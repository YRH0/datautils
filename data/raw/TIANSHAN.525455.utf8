<DOC>
<DOCID>TIANSHAN.525455</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-27 18:38:00</DATE>
</HEADER>
<BODY>
<HEADLINE>
<S ID=29079>
كۇچا ناھىيەلىك ج خ ئىدارىسى ئوت ئۆچۈرۈش چوڭ ئەترىتى شەرەپكە نائىل بولدى
</S>
</HEADLINE>
<TEXT>
<S ID=29080>
    ئادالەت ئابدۇۋەلى خەۋەر قىلىدۇ: ج خ مىنىستىرلىقىنىڭ كۇچا ناھىيەلىك ج خ ئىدارىسى ئوت ئۆچۈرۈش چوڭ ئەترىتىگە ‹‹چېگرانى قوغداپ خەلقنى سۆيۈش ئۈلگىلىك ئوت ئۆچۈرۈش چوڭ ئەترىتى›› دېگەن شەرەپلىك نام بېرىش يىغىنى يېقىندا ئۈرۈمچىدە ئۆتكۈزۈلدى. يىغىندا ئاپتونوم رايونلۇق خەلق ھۆكۈمىتى يەنە كۇچا ناھىيەلىك ج خ ئوت ئۆچۈرۈش چوڭ ئەترىتىنى كوللېكتىپ 1 – دەرىجىلىك خىزمەت كۆرسەتتى، دەپ ئەنگە ئالدى.
</S>
<S ID=29081>
   كۇچا ناھىيەلىك ج خ ئىدارىسى ئوت ئۆچۈرۈش چوڭ ئەترىتى 1979 – يىلى قۇرۇلغاندىن بۇيان ئوفىتسېر – ئەسكەرلەر ئوت ئۆچۈرۈپ خەتەردىن قۇتقۇزۇش، ياردەم بېرىشتىكى ئاساسىي قوشۇنلۇق رولىنى جارى قىلدۇرۇپ، قاپسىلىپ قالغان 20 مىڭدىن كۆپرەك ئاممىنى قۇتقۇزۇپ تارقاقلاشتۇرغان؛ قىممىتى 10 مىليارد يۈەندىن كۆپرەك مال – مۈلۈكنى قوغداپ قېلىپ، تەۋەلىكىدە ئۇدا 30 يىل كۆپ ئادەم ئۆلۈپ – يارىلىنىدىغان ئوت ئاپىتىنىڭ يۈز بېرىشىنىڭ ئالدىنى ئېلىپ، جەنۇبىي ۋە شىمالىي شىنجاڭنىڭ قاتناش تۈگۈنى ۋە دۆلەتنىڭ ‹‹غەربنىڭ گازىنى شەرققە يەتكۈزۈش›› قۇرۇلۇشىنى كاپالەتكە ئىگە قىلغان؛ تەشەببۇسكارلىق بىلەن ج خ ئورگانلىرىدىكى ساقچىلارغا ماسلىشىپ، 1000 قېتىمدىن كۆپرەك چارلاپ ۋەزىپە ئىجرا قىلىپ، 20 قېتىمغا يېقىن تۇيۇقسىز يۈز بەرگەن ۋەقەلەرنى بىر تەرەپ قىلىشقا قاتنىشىپ، چېگرا رايوننىڭ مۇقىملىقىنى قوغداشتا مۇھىم رول ئوينىغان؛ ئۇزاق مۇددەت ھەربىي – خەلق ئورتاق قۇرۇش، نامراتلارنى يۆلەش پائالىيىتىنى قانات يايدۇرۇپ، تەۋەلىكتىكى ئازسانلىق مىللەت ئاممىسىغا ياخشى ئىش، ئەمەلىي ئىش قىلىپ بەرگەن. 320 مىڭ يۈەندىن كۆپرەك خەير – ساخاۋەت فوندى توپلاپ، 180 دىن كۆپرەك نامرات ئوقۇغۇچىغا، 320 دىن كۆپرەك نامرات ئاممىغا ياردەم قىلغان.
</S>
<S ID=29082>
‏
</S>
</TEXT>
/BODY
/DOC