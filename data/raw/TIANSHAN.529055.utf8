<DOC>
<DOCID>TIANSHAN.529055</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-06-20 16:45:32</DATE>
</HEADER>
<BODY>
<HEADLINE>
<S ID=30850>
باركۆل ناھىيەسى ناھىيە بازىرىنىڭ ‹‹ھۆسنىنى گۈزەللەشتۈرۈش››كە كۈچىدى
</S>
</HEADLINE>
<TEXT>
<S ID=30851>
   ئابلىمىت ئابلىز، رىزۋانگۈل ھەسەن خەۋەر قىلىدۇ: باركۆل ناھىيەسى بۇ يىل 70 مىليون يۈەندىن ئارتۇق مەبلەغ سېلىپ، ناھىيە بازىرىنى گۈزەللەشتۈرۈش، كۆكەرتىش، يورۇتۇش قۇرۇلۇشىنى تاماملاشنى پىلانلىغان بولۇپ، ھازىر بۇ قۇرۇلۇشلار جىددىي، تەرتىپلىك ئىشلەنمەكتە.
</S>
<S ID=30852>
   بۇ ناھىيە بۇ يىل 8 مىليون 600 مىڭ يۈەن مەبلەغ سېلىپ، ئۆلكە يولى 303 – لىنىيەسىنىڭ مەنزىرە بەلبېغىنى يېشىللاشتۇرۇش، شىمالىي قوۋۇق بازىرى، سەھىيە ئىدارىسى، ئادەم كۈچى بايلىقى ۋە ئىجتىمائىي كاپالەت ئىدارىسىنىڭ بىنالىرى، ناھىيەلىك مېھمانخانىنىڭ ئالدىدىكى مەنزىرە كارىدورى قاتارلىقلارنى يورۇتۇش قۇرۇلۇشى ۋە خەنچېڭ شەرقىي كوچىسىدىكى 44 پانۇسنى، ئىتتىپاق جەنۇبىي، شىمالىي يولىدىكى مەنزىرە چىراغلىرىنى ئالماشتۇرۇش قۇرۇلۇشىنى؛ 38 مىليون يۈەن مەبلەغ سېلىپ، يېڭىدىن 25 مىڭ كىۋادرات مېتىر يەرنى كۆكەرتىش قۇرۇلۇشىنى ئېلىپ بېرىشنى پىلانلىدى.
</S>
<S ID=30853>
   ئۇقۇشىمىزچە، ناھىيەلىك باغ – ئورمان پونكىتىدىكى خادىملار ئۆلكە يولى 303 – لىنىيەسى، تۆت كوچا، يېڭى شەھەر يولى قاتارلىق ئاساسلىق كوچىلارغا ھەر خىل گۈللەرنى تىكىپ، ناھىيە بازىرىنىڭ دەل – دەرەخ، گۈل – گىياھ، ئوت – چۆپ بىلەن قاپلىنىش نىسبىتىنى ئاشۇرغان. ناھىيە بازىرىنىڭ ئولتۇراقلىشىش شارائىتىنى ياخشىلاشنى نىشان قىلىپ، بىر تۇتاش پىلانلاش، ئىلمىي ئورۇنلاشتۇرۇش، قەدەممۇقەدەم يولغا قويۇشتا چىڭ تۇرۇپ، كونا شەھەر رايونى، دۇڭچېڭ رايونى ۋە كونا تۇرالغۇ رايونلارنى مۇھىم نۇقتا قىلغان ئۇل ئەسلىھە ۋە ئاممىۋى مۇلازىمەت ئەسلىھەلىرىنىڭ دەرىجىسىنى ئۆستۈرۈشنى تېزلىتىپ، ئاپتونوم رايون دەرىجىلىك باغچىلاشقان ناھىيە بەرپا قىلىشنى پىلانلىغان.
</S>
<S ID=30854>
‏
</S>
</TEXT>
/BODY
/DOC