<DOC>
<DOCID>TIANSHAN.490339</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-20 13:14:19</DATE>
</HEADER>
<BODY>
<HEADLINE>
<S ID=4119>
ئۇلۇغچات ناھىيەسىنىڭ دېھقانچىلىق، چارۋىچىلىقنى زامانىۋىلاشتۇرۇش قۇرۇلۇشىدا ئۈنۈم كۆرۈلدى
</S>
</HEADLINE>
<TEXT>
<S ID=4120>
   شەمشىدىن خەپتىمھاجىم خەۋەر قىلىدۇ: ئۇلۇغچات ناھىيەسى دېھقانچىلىق، چارۋىچىلىق ئىشلەپچىقىرىشىنىڭ تەرەققىيات شەكلىنى ئۆزگەرتىشنى ئاساس قىلىپ، ئەسلىھەلىك يېزا ئىگىلىكى، خاس باغ – ئورمانچىلىق، خاس تېرىقچىلىقنى يۈكسەلدۈرۈپ، سۈپىتى ۋە ئۈنۈمىنى ئۆستۈرۈپ، دېھقان – چارۋىچىلارنىڭ كىرىمىنىڭ ئېشىشىغا تۈرتكە بولدى.
</S>
<S ID=4121>
   ناھىيە ئۆلچەملەشكەن باقمىچىلىق بازىسى قۇرۇلۇشىنى تېزلىتىپ، ئۆلچەملەشكەن قوتاندىن ئوننى، بورداقچىلىق بازىسىدىن بىرنى سېلىپ، 95 كەسپىي باقمىچىلىق ئائىلىسىنى كۆپەيتتى، دېھقان – چارۋىچىلار ھەمكارلىق كوپىراتىپىدىن 42نى قۇرۇپ، قوتاندىكى چارۋىنى 497 مىڭ 400 تۇياققا يەتكۈزدى.
</S>
<S ID=4122>
دېھقانلارغا نەپ يەتكۈزۈش، سورتنى ياخشىلاش تولۇقلىمىسىدىن 423 مىڭ يۈەن، دېھقانچىلىق ئۇنىۋېرسال تولۇقلىمىسىدىن 1 مىليون 785 مىڭ يۈەننى نەقلەشتۈردى.
</S>
<S ID=4123>
ئەسلىھەلىك يېزا ئىگىلىكى كۆلىمىنى كېڭەيتىشكە كۈچەپ، ناھىيەنىڭ شەرقىدىكى ئەسلىھەلىك كۆكتات، مېۋە يېتىشتۈرۈش بازىسىدا 1585 پارنىك ياسىدى.
</S>
<S ID=4124>
بۇلتۇر يېڭىدىن 10 مىڭ مو ئورمان ئەھيا قىلىپ، 2000 مو يەرنى ئورمان ۋە ئوتلاققا قايتۇردى.
</S>
<S ID=4125>
‏
</S>
</TEXT>
/BODY
/DOC