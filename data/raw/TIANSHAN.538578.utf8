<DOC>
<DOCID>TIANSHAN.538578</DOCID>
<HEADER>
<CLASS>شىنجاڭ</CLASS>
<DATE>2016-08-03 16:57:41</DATE>
</HEADER>
<BODY>
<HEADLINE>
<S ID=36461>
ئاپتونوم رايونىمىز 56 ھەممىباب ئاۋىياتسىيە ئايرودۇرۇمى قۇرۇشنى پىلانلىدى
</S>
</HEADLINE>
<TEXT>
<S ID=36462>
　　ئاپتونوم رايونىمىزدا ھەممىباب ئاۋىياتسىيە تەرەققىيات يىرىك پىلانىنى تۈزۈش رەسمىي باشلاندى.
</S>
<S ID=36463>
8 - ئاينىڭ 1 - كۈنى، مۇخبىرنىڭ ئاپتونوم رايونلۇق تەرەققىيات ۋە ئىسلاھات كومىتېتىدىن ئىگىلىشىچە، «شىنجاڭ ھەممىباب ئاۋىياتسىيە كەسىپ تەرەققىيات يىرىك پىلانى» ھاۋالە قىلىنغان بېيجىڭ ئاۋىئاتسىيە ئالەم قاتنىشى ئۇنىۋېرسىتېتى ھەممىباب ئاۋىياتسىيە كەسپى تەتقىقات مەركىزى ئالاقىدار خىزمەتلەرنى قانات يايدۇرغان بولۇپ، دەسلەپكى پىلاندا 56 ھەممىباب ئاۋىئاتسىيە ئايرودۇرۇمى قۇرۇش پىلانلانغان.
</S>
<S ID=36464>
　　نۆۋەتتە، بېيجىڭ ئاۋىئاتسىيە ئالەم قاتنىشى ئۇنىۋېرسىتېتى ھەممىباب ئاۋىياتسىيە كەسپى تەتقىقات مەركىزى تەكشۈرۈپ تەتقىق قىلىش گۇرۇپپىسى ئىلى قازاق ئاپتونوم ئوبلاستى، بايىنغولىن موڭغۇل ئاپتونوم ئوبلاستى، قەشقەر ۋىلايىتى قاتارلىق ۋىلايەت ( ئوبلاست، شەھەر )لەرگە بېرىپ، شۇ جاينىڭ ھەممىباب ئاۋىياتسىيە تەرەققىيات ئەھۋالى، تەرەققىيات يۆنىلىشىنى تەكشۈرۈپ تەتقىق قىلدى.
</S>
<S ID=36465>
　　ئاپتونوم رايونلۇق تەرەققىيات ۋە ئىسلاھات كومىتېتى پىلاننى تۈزۈشتە مۇنۇلارنى تەلەپ قىلدى: يىپەك يولى ئىقتىساد بەلبېغى يادرولۇق رايونى قۇرۇش ئىستىراتېگىيەسى يۈكسەكلىكىدە تۇرۇپ، ھەممىباب ئاۋىياتسىيە كەسىپ تەرەققىياتىنى كۆزىتىپ، ھەم شىنجاڭنىڭ ئىقتىسادىي، ئىجتىمائىي تەرەققىيات ئېھتىياجىنى قاندۇرۇش، ھەم دۇنياۋى نەزەر بىلەن ئوتتۇرا ئاسىيا، غەربىي ئاسىيا، جەنۇبىي ئاسىيا بازارلىرىغا يۈزلىنىپ، شىنجاڭ قاتناش كەسپى تەرەققىياتىنىڭ يىپەك يولى ئىقتىساد بەلبېغىدىكى دۆلەتلەر ئارىسىدىكى تەرەققىيات ئەندىزىسى ۋە ئورنىنى توغرا ئىگىلەش كېرەك؛ ئاچقۇچلۇق نۇقتىنى ياخشى پىلانلاپ، ئايرودۇرۇمنىڭ ئورۇنلاشتۇرۇلۇشى، ماكان جەھەتتىكى جايلىشىشى، بوشلۇقتىن پايدىلىنىشى، كەسىپ تەرەققىياتى قاتارلىق جەھەتلەرنى چوڭقۇر تەتقىق قىلىپ، پۇقرالار ئايرودۇرۇمى ۋە ئۇنىۋېرسال يىرىك پىلان، يەرلىك بىلەن بىڭتۇەن، ھەربىي تەرەپ بىلەن يەرلىك بىر تۇتاش پىلانلاش كېرەك؛ شۇنىڭ بىلەن بىرگە، ئالدىن كۆرەرلىك ۋە ئىستراتېگىيەلىكنى گەۋدىلەندۈرۈپ، ھەممىباب ئاۋىئاتسىيە كەسپىنىڭ تەرەققىياتىنى پىلانلاش، پىلان ئەمەلىي بولۇشى، شىنجاڭنىڭ ئەمەلىيىتىگە ئۇيغۇن كېلىدىغان، شىنجاڭدىكى مەزكۇر جاينىڭ تەرەققىيات ئېھتىياجىنى قاندۇرالايدىغان بولۇش كېرەك.
</S>
</TEXT>
/BODY
/DOC