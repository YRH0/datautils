<DOC>
<DOCID>TIANSHAN.571215</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-12-12 11:46:12</DATE>
</HEADER>
<BODY>
<HEADLINE>
<S ID=64475>
تويبولدى بازىرىدىكى دېھقانلار يىراقتىن ئوقۇتۇش تورىدىن نەپ ئالدى
</S>
</HEADLINE>
<TEXT>
<S ID=64476>
 ئەھەد مۇھەممەد خەۋەر قىلىدۇ: بازار ئۇچۇرى، ئىلغار ئىشلەپچىقىرىش تېخنىكىسىنى دېھقانلارغا يەتكۈزۈش ۋە پەن – تېخنىكا ئارقىلىق ئۇلارنىڭ بېيىش يولىغا مېڭىشىغا ياردەم بېرىش شايار ناھىيەسىنىڭ تويبولدى بازىرى يىراقتىن ئوقۇتۇش تورى پونكىتىدىكىلەرنىڭ مەقسىتى.
</S>
<S ID=64477>
 تويبولدى بازىرى باغۋەنچىلىك مەيدانىدىكى دېھقان مەڭلىك مۇھەممەد مۇنداق دېدى: مەن ئۆي بېزەكچىلىكى بىلەن شۇغۇللىنىمەن، يىل بېشىدىن ھازىرغىچە 50 مىڭ يۈەن كىرىم قىلدىم، يەنىمۇ كۆپ نەققاشلىق تېخنىكىسىنى ئۆگىنىش ئۈچۈن كەنت كومىتېتىنىڭ يىراقتىن ئوقۇتۇش تورى پونكىتىغا بېرىۋاتىمەن، ئۇلار مېنىڭ قىيىن مەسىلىلەرنى ھەل قىلىشىمغا ياردەم بېرىدۇ، يىراقتىن ئوقۇتۇش تورى مېنىڭ ياخشى ياردەمچىم.
</S>
<S ID=64478>
 تويبولدى بازىرىدىكى 24 كەنتتە يىراقتىن ئوقۇتۇش تورىدىن ئەمەلىي نەپكە ئېرىشكەن دېھقانلار خېلى كۆپ، ھازىر يىراقتىن ئوقۇتۇش تورى تويبولدى بازىرىدىكى دېھقانلارنىڭ ئىشلەپچىقىرىش، تۇرمۇشىدىكى قىيىن مەسىلىلەردىن 100 دىن كۆپرەكىنى ھەل قىلدى، بۇنىڭ بىلەن ناھىيەلىك يىراقتىن ئوقۇتۇش تورى ئىشخانىسى شۇ جايدىكى پەن – تېخنىكا خادىملىرى ۋە بېيىش ماھىرلىرىنىڭ ئەمەلىي تەجرىبىلىرىدىن پايدىلىنىپ، پەن – تېخنىكىنىڭ ئومۇملىشىش نىسبىتىنى ئۆستۈرۈپ، ياخشى ئۈنۈمگە ئېرىشتى.
</S>
</TEXT>
/BODY
/DOC