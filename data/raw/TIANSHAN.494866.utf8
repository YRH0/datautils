<DOC>
<DOCID>TIANSHAN.494866</DOCID>
<HEADER>
<CLASS>شىنجاڭ</CLASS>
<DATE>2016-02-01 16:52:16</DATE>
</HEADER>
<BODY>
<HEADLINE>
<S ID=8213>
ھەقىقىي مۇھەببەت، چىن ئىخلاس بىلەن ئەل قەلبىنى مايىل قىلىمەن
</S>
</HEADLINE>
<TEXT>
<S ID=8214>
    قەشقەر ۋىلايەتلىك تاشقى ئىشلار – مۇھاجىرلار خىزمىتى ئىشخانىسىدىن يېڭىشەھەر ناھىيەسىنىڭ يېڭىئېرىق يېزىسى 5 – كەنتىگە چۈشكەن ‹‹ئۈچ ئەل›› خىزمەت گۇرۇپپىسنىڭ باشلىقى ۋاڭ جيې
</S>
<S ID=8215>
   كۆپچىلىك، ياخشىمۇ سىلەر!
</S>
<S ID=8216>
مەن قەشقەر ۋىلايەتلىك تاشقى ئىشلار – مۇھاجىرلار خىزمىتى ئىشخانىسىدىن يېڭىشەھەر ناھىيەسى يېڭىئېرىق يېزىسىنىڭ 5 – كەنتىگە چۈشكەن ‹‹ئۈچ ئەل›› خىزمەت گۇرۇپپىسىنىڭ باشلىقى ۋاڭ جيې بولىمەن.
</S>
<S ID=8217>
كەنتتە تۇرغان مەزگىلىمدە، مەن ئۇيغۇر تىلى بىلىش ئالاھىدىلىكىمدىن پايدىلىنىپ ئامما بىلەن سىردىشىپ ۋە دوستلىشىپ، ئۇلارغا ياردەملىشىپ ئەمەلىي قىيىنچىلىقلارنى ھەل قىلىپ بېرىپ، ئاممىنىڭ ماختىشى ۋە ئىشەنچىسىگە ئېرىشتىم.
</S>
<S ID=8218>
كەنتتە تۇرغان مەزگىلىمدە جەمئىي 260 مەيدان/قېتىمدىن ئارتۇق لېكسىيە سۆزلىدىم، 17 مىڭ ئادەم/قېتىمدىن ئارتۇق ئامما لېكسىيەنى ئاڭلىدى.
</S>
<S ID=8219>
    كەنتكە چۈشكەندىن بۇيان مەن ھەر كۈنى ئۇيغۇرچە رادىيو ئاڭلاپ، ئۇيغۇرچە تېلېۋىزىيە پىروگراممىلىرىنى كۆرۈپ، ئاممىدىن تەلىم ئېلىپ، ئۇلارنىڭ تىل ئادەتلىرىنى ئۆگىنىپ، ئۆزۈمنىڭ ئۇيغۇر تىلى سەۋىيەمنى ئۈزلۈكسىز ئۆستۈردۈم.
</S>
<S ID=8220>
لېكسىيە سۆزلىگەندە بىر خىل ئۇسۇل بىلەنلا چەكلىنىپ قالماي، ئامما يىغىلغان چوڭ سورۇندا ئاساسىي تېمىدا مەركەزلىك لېكسىيە سۆزلىدىم؛ يولدا كېتىۋېتىپ يۇرتداشلارنى ئۇچراتسام، بىللە ماڭغاچ تەشۋىق قىلدىم؛ ئېتىزدا بىر تەرەپتىن، دېھقانلار بىلەن بىللە ئىشلەپ، بىر تەرەپتىن، تەشۋىق قىلدىم؛ كەنت ئاھالىلىرىنىڭ ئۆيلىرىگە كىرگەندە ھال – مۇڭ ئېيتىشقاچ، ئەلرايىنى ئىگىلىدىم، سىياسەتلەرنى سۆزلىدىم، ئازادە كەيپىياتتا ئەھۋال ئىگىلىگەچ تەشۋىق قىلدىم، بۇ جەرياندا كەنت ئاھالىلىرى بىلەن بولغان ھېسسىياتنى تېخىمۇ چوڭقۇرلاشتۇردۇم.
</S>
<S ID=8221>
    ئوخشاشمىغان ئوبيېكتلارغا قاتلاملار بويىچە تەشۋىق قىلدىم: ياشلار، ئۆسمۈرلەرگە ئاساسلىقى يۇرتىمىزدىكى غايەت زور ئۆزگىرىشلەرنىڭ قانداق كەلگەنلىكىنى، مىننەتدارلىق بىلدۈرۈشنى بىلىش كېرەكلىكىنى، تەستە قولغا كەلگەن بەختلىك تۇرمۇشنى قەدىرلەش كېرەكلىكىنى سۆزلىدىم، ئۇلارغا دىن ئەسەبىيلىرىنىڭ ياشلارنى قۇربانلىق قىلىدىغانلىقىنى، ھەقىقىي جەننەتنىڭ دەل ھازىرقى بەختلىك تۇرمۇش ئىكەنلىكىنى چۈشەندۈردۈم؛ ‹‹سوقماق شاھى›› ئادىلدىن ئۆگىنىشىمىز لازىملىقىنى سۆزلىدىم، ئۇ يەكەن ناھىيەسىدىن چىققان ياراملىق ئىستۇدېنت بولۇپ، باشقىلارنىڭ شىنجاڭنىڭ سوقمىقىغا بولغان كۆز قارىشىنى ئۆزگەرتىش ئۈچۈن، ساۋاقداشلىرى بىلەن ھەمكارلىشىپ سوقماق ياساپ سېتىپ، تېخىمۇ كۆپ كىشىگە سوقماق ۋە شىنجاڭنى تونۇتتى ۋە ئۆزىنىڭ شىركىتىنى قۇرۇپ چىقىپ، مۇدىرىيەت باشلىقى بولدى.
</S>
<S ID=8222>
ئۇنىڭ ئىش – پائالىيەتلىرى مەركىزىي تېلېۋىزىيە ئىستانسىسىدا تونۇشتۇرۇلۇپ، ھەممە ئادەمگە تونۇشلۇق ‹‹سوقماق شاھى››غا ئايلاندى؛ ئاياللارغا نىسبەتەن، ئاساسلىقى پەرزەنتلەرنى قانداق قىلغاندا ياخشى تەربىيەلىگىلى بولىدىغانلىقى، قانداق قىلغاندا لاياقەتلىك ئانا بولغىلى بولىدىغانلىقى، ھىجابلىنىشنىڭ ئۇيغۇرلارنىڭ ئەنئەنىۋى كىيىنىش ئادىتى ئەمەسلىكى، بەلكى قالاقلىق، نادانلىقنىڭ بەلگىسى ئىكەنلىكىنى سۆزلىدىم؛ نۇقتىلىق كىشىلەرگە دېلولارنى مىسال قىلىپ سۆزلەپ بەردىم.
</S>
<S ID=8223>
مېنىڭ لېكسىيەلىرىم ئاممىباب، چوڭقۇر مەزمۇنلۇق ۋە چۈشىنىشلىك، مىساللىرىم جانلىق بولغاچقا، تەربىيەلەش ئۈنۈمى ئىنتايىن ياخشى بولدى.
</S>
<S ID=8224>
    بىز تۇرۇۋاتقان 5 – كەنت نامرات كەنت بولۇپ، ئىقتىسادىي قۇرۇلمىسى بىرلا خىل، ئادەم كۆپ، يەر ئاز ئىدى، 5 – كەنتنىڭ نامراتلىق قالپىقىنى چۆرۈۋېتىشىگە قانداق ياردەم بېرىش خىزمەت گۇرۇپپىمىزنىڭ نۇقتىلىق خىزمىتى بولدى.
</S>
<S ID=8225>
بىز كەنت ئاھالىلىرىنى تەشكىللەپ پوسكام ناھىيەسىگە ئاپىرىپ ياڭاق ئۇلاش ۋە پەرۋىش قىلىش تېخنىكىسىنى، باغۋەنچىلىككە تايىنىپ بېيىش ئۇسۇلىغا ئائىت تەجرىبىلەرنى ئۆگىتىپ، كەنت ئاھالىلىرىنىڭ نەزەر دائىرىسىنى كېڭەيتتۇق.
</S>
<S ID=8226>
خىزمەت گۇرۇپپىمىز كەسىپتىكى ئارتۇقچىلىقىدىن پايدىلىنىپ، جۇڭگو – گوللاندىيە ئىقتىساد – سودىنى ئىلگىرى سۈرۈش جەمئىيىتىنىڭ باشلىقى جۇ جيەنبو قاتارلىق مېھمانلارنى 5 – كەنتكە كېلىپ تەكشۈرۈشكە تەكلىپ قىلدۇق، ئۇلار 5 – كەنتتىن ئىككى يىل مابەينىدە چىققان ئالىي مەكتەپكە ئۆتكەن ئالتە ئىستۇدېنتنىڭ ھەر بىرىگە ئوقۇش پۈتكۈزگىچە ھەر يىلى 2000 يۈەندىن ئوقۇش ياردەم پۇلى بېرىدىغان بولدى؛ بىز يەنە يەسلى ۋە باشلانغۇچ مەكتەپتە ئوقۇۋاتقان 230 ئوقۇغۇچىغا سومكا ۋە ئوقۇش ماتېرىياللىرى ئىئانە قىلدۇق؛ كەنتتىكى قىيىنچىلىقى بار ئائىلىلەرگە 1000 يۈەندىن ياردەم پۇل بېرىشنى قولغا كەلتۈردۇق.
</S>
<S ID=8227>
    مەڭگۈ كەتمەيدىغان خىزمەت گۇرۇپپىسى قۇرۇپ چىقىش ئۈچۈن، بىز كەنت پارتىيە ياچېيكىسى، كەنت ساقچىخانىسى، كەنتكە چۈشكەن خىزمەت گۇرۇپپىسىدىن شەكىللەنگەن ‹‹ئۈچ بىر گەۋدە›› خىزمەت مېخانىزمىنىڭ رولىنى تولۇق جارى قىلدۇرۇپ، يېڭىلىق يارىتىش ئارقىلىق ‹‹بەش ئەزا›› خىزمەت تەپەككۇرىنى ئوتتۇرىغا قويدۇق.
</S>
<S ID=8228>
بىرىنچىدىن، كۆزدىن ئوبدان پايدىلىنىپ، مۇقىملىققا تەسىر كۆرسىتىدىغان بارلىق مەسىلىلەرنى كۆزىتىشكە، خىزمەتلەردە ساقلانغان مەسىلىلەرنى بايقاشقا ماھىر بولۇشنى تەلەپ قىلدۇق.
</S>
<S ID=8229>
كەنتتىكى ئاممىنىڭ قىيىنچىلىقىنى كۆرۈشكە، دىنىي زاتلارنىڭ ئىپادىسىنى ئېنىق كۆرۈشكە، نۇقتىلىق كىشىلەر ۋە ئالاھىدە كىشىلەر توپىنىڭ ئىپادىسىنى توغرا كۆرۈشكە تىرىشتۇق؛ ئىككىنچىدىن، قۇلاقتىن ئوبدان پايدىلىنىپ، قۇلىقىمىزنى ئۇزۇن تۇتۇپ، ئاممىنىڭ ئىنكاسىغا قۇلاق سېلىپ، مۇقىملىققا تەسىر يەتكۈزىدىغان ئامىللارنىڭ بار – يوقلۇقىغا، دىنىي پائالىيەتلەرنىڭ نورمال ياكى نورمال ئەمەسلىكىگە ئەھمىيەت بەردۇق؛ ئۈچىنچىدىن، ئېغىزدىن ئوبدان پايدىلىنىپ، ئۆزىمىز ئىگىلىگەن قانۇن – نىزام، پەن – مەدەنىيەت بىلىملىرى، دۆلەتنىڭ سىياسەتلىرىنى پۇقرالارغا تەشۋىق قىلدۇق؛ تۆتىنچىدىن، قولدىن ئوبدان پايدىلىنىپ، قول سېلىپ ئىشلەش ئىقتىدارىمىزنى ئۆستۈرۈپ، ئاممىغا ئۈلگە، باشلامچى بولدۇق؛ بەشىنچىدىن، پۇتتىن ئوبدان پايدىلىنىپ، پۇقرالارنىڭ ئارىسىغا كۆپرەك بېرىپ، ئۇلارنىڭ ئىدىيەسىنى ئىگىلەپ، يۈرەك سۆزىنى ئاڭلاپ، قىيىنچىلىقىنى ھەل قىلىپ، ئاممىۋى خىزمەتنى ياخشى ئىشلىدۇق.
</S>
<S ID=8230>
    ‹‹ئۈچ ئەل›› خىزمىتىنىڭ تۈرتكىسىدە، 5 – كەنت پارتىيە ياچېيكىسىنىڭ جەڭگىۋار قورغانلىق ئورنى تېخىمۇ مۇستەھكەملەندى، ئەل قەلبىنى مايىل قىلىش كۈچى تېخىمۇ ئاشتى، ھازىر 5 – كەنتتە بىر قاتار كۆرۈنەرلىك ئۆزگىرىشلەر بارلىققا كەلدى.
</S>
<S ID=8231>
بۇرۇنقى كەنت كومىتېتى قورۇسىدا پەقەت كەنت كادىرلىرى بىلەن ساقچىلارلا تۇرىدىغان ئەھۋالدا ئۆزگىرىش بولۇپ، كەنت ئاھالە كومىتېتى قورۇسى جانلاندى، ھەر كۈنى سەھەردىلا نۇرغۇن كىشى كەنت ئاھالە كومىتېتى قورۇسىغا يىغىلىدىغان، ئىشى بولسۇن – بولمىسۇن خىزمەت گۇرۇپپىسىدىكىلەر بىلەن كۆرۈشۈپ، ھال – مۇڭ قىلىشىدىغان، مەشرەپ ئوينايدىغان بولدى.
</S>
<S ID=8232>
    كۆپ يىلدىن بۇيان 5 – كەنتتە پارتىيەگە كىرىشنى ئىلتىماس قىلىدىغان ئاكتىپلار چىقمىغان ئىكەن، ‹‹ئۈچ ئەل›› خىزمىتىنى ئىشلەش ئارقىلىق ھازىر پارتىيەگە كىرىشنى ئىلتىماس قىلغۇچىلار كۆپىيىپ، ئاكتىپلار سەككىزگە يەتتى، بۇلارنىڭ ئىچىدىكى بىرەيلەن بۇ يىل 7 – ئايدا كاندىدات پارتىيە ئەزالىقىغا قوبۇل قىلىندى.
</S>
<S ID=8233>
    ئەرزخورلار ئەمدى ئەرز قىلمايدىغان بولدى. ئىلگىرى 5 – كەنتتە ئەرز قىلىش ئەھۋالى ئىنتايىن ئېغىر بولۇپ، ‹‹ئۈچ ئەل›› خىزمىتى باشلانغاندىن بۇيان بىز ئادىل، باراۋەر بولۇش، كەنت ئىشلىرىنى ئاشكارىلاشتا قەتئىي چىڭ تۇرۇپ، ئاممىنىڭ بىردەك ئېتىراپ قىلىشىغا ئېرىشتۇق.
</S>
<S ID=8234>
بۇرۇنقى ئەرزخورلار چىن كۆڭلىدىن قايىل بولۇپ، بۇنىڭدىن كېيىن ئەرز قىلمايدىغانلىقى، بېيىش كويىدا بولىدىغانلىقى توغرىسىدا ۋەدە بەردى.
</S>
<S ID=8235>
    بۇ يىل كىرگەندىن بۇيان 5 – كەنتتە بىرمۇ جىنايى ئىشلار دېلوسى، ئامانلىق دېلوسى ياكى قانۇنسىز دىنىي پائالىيەت يۈز بەرمىدى.
</S>
<S ID=8236>
جەمئىيەت مۇقىم، تۇرمۇش ئىناق بولدى، ئامما خاتىرجەم تىرىكچىلىك قىلىۋاتىدۇ، ھازىر جۇشقۇن، ھاياتىي كۈچكە تولغان كەيپىيات بارلىققا كەلدى.
</S>
<S ID=8237>
    كەنتتىكى خىزمەت ئەمەلىيىتى شۇنى ئىسپاتلىدىكى، ئامما ‹‹ئۈچ ئەل›› خىزمىتىنى چىن كۆڭلىدىن ھىمايە قىلىدۇ ھەم قوللايدۇ، بۇنىڭدىكى ئاچقۇچ كىبىرنى تاشلاپ، ئامما بىلەن بىر گەۋدە بولۇش.
</S>
<S ID=8238>
تەشۋىقات خىزمىتى مەڭگۈ ئۈزۈلۈپ قالمايدۇ، پارتىيە چاقىرىق قىلسىلا، ئامما ئېھتىياجلىق بولسىلا، مەنمۇ مەڭگۈ توختاپ قالمايمەن.
</S>
</TEXT>
/BODY
/DOC