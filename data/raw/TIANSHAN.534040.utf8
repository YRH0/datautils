<DOC>
<DOCID>TIANSHAN.534040</DOCID>
<HEADER>
<CLASS>مەملىكەت</CLASS>
<DATE>2016-07-12 10:24:10</DATE>
</HEADER>
<BODY>
<HEADLINE>
<S ID=32784>
فۇجيەن ئۆلكىسىدە كەلكۈن ئاپىتى يۈز بېرىپ، 10 ئادەم قازا قىلدى
</S>
</HEADLINE>
<TEXT>
<S ID=32785>
    بۇ يىلقى 1-نومۇرلۇق تەيفېڭ بورىنى ‹‹نېپارتاك» نىڭ تەسىرىدە، 9-ئىيۇل فۇجيەن ئۆلكىسىنىڭ مىنچىڭ ناھىيەسىدە پەۋقۇلئاددە زور كەلكۈن ئاپىتى يۈز بېرىپ، مېيشى ۋادىسىنىڭ مىنچىڭ بۆلىكىدە كەلكۈن پەللىسىنىڭ ئېقىم مىقدارى سېكۇنتىغا 5000 كۇب مېتىرغا يەتكەن، ئەڭ ئېگىز جايدىكى سۇ ئورنى 26.48 مېتىرغا يېتىپ، 10.68 مېتىرلىق ئاگاھ سىزىقىدىن ئېشىپ كەتكەن، ئۆيلەر ئۆرۈلۈپ، ئېتىزلار سۇغا غەرق بولغان، يوللار، كۆۋرۈكلەر بۇزۇلغان. ئۇنىڭدىن باشقا سۇ، توك، ئالاقە ئۈزۈلۈپ قالغان. ئاپەت يۈز بەرگەندىن كېيىن، شۇ يەرلىك ئامما، ئوفىتسېر، جەڭچىلەر تېزلىك بىلەن قۇتقۇزۇشقا ئاتلانغان. 11-ئىيۇل سائەت 13:00 گىچە، پۈتۈن ناھىيەدە 79 مىڭ مو يەردىكى زىرائەت سۇغا غەرق بولۇپ، 3144 ئېغىز ئۆي ئۆرۈلۈپ كەتكەن، 95 مىڭ ئادەم ئاپەتنىڭ زىيىنىغا ئۇچرىغان. پۈتۈن ناھىيەدىكى بىۋاستە ئىقتىسادىي زىيان 2 مىليارد 170 مىليون يۈەنگە يەتكەن. 11-ئىيۇل سائەت 19:00 غىچە ئاپەتتە 10 ئادەم قازا قىلىپ، 11 ئادەم ئىز-دېرەكسىز يوقاپ كەتكەن. نۆۋەتتە ئاپەتتىن قۇتقۇزۇش خىزمىتى جىددىي ئېلىپ بېرىلماقتا.
</S>
</TEXT>
/BODY
/DOC