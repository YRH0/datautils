<DOC>
<DOCID>TIANSHAN.531969</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-06-30 11:08:41</DATE>
</HEADER>
<BODY>
<HEADLINE>
<S ID=31722>
يوپۇغا ناھىيەسىدە تاشيول قاتنىشىغا ئالاقىدار قانۇن–نىزام تەشۋىقاتى كۈچەيتىلدى
</S>
</HEADLINE>
<TEXT>
<S ID=31723>
   ئىمىنجان تۇرسۇن خەۋەر قىلىدۇ: يوپۇغا ناھىيەلىك ج خ ئىدارىسى قاتناش ساقچى چوڭ ئەترىتى 5 – ئايدىن بۇيان شوپۇرلارنىڭ ھاراق ئىچىپ ياكى پىراۋىسىز ئاپتوموبىل ھەيدەش، بېزىندە تاقىماسلىق ۋە نومۇر تاختىسى يوق قاتناش ۋاسىتىلىرىنى ھەيدەش قاتارلىق يول قاتناش بىخەتەرلىكى قانۇنىغا خىلاپ قىلمىشلارغا قارىتا مەخسۇس تۈزەش ھەرىكىتىنى يولغا قويۇش بىلەن بىللە، تاشيول قاتنىشىغا ئالاقىدار قانۇن ساۋاتلىرى تەشۋىقاتى ۋە ئىبرەت تەربىيەسى پائالىيىتىنى كەڭ دائىرىلىك قانات يايدۇرۇپ ياخشى ئۈنۈمگە ئېرىشتى.
</S>
<S ID=31724>
   ناھىيەلىك ج خ ئىدارىسى قاتناش ساقچى چوڭ ئەترىتى قاتناش تەرتىپىنى تۈزەش مەخسۇس ھەرىكىتىگە بىرلەشتۈرۈپ، خادىملارنى ئامما كۆپ توپلىشىدىغان جايلاردا قاتناش بىخەتەرلىكىگە ئائىت قانۇن ساۋاتلىرى تەشۋىقات – تەربىيەسى ئېلىپ بېرىشقا تەشكىللىدى. قاتناش ساقچىلىرى بۇ جەرياندا ‹‹جۇڭخۇا خەلق جۇمھۇرىيىتىنىڭ يول قاتناش بىخەتەرلىكى قانۇنى›› ۋە ‹‹شىنجاڭ ئۇيغۇر ئاپتونوم رايونىنىڭ توكسىكلىت باشقۇرۇش چارىسى››نى تەشۋىق قىلىپ، ئاممىغا 13 مىڭ پارچىدىن ئارتۇق تاشيول قاتنىشىغا خىلاپ قىلمىشلار ۋە بىخەتەر يول يۈرۈش ساۋاتلىرى تەشۋىقات ۋەرەقى، تەشۋىقات قوللانمىسى تارقىتىپ بەردى. 10 مىڭ ئادەم/قېتىمدىن ئارتۇق ئاممىغا ھاراق ئىچىپ ياكى پىراۋىسىز ئاپتوموبىل ھەيدەش، بېزىندە تاقىماسلىق قاتارلىق يول قاتناش بىخەتەرلىك قانۇنىغا خىلاپ قىلمىشلار تۈپەيلىدىن كېلىپ چىققان ‹‹چوڭ قاتناش ھادىسىلىرى›› سۈرەتلىك كۆرگەزمىسىنى كۆرسىتىپ ۋە بۇ خىل ئېچىنىشلىق ئاقىۋەتلەرنىڭ يۈز بېرىش سەۋەبىنى چۈشەندۈرۈپ، ئىبرەت تەربىيەسى ئېلىپ باردى. ئۇنىڭدىن باشقا 1500 ئادەم/قېتىمدىن ئارتۇق كىشىگە قاتناش ۋاسىتىلىرى ھەيدەش كىنىشكىسى ئېلىش، نومۇر تاختىسى، سۇغۇرتا بېجىرىش ۋە يول يۈرۈش تەرتىپلىرىدىن يۈز تۇرا مەسلىھەت بېرىپ، ئۇلارنىڭ بۇ جەھەتتىكى تونۇشىنى ئۆستۈردى.
</S>
</TEXT>
/BODY
/DOC