<DOC>
<DOCID>TIANSHAN.503767</DOCID>
<HEADER>
<CLASS>مەملىكەت</CLASS>
<DATE>2016-03-01 17:58:45</DATE>
</HEADER>
<BODY>
<HEADLINE>
<S ID=17024>
خېنەنلىك ئەر تاشلىۋېتىلگەن قوش جىنسلىق بوۋاقنى بېيجىڭغا داۋالاتقىلى ئاپاردى
</S>
</HEADLINE>
<TEXT>
<S ID=17025>
   2016-يىلى 29-فېۋرال، خېنەنلىك 60 ياشلىق ئىشچى فەن شىفا سەنيادا ئىشلەۋاتقاندا، بىر قوش جىنسلىق تاشلىۋېتىلگەن بوۋاقنى بېقىۋالغان، شۇنىڭدىن كېيىنكى ئۈچ يىلدىن بۇيان، ئۇ ئىزچىل ھالدا بالىنى داۋالىتىش ئۈچۈن تەرەپ-تەرەپكە چېپىپ يۈرگەن.
</S>
<S ID=17026>
يېقىندا، فەنشىفا بالىنى يەنە بېيجىڭغا داۋالاتقىلى ئەكەلگەن، ئۇ بۇ بالىنى ئوپېراتسىيە قىلدۇرۇش ئارقىلىق نورمال ئادەملەردەك ياشاش ئىمكانىيىتىگە ئىگە قىلىشنى ئۈمىد قىلغان.
</S>
<S ID=17027>
    فەن شىفا مۇخبىرغا ئەسلەپ مۇنداق دەيدۇ: ‹‹2012-يىلى 11-ئاينىڭ 15-كۈنى كەچتە، مەن ئىشتىن چۈشۈپ قايتىش يولۇمدا بىر بوۋاقنىڭ يىغلىغان ئاۋازىنى ئاڭلاپ قالدى، يول بويىدىكى ئوت-چۆپلەرنى قايرىسام، بىر قەغەز يەشىكتە بىر بالا يېتىپتۇ.
</S>
<S ID=17028>
شۇ چاغدا بالىنىڭ ئاستى بەدىنى قىزىل يۆگەككە ئورالغان بولۇپ، قورسىقىدا يەنە كىندىك بېغىمۇ بار ئىكەن.››
</S>
<S ID=17029>
    ئۇ ئۆيىگە قايتقاندىن كېيىن بۇ بالىنىڭ كۆپىيىش ئەزاسىدا ئەرلىكمۇ، قىزلىقمۇ بارلىقىنى بايقايدۇ.
</S>
<S ID=17030>
ئۇ ‹‹بۇ بەلكىم بالىنىڭ تاشلىۋېتىشىنىڭ سەۋەبى بولسا كېرەك، مېنىڭ بالام يوق، ئۇنى بالا قىلىۋالاي›› دەپ ئويلايدۇ.
</S>
<S ID=17031>
    فەن شىفانىڭ دېيىشىچە، ئۇ ئەينى چاغدا بالىنى بېقىپ چوڭ قىلىشنى ئويلىغان، كېيىن ھەر كۈنى ئىككى كىشىلىك ئىشلىگەن.
</S>
<S ID=17032>
ئۇ مۇنداق دەيدۇ: ‹‹مەن ياشىنىپ قالدىم، ئەمدى بالىلىق بولالمايمەن، مەن ھايات ۋاقتىمدا بالىنى داۋالاتقۇدەك پۇل تېپىپ، ئۇنى نورمال ئادەملەردەك ياشىسىكەن، دەپ ئويلايمەن.›› كېيىن ئۇ بالىنى ئېلىپ خەينەن، خېنەن، بېيجىڭ ئۈچ شەھەردە دوختۇرغا كۆرسىتىدۇ.
</S>
<S ID=17033>
    فەن شىفا مۇخبىرغا خېنەندە بېجىرگەن بېقىۋېلىش رەسمىيىتىنى كۆرسىتىدۇ.
</S>
<S ID=17034>
‹‹دوختۇرنىڭ دېيىشىچە، ئوپېراتسىيەنىڭ ئەڭ ياخشى ۋاقتى ئۈچ ياشتىن ئىلگىرىكى ۋاقىت بولۇپ، مېنىڭ راستتىنلا ئۇنچىلىك ئىقتىسادىم يوق.
</S>
<S ID=17035>
ھازىر ئۇ ئۈچ ياشتىن ئاشتى، شۇڭا مەن بارغانسېىرى جىددىيلىشىۋاتىمەن.
</S>
<S ID=17036>
مەن بىر خىش توشۇغۇچى، بىر ئايدا ئاران 2000 يۈەن تاپالايمەن.
</S>
<S ID=17037>
بۇ قېتىم بېيجىڭغا بالىنى كۆرسەتكىلى كېلىپ، توپلىغان 20 مىڭ يۈەندەك پۇلۇم تۈگەي دەپ قالدى، مەن بۇنداق قاراپ ئولتۇرۇپ، بالىنىڭ داۋالىتىدىغان پۇرسەتنى ئۆتكۈزۈۋەتسەم بولمايتتى.››
</S>
<S ID=17038>
    مۇخبىر فەن شىفانىڭ قوللىرىنى پۈتۈنلەي قاداق بېسىپ كەتكەنلىكىنى، سومكىسى لىققىدە پارچە-پۇرات پۇلغا تولغانلىقىنى كۆردى.
</S>
<S ID=17039>
ئۇنىڭ مۇخبىرغا ئېيتىشىچە، ئۇ ھەتتا كوچىدا بۆرىنىكى سېتىپ پۇل توپلىماقچى بولغان.
</S>
<S ID=17040>
ئۇ مۇنداق دەيدۇ: ‹‹مەن ھازىر بالىنى داۋالىتىش ئۈچۈن ھەر كۈنى بىر-ئىككى ھورنان بىلەنلا جان كەچۈرۈۋاتىمەن.››
</S>
</TEXT>
/BODY
/DOC