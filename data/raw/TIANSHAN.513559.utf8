<DOC>
<DOCID>TIANSHAN.513559</DOCID>
<HEADER>
<CLASS>ئۈرۈمچى</CLASS>
<DATE>2016-03-29 12:37:04</DATE>
</HEADER>
<BODY>
<HEADLINE>
<S ID=22526>
ئۈرۈمچىدە ئاپرېلدا قار ياغىدۇ دېگەن خەۋەر پۈتۈنلەي ئېغۋا
</S>
</HEADLINE>
<TEXT>
<S ID=22527>
   شەھەر ئىستېمالى سەھەر گېزىتى خەۋىرى: يېقىندا، «ئۈرۈمچىنىڭ كەلگۈسى بىر ئايلىق تېمپېراتۇرا ئالدىن مەلۇماتى» تېمىسىدىكى ھاۋارايىدىن ئالدىن مەلۇمات جەدۋىلى دوستلار چەمبىرىكىدىكى قىزىق نۇقتىغا ئايلاندى.
</S>
<S ID=22528>
بۇ جەدۋەلدە كۆرسىتىلىشىچە، 30-مارتتىن 31-مارتقىچە ئۈرۈمچىدە ئازراق قار يېغىپ كېيىن ئوتتۇرھال قارغا ئۆزگىرىپ، تېمپېراتۇرا℃7-قا چۈشىدىكەن ھەمدە ئاپرېلدا ئۇدا يەتتە كۈن قار ياغىدىكەن. 
</S>
<S ID=22529>
    بۇ ئەھۋالغا قارىتا، 28-مارت، شىنجاڭ مېتېئورولوگىيە ئىستانسىسىنىڭ باش مۇلازىمەتچىسى دۇ شىنيىڭ رەددىيە بېرىپ مۇنداق دېدى: بۇ جەدۋەل يالغان ھاۋارايى مەلۇماتى بولۇپ، يېقىنقى مەزگىلدىكى پۈتۈن شىنجاڭنىڭ تېمپېراتۇرا ئەھۋالىدىن قارىغاندا، تېمپېراتۇر ئۆزگىرىشى تۇراقلىق بولۇپ، تېمپېراتۇرا ماس قەدەمدە ئۆرلەيدۇ ھەمدە قار يېغىش ئېھتىماللىقى ئىنتايىن تۆۋەن بولىدۇ.     
</S>
<S ID=22530>
    ئۈرۈمچى شەھەرلىك مېتېئورولوگىيە ئىستاتسىسىنىڭ تونۇشتۇرىشىغا ئاساسلانغاندا، كەلگۈسى بىر ھەپتىدە، ئۈرۈمچىدە كۆرۈنەرلىك سوغۇق ھاۋا ئېقىمى كۆرۈلمەيدىكەن.
</S>
<S ID=22531>
ھەر قايسى رايونلاردا ھاۋا ئوچۇق بەزىدە بولۇتلۇق بولۇپ، شامال كۈچى ئانچە چوڭ بولمايدىكەن. مۆلچەرلىنىشىچە، 29-مارت شەھەر رايونىدىكى يۇقىرى تېمپېراتۇرىنىڭ℃20 بولۇشىدا ئۈمىد زور ئىكەن. سەيۋوپۇدىن يوڭفېڭغىچە بولغان رايوندا بەش بال ئەتراپىدا قىيپاش شەرق شامىلى چىقىپ، ئۇلانبايدىن چوڭ كۆلگىچە بولغان دائىرىدە ئالتە بال ئەتراپىدا شەرقىي جەنۇب بورىنى چىقىدىكەن.
</S>
</TEXT>
/BODY
/DOC