<DOC>
<DOCID>TIANSHAN.549736</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-09-18 15:23:25</DATE>
</HEADER>
<BODY>
<HEADLINE>
<S ID=49238>
توققۇزتارا ناھىيەسى نامراتلىقتىن قۇتۇلدۇرۇش خىزمىتىنى ياخشى ئىشلىدى
</S>
</HEADLINE>
<TEXT>
<S ID=49239>
   ئىختىيارىي مۇخبىرىمىز دىلنۇر ئابدۇكېرىم خەۋىرى: توققۇزتارا ناھىيەسى مەملىكەت بويىچە قانات يايدۇرۇلغان ئومۇميۈزلۈك نامراتلىقتىن قۇتۇلدۇرۇش چاقىرىقىغا ئاۋاز قوشۇپ، نامراتلارنى يۆلەش، نامراتلىقتىن قۇتۇلدۇرۇش خىزمىتىنى پۇختا قانات يايدۇرۇپ، ئارخىپ تۇرغۇزۇلغان 1330 نامرات ئائىلىدىكى 4722 نوپۇسنى نامراتلىقتىن قۇتۇلدۇرۇش، ئاپتونوم رايون دەرىجىلىك ئون نامرات كەنتنىڭ نامراتلىق قالپىقىنى چۆرۈپ تاشلاش نىشانىنى ئەمەلىيلەشتۈرۈش ئۈچۈن، «ئىككىدىن غەم قىلماسلىق، ئۈچكە كاپالەتلىك قىلىش» تەلىپى بويىچە، كۆپ خىل، ئۈنۈملىك تەدبىرلەرنى قوللىنىپ، نامراتلىقتىن قۇتۇلدۇرۇش يوللىرىنى كېڭەيتتى.
</S>
<S ID=49240>
   كۆلدەنەڭ بازىرىنىڭ تاقىرتۆبەك كەنتى ئاپتونوم رايون دەرىجىلىك نامرات كەنت.
</S>
<S ID=49241>
شۇنداقلا ناھىيە بويىچە نامراتلىقتىن قۇتۇلدۇرىدىغان ئون نامرات كەنتنىڭ بىرى. بۇ كەنتتىكى ئىلشاتنىڭ تېرىيدىغان يېرى ئاز، ئۆيىدە جان سانى كۆپ بولغاچقا، تۇرمۇشتا قىينىلىپ قالغانىدى.
</S>
<S ID=49242>
ئۇ يېقىندا ناھىيەلىك ئادەم كۈچى بايلىقى ۋە ئىجتىمائىي كاپالەت ئىدارىسى ئۇيۇشتۇرغان خادىم قوبۇل قىلىش پائالىيىتىگە قاتنىشىپ، ئوتتۇرا، كىچىك، مىكرو كارخانىلار رايونىدىكى فۇشىندا قۇرۇلۇش ماتېرىياللىرى چەكلىك مەسئۇلىيەت شىركىتىگە ئىشقا ئورۇنلاشتى.
</S>
<S ID=49243>
ئۇ مۇنداق دېدى: «ھەر ئايدا 3500 يۈەن مائاش ئالىمەن. بۇ يەردە ئىشلىگىنىمدىن تولىمۇ خۇش بولدۇم».
</S>
<S ID=49244>
   ئىگىلىنىشىچە، بۇ يىل توققۇزتارا ناھىيەسى نامراتلىقتىن قۇتۇلدۇرىدىغان بۇ ئون كەنتتە سەككىز قېتىم خادىم قوبۇل قىلىش پائالىيىتى ئۆتكۈزگەن.
</S>
<S ID=49245>
پائالىيەتتە 142 ئادەم كارخانىلار بىلەن توختام ئىمزالاپ، 42 ئادەم ئىشقا ئورۇنلاشقان.
</S>
<S ID=49246>
بۇ ناھىيە يەنە 661 ئادەمنى يۆتكەپ ئىشقا ئورۇنلاشتۇرۇپ، 3 مىليون 100 مىڭ يۈەن كىرىم ياراتقان.
</S>
</TEXT>
/BODY
/DOC