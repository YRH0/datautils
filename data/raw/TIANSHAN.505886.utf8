<DOC>
<DOCID>TIANSHAN.505886</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-05 12:19:44</DATE>
</HEADER>
<BODY>
<HEADLINE>
<S ID=17968>
‏مۇنەۋۋەر ئوقۇتقۇچى قانداق بولىدۇ ؟
</S>
</HEADLINE>
<TEXT>
<S ID=17969>
    تۇرسۇنجان ھەسەن
</S>
<S ID=17970>
   خەلق رازى بولىدىغان، ئوقۇغۇچىلار ئېتىراپ قىلىدىغان، ئوقۇغۇچىلار ياخشى كۆرىدىغان، ئوقۇغۇچىلارغا بەخت تۇيغۇسىنى ھېس قىلدۇرالايدىغان ئوقۇتقۇچى مۇنەۋۋەر ئوقۇتقۇچىدۇر.
</S>
<S ID=17971>
    مۇنەۋۋەر ئوقۇتقۇچى ئوقۇغۇچىلارنى ئەتراپلىق چۈشۈنۈپ، ئىلمىي ئوقۇتۇش ئۇسۇللىرى ئارقىلىق ھەر بىر ئوقۇغۇچىنىڭ ئىندىۋىدۇئاللىقىغا ئاساسەن يېتەكلەشنى ئاساس قىلىش بىلەن بىللە، ئۆزلىرىنىڭ ساغلام پىسخىكىسى، ئالىيجاناب پەزىلىتى، پىداكار روھى، دەرسنى سەنئەتلىك ئۆتۈشتەك ئالاھىدىلىكى شۇنداقلا ئوقۇغۇچىلارنى دەرستىن سىرتقى پائالىيەتلەرگە تەشكىللەپ، ئوقۇش – ئوقۇتۇشنى جانلاندۇرۇپ، مەكتەپنىڭ ئوبرازىنى نۇرلاندۇرىدۇ.
</S>
<S ID=17972>
    مۇنەۋۋەر ئوقۇتقۇچى مەكتەپنىڭ ئوبرازىنى تىكلەش بىلەن بىللە ئىلىم تەشنالىرىنى ئۆزىگە مەپتۇن قىلىدۇ.
</S>
<S ID=17973>
ئىلىمنىڭ مۇقەددەسلىكىنى ئوقۇغۇچىلارغا ھېس قىلدۇرىدۇ، ئىجتىمائىي ئالاقە يوللىرىنى راۋانلاشتۇرۇپ، ئوقۇغۇچىلارنىڭ ھەقىقىي سىرداش دوستىغا ئايلىنالايدۇ.
</S>
<S ID=17974>
ئوقۇغۇچىلاردىكى تۈرلۈك بېسىملارنى يەڭگىلىتىپ، مەكتەپنى ئوقۇغۇچىلارنىڭ ئىلىم سەيلىگاھىغا ئايلاندۇرىدۇ.
</S>
<S ID=17975>
بۇنىڭ بىلەن نۇرانە ئوقۇتقۇچى سىماسى ئوقۇغۇچىلارنىڭ كۆز ئالدىدىن كەتمەيدۇ.
</S>
<S ID=17976>
    مۇنەۋۋەر ئوقۇتقۇچى بىلىم، تەجرىبە ۋە مەدەنىيەت تارقىتىشنى ۋاسىتە، ياراملىق ئادەم تەربىيەلەشنى تۈپ مەقسەت، تەرەققىياتنى ئالغا سىلجىتىشنى نىشان قىلىدۇ.
</S>
<S ID=17977>
ئوقۇتقۇچىنىڭ كەسپىي قىممىتى دەل ھەر بىر ئوقۇغۇچىنىڭ مەنىۋى جەھەتتىن يۈكسىلىشىدە ئىپادىلىنىدۇ.
</S>
<S ID=17978>
ئوقۇتقۇچىنىڭ تەربىيەسى خۇددى ئۈزۈلمەس ئېقىندۇر، ئۇ ھەر بىر قەلبكە ھاياتىي كۈچ بەخش ئېتىپ، شۇ ئارقىلىق مائارىپنىڭ شەخسىنى تەرەققىي قىلدۇرۇش فۇنكسىيەسىنى ئىشقا ئاشۇرىدۇ.
</S>
<S ID=17979>
    مۇنەۋۋەر ئوقۇتقۇچىلار – ئوقۇغۇچىلارنىڭ تەرەققىي قىلىش مۇمكىنچىلىكى بولغان يوشۇرۇن ئىقتىدارىنى قېزىپ، ئوقۇغۇچىلارنىڭ جىسمانىي، پىسخىكىلىق ساپاسىنىڭ تەرەققىياتىنى ۋە ئىجتىمائىي ئاڭنىڭ ئىندىۋىدۇئال پىسخىكىلىق پەزىلەتكە ئۆزلىشىشىنى ئىلگىرى سۈرۈپ، ئوقۇغۇچىلارنىڭ ئۇنىۋېرسال ساپاسىنى ئۆستۈرىدۇ.
</S>
<S ID=17980>
شۇڭا، مۇنەۋۋەر ئوقۇتقۇچى تەربىيەلىگەن قابىل شاگىرتلار ئۇلاردىن چەكسىز پەخىرلىنىدۇ.
</S>
<S ID=17981>
    قىسقىسى، مۇنەۋۋەر ئوقۇتقۇچى مەكتەپتىن، مۇنبەردىن، تەلىم – تەربىيە جەريانىدىن، ئىجتىمائىي مۇناسىۋەتلەردىن، ئوقۇغۇچىلارغا، جەمئىيەتكە ئۈلگە بولالىغانلىقىدىن، كەسىپنى قىزغىن سۆيۈپ نەتىجە ياراتقانلىقىدىن ئوقۇغۇچىلارنىڭ پەخرى بولۇشقا مۇناسىپ.
</S>
</TEXT>
/BODY
/DOC