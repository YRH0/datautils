<DOC>
<DOCID>TIANSHAN.530990</DOCID>
<HEADER>
<CLASS>باش سۈرەت</CLASS>
<DATE>2016-06-28 10:55:51</DATE>
</HEADER>
<BODY>
<HEADLINE>
<S ID=31538>
يىۋۇدا چاقنىغان شىنجاڭلىقلار
</S>
</HEADLINE>
<TEXT>
<S ID=31539>
«ۋەتەن چوڭ ئائىلىسىدە» سەھىپىمىزدە ئۆز مۇخبىرىمىز ماھىرە يۈسۈپنىڭ «يىۋۇدا چاقنىغان شىنجاڭلىقلار»ماۋزۇلۇق كىرىشتۈرۈلمە زىيارەت خاتىرىسى
</S>
<S ID=31540>
- مېنىڭچە بۈگۈنكى يىۋۇ ئۆز رىسىقىنى ئىزلەپ چىققان، ھالال نان تېپىپ يېيىشنى كۆزلىگەن ھەر مىللەت سودىگەرلىرى ۋە ئىزدەنگۈچىلەر توپلاشقان ئورۇن- دەپ گەپ باشلىدى ئابدۇلئەخەت مەن بىلەن كۆرۈشكەندە ھەمدە نۇرغۇن كىشلەرنىڭ يىۋۇنى ياقتۇرۇشىدىكى سەۋەبلەر توغرىسىدا مۇنۇلارنى ئېيتىپ بەردى :
</S>
<S ID=31541>
2007-يىلىدىن باشلاپ خوتەن شەھىرىدىن چىقىپ ئىچكىرى ئۆلكىلەردىكى شاڭخەي، نەنجىڭ، خاڭجۇ، بېيجىڭلاردا سودا-سېتىق بىلەن يۈرگەن ئابدۇلئەخەت ئىلى 2010-يىلى ئاخىرى يىۋۇدا توختاپ ماكانلىشىپ قالدى. ھازىر ئۇ ئايالى سائادەت ۋە ئۈچ بالىسى بىلەن يىۋۇ شەھىرىنىڭ سودا رايونىدىن 140 كۇۋادىرات مېتىرلىق ئۆينى ئىجارىگە ئېلىپ ئولتۇرىدۇ، ئۇ يەنە «ھوزۇر چاي تائاملىرى» تېز تاماقخانىسىنى ئېچىۋالغان بولۇپ شىنجاڭنىڭ تۈرلۈك مەززىلىك تائاملىرىنى چىقىرىپ ئالقىشقا ئىرشكەن ھەمدە 9 ئۇيغۇر يىگىتىنى ئىشقا ئورۇنلاشتۇرغان. يىلىغا ئاز دېگەندىمۇ 300-400 مىڭ يۈەن كىرىم قىلالايدۇ، يەنە كىلىپ تولىمۇ چىقىشقاق، خۇشپئېل كەلگەن بۇ يىگىتنى ئەتراپتىكى ھەر مىللەت ئاممىسى ياقتۇرىدۇ، ئاھالىلار كومىتىتىدىكىلەر بىرەر خەير-ساخاۋەت ئىشلىرى بولسا ئالدىنئالا ئۇنى ئەسكە ئېلىشىدۇ. ئابدۇلئەخەت بۇ يەردىكى خاتىرجەم تۇرمۇشى ۋە يەرلىك ھۆكۈمەتنىڭ ئۆزلىرىگە يەتكۈزگەن قۇلايلىقلىرى توغرىسىدا توختىلىپ مۇنداق دېدى:
</S>
<S ID=31542>
بۇ يىل 46 ياشقا كىرگەن، غۇلجا شەھىرىدىن چىققان كامىل ئادىلجاننىڭ يىۋۇدا تاشقى سودا تىجارىتى قىلىۋاتقىنىغا ئالاھەزەل 10 يىللار بولۇپ قاپتۇ. تونۇگۈن (6-25) بىز ئۇنىڭ يىۋۇ شەھىرىنىڭ سودا رايونىغا جايلاشقان « لىيەنيۇنگاڭ يۈنخاۋ خەلقئارالىق ۋاكالىتەن مال يەتكۈزۈش چەكلىك شىركىتى» نىڭ يىۋۇدىكى تارماق شىركىتىگە بېرىپ، ئۇنىڭ بىلەن كۆرۈشۇپ تولىمۇ تەسىرلىك ۋە قىممەتلىك بولغان ئىگىلىك تىكلەش ھىكايىسىنى ئاڭلىدۇق.
</S>
<S ID=31543>
-1989- يىلى 19 يېشىمدىن باشلاپ تاشقى سودا تىجارىتىگە كىرىشكەنمەن-دېدى كامىل ئادىلجان ئۆتكەن كۈنلەرنى ئەسلەپ. -ئەينى چاغدا مۇسكىۋادا تىكلىگەن بىر پەلتۇنى 180 يۈەنگە ئېلىپ 390 يۈەنگە ساتقىنمدا قانداق خوش بولغىنىمنى تەسەۋۇر قىلالمايسىز. 1994- يىلى قورغاستا تىجارەت قىلغان چاغلاردا، دەل مۇشۇ يىۋۇدىن 100 نەچچە كىلومېتىر يىراقلىقتىكى ۋۇيىدىن چىققان شۈ شىيافەن ئىسملىك بىر خەنزۇ بورادەر بىلەن شىرىكلىشىپ قالدۇق. شۇ يىلى ئىككىمىز روسلارنىڭ بايرىمى ھارپىسىدا ئىشلىتىدىغان بىر مىليون يۈەن قىممىتىدىكى ساليۇت سېتىۋېلىش ئۈچۈن مەلۇم شىركەت بىلەن توختاملىشىپ تۈنجى قېتىم يىۋۇغا كەلگەندۇق. شۇ قېتىم شىركەت بىلەن تۈزگەن توختامدا: مالنى 11 كۈندە شىنجاڭغا يەتكۈزۈش، بىر كۈن كىچىكتۇرسە 20 مىڭ دوللار زاكالەت پۇلىنى ئىككى ھەسسىلەپ تۈلەش يېزىلغانىدى. شۇ سەۋەبلىك شاۋشۈ ئىككىمىز 8 كۈندىلا ساليۇتلارنى شىنجاڭغا يەتكۈزۈپ بولدۇق. شۇ قېتىمقى سودىدىن شۈ شيافەن ئىككىمىز جەمئىي 270 مىڭ يۈەن پايدا تاپتۇق. بۇ مېنىڭ سودا قىلىپ تاپقان ئەڭ كۆپ پايدام ھېساپلىنىدۇ ..
</S>
<S ID=31544>
-ئەلۋەتتە، سودا-تىجارەتتە پايدىمۇ، زىيانمۇ ياندىشىپ ماڭىدىكەن. تىجارەت ئىشلىرىمىز شۇنداق يۈرۈشۈپ خاتىرجەم بولۇپ قالغان كۈنلەردە ئويلىمغاندا پالاكەت باسقاندەك بىر ئىش بولۇپ، بىراقلا 500 نەچچە مىڭ دوللار قۇدۇققا چۈشۈپ كەتتى. ئۇ كۈنلەردىكى ئەلەم، خاپىلىقنى ھىلىھەم ئۇنتالمايمەن-دېدى كامىلجان ھەمدە مۇنۇلارنى ئېيتپ بەردى:
</S>
<S ID=31545>
- تەلىيىمگە سودا -سېتىق قىلىپ يۈرۈپ روسچە، قازاقچە، تۈركچە، ئۆزبىكچە دېگەندەك تىللارغا پىشىپ قاپتىكەنمەن، بارلىق دەسمايىدىن ئايرىلغاندىن كېيىن 1999-يىلىدىن 2003-يىلىغىچە ئۈرۈمچى شەھىرىنىڭ چىگرا رايون سودا بازىرىدا تەرجىمانلىق ئارقىلىق جاھاندارچىلىق قىلدىم-دېدى كامىل ئادىلجان ھىكايىسىنى داۋاملاشتۇرۇپ. - 2006-يىلىدىن باشلاپ ماڭا دەسلىۋىدە تاشقى سودا پايدىسىنىڭ قانداقلىقىنى تونۇتقان شۈ شيافەن بىلەن يەنە بىر قېتىم ھەمكارلىشىپ تىجارەت قىلىش يولىنى تۇتۇپ يىۋۇغا كىلىپ -كېتىپ يۇردۇم. 2010-يىلىدىن باشلاپ يىۋۇدا رەسمىي تۇرۇپ سودا قىلىش قارارىغا كەلدىم .
</S>
<S ID=31546>
-2011-يىلى ھازىرقى شىرىكىم يۈسۈپجان مەمەت بىلەن بىرلىشىپ بىر مىليون يۈەن مەبلەغ بىلەن شىنجاڭدا « بايىنغۇلىن ئۆز ئۆي سودا چەكلىك شىركىتى» نى ئەنگە ئالدۇردۇق، ئاندىن شۇ شىركەتنىڭ تارمىقى سۈپىتىدە دەل موشۇ شىركەتنى قۇرۇۋالدۇق، ئۆتكەن يىللاردا ئاز پايدا ئالساقمۇ، ئىناۋەت، ئىشەنچىنى بىرىنچى ئورونغا قويۇپ، سەممىي ئادىل تىجارەت يولىنى توتقاچقىمكىن ئىشلىرىمىز بارغانسىرى روناق تاپتى، يۈرۈشتى. قالغان گەپنى يۈسۈپجانمۇ قىلامدۇ-قانداق؟ سورىدى كامىل ئادىلجان كۈلۈپ تۇرۇپ.
</S>
<S ID=31547>
«شىنجاڭ پىداگۇگىكا ئۇنۋېرستېتى» نى پۈتتۈرگەن يۈسۈپجان مەمەت قاراشەھەر ناھىيىسىدىن بولۇپ،2006-يىلى يىۋۇغا تۈنجى قېتىم چىققان، 2010-يىلىدىن باشلاپ يىۋۇدا تۇرۇپ ئىگىلىك تىكلىگەن ياش ئىكەن. شۇ كۈنى ئۇ بىزگە ئۆزلىرىنىڭ سودا ئەھۋالى توغرىسىدا مۇنۇلارنى ئېيتىپ بەردى:
</S>
<S ID=31548>
- ئۇ بەئەينى بىر ئەينەككە ئوخشايدۇ، قەيەرگە قويسا شۇ يەرگە نۇر چاچىدۇ-دەپ تەرىپلىدى ئالدىنقى 30 يىللىق ئۆمرى شىنجاڭدا ئۆتكەن،يېقىنقى 20 نەچچە يىلدىن بۇيان يىۋۇدا ياشاۋاتقان، دەل كامىلجانلارنىڭ شىركىتى قاراشلىق بىڭۋاڭ ئاھالە كومتېتىنىڭ ساقچىسى جىن جۈنشۇڭ بىزگە ھەمدە سۆزىنىڭ دەلىلى سۈپىتىدە مۇنۇلارنى ئېيتىپ بەردى:
</S>
<S ID=31549>
- كىرىم ئەھۋالىمىزنى سۇرامسىز؟ ياندۇرۇپ سورىدى كامىل ئادىلجان گەپ ئېلىپ ھەمدە مۇنۇلارنى ئېيتىپ بەردى :
</S>
<S ID=31550>
-ئەمەلىيەتتە ئوتتۇرا ئاسىيادىكى سودىگەرلەرنى يىۋۇغا باشلاپ كىرگەنلەر 90-يىللاردا تاشقى سودا تىجارەت يولىنى ئاچقان دەل بىزدەك ئۇيغۇر تىجارەتچىلەر -دەپ تونۇشتۇردى كامىل ئادىلجان، شۇڭا بىز يىۋۇدا ياشاۋاتقان ھەر مىللەت ئاممىسى بىلەن چىقىشىپ ، چۈشنىشپ، دوستىلىشىپ ئۆتۈشنىڭ سودا-سېتىق يولىمىزنى كەڭ ئېچىشتىكى ئەھمىيتىگە كۆز يۇمالمايمىز. بۈگۈن كەچتە 5-6 ھەر مىللەتتىن بولغان سودا شىرىكىمنى مېھمانغا چاقىرىپ قويغانمەن، مۇمكىن بولسا ئۇلار بىلەن كۆرۈشۈپ قانداق مۇھىتتا، باشقا مىللەتلەر بىلەن قانداق چىقىشىپ ياشاۋاتقىنمىزنى ئۆز كۆزۈڭلار بىلەن كۆرۈپ بېقىڭلار.
</S>
<S ID=31551>
دەرۋەقە، تونۇگۈن كەچ بىز بىر قانچەيلەن يىۋۇ شەھىرىنىڭ سودا رايونىدىكى ساراي رىستۇرانىدا كامىل ئادىلجاننىڭ چەتئەللىك سودا شىرىكلىرىگە سالغان داستىخىنىغا داخىل بولدۇق. ئۇلاردىكى قىزغىنلىق، ئىختىيارلىق ۋە بىر-بىرىگە تۇتقان مۇئامىلىسىنىڭ تەبئىيلىكىنى كۆرگەن كىشى بۇلارنىڭ نەچچە مىللەت كىشلىرىدىن بولغان سودا شىرىكىلىرى ئىكەنلىكىگە ھەقىقەتەن ئىشەنمەيتى.
</S>
<S ID=31552>
-سىز مەيلى قايسى مىللەتتىن بولۇڭ سەممىي، ئىشەنچىلىك بولسىڭىزلا، سودىدا باشقىلارغا قارا سانىماي، باشتىن ئاخىرى بىر خىللىقنى ساقلىيالسىڭىزلا يىۋۇدەك خەلقئارالاشقان سودا بازىرىدىن نان تېپىپ يىيەلەيسىز -دېدى كامىل ئادىلجان.
</S>
</TEXT>
/BODY
/DOC