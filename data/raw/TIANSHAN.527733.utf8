<DOC>
<DOCID>TIANSHAN.527733</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-06-12 16:24:02</DATE>
</HEADER>
<BODY>
<HEADLINE>
<S ID=30321>
ئاۋات ناھىيەسىدە زىيانسىز يېزا ئىگىلىك مەھسۇلاتلىرىنىڭ لاياقەتلىك نىسبىتى %98تىن ئاشتى
</S>
</HEADLINE>
<TEXT>
<S ID=30322>
   ئامانگۈل ئۆمەر خەۋەر قىلىدۇ: ئاۋات ناھىيەسى يېقىنقى يىللاردىن بۇيان، ئايلانما ئىگىلىكنى راۋاجلاندۇرۇپ، ‹‹باقمىچىلىق + پاتقاق گازى + تېرىقچىلىق››تىن ئىبارەت ئېكولوگىيەلىك يېزا ئىگىلىك ئەندىزىسىنى ئومۇملاشتۇرۇپ، ناھىيەنىڭ زىيانسىز يېزا ئىگىلىك ئىشلەپچىقىرىشىنىڭ كۆلەملىشىشىنى ئىلگىرى سۈردى.
</S>
<S ID=30323>
   بۇ ناھىيە پاتقاق گازىنى ئاساس قىلغان قايتا ئېنېرگىيە ھاسىل قىلىش ئۇنىۋېرسال تېخنىكىسىنى قوللىنىپ، زىيانسىز يېزا ئىگىلىك مەھسۇلاتلىرى ئىشلەپچىقىرىشقا كېتەرلىك ئوغۇت بىلەن تەمىنلەشكە كاپالەتلىك قىلىپ، يېزىلاردا پاتقاق گازىنى ئومۇملاشتۇرۇشقا كۈچ سەرپ قىلدى. بۇ ناھىيەدە پاتقاق گازى ئىشلىتىۋاتقان ئائىلە 18 مىڭ 786گە، پاتقاق گازى مۇلازىمەت نۇقتىسى 34كە يېتىپ، مەنپەئەتلەنگەن كىشى 90 مىڭدىن ئاشتى. ناھىيە بويىچە پاتقاق گازى كۆلچەكلىرىدىن 5 مىليون 162 مىڭ كۇب مېتىر گاز، يىلىغا 350 مىڭ توننىدىن ئارتۇق ئەلا سۈپەتلىك ئورگانىك ئوغۇت ئىشلەپچىقىرىلىپ، 120 مىڭ مو يەردە زىيانسىز يېزا ئىگىلىك مەھسۇلاتلىرى ئىشلەپچىقىرىشقا كېتەرلىك ئوغۇت ھەل قىلىندى. ھازىرغىچە ناھىيە بويىچە زىيانسىز كۆكتات تېرىلغۇ كۆلىمى 15 مىڭ مودىن ئېشىپ، ناھىيە بويىچە تېرىلغان 20 خىلدىن ئارتۇق زىيانسىز كۆكتاتنىڭ لاياقەتلىك بولۇش نىسبىتى %98.54كە يەتتى.
</S>
<S ID=30324>
‏
</S>
</TEXT>
/BODY
/DOC