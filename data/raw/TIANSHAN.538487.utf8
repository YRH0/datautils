<DOC>
<DOCID>TIANSHAN.538487</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-08-03 12:13:39</DATE>
</HEADER>
<BODY>
<HEADLINE>
<S ID=36374>
خىزمەت گۇرۇپپىسى ‹‹ئىككىنى ئۆگىنىش، بىر بولۇش›› تەربىيەسىنى ئەمەلىيەتتىن ئۆتكۈزدى
</S>
</HEADLINE>
<TEXT>
<S ID=36375>
    مىجىت ئىبراھىم خەۋەر قىلىدۇ: تۇرپان شەھەرلىك ئادەم كۈچى بايلىقى ۋە ئىجتىمائىي كاپالەت ئىدارىسى، پىچان ناھىيەلىك رادىيو – تېلېۋىزىيە، مەدەنىيەت – تەنتەربىيە ئىدارىسىدىن پىچان ناھىيەسىنىڭ لەمجىن بازىرى خاندو كارىز كەنتىگە چۈشكەن خىزمەت گۇرۇپپىسىدىكى كادىرلار كەنتنىڭ ئىچىدىغان سۇ قۇرۇلۇشىغا ياردەم بېرىپ، ئەمەلىي ھەرىكىتى بىلەن ‹‹ئىككىنى ئۆگىنىش، بىر بولۇش›› تەربىيەسىنى ئەمەلىيەتتىن ئۆتكۈزدى.
</S>
<S ID=36376>
   خىزمەت گۇرۇپپىسىدىكى كادىرلار كەنت پارتىيە ياچېيكىسى بىلەن بىرلىكتە ‹‹ئىككىنى ئۆگىنىش، بىر بولۇش›› تەربىيە پائالىيىتىنى قانات يايدۇرۇش داۋامىدا، كەنتتىكى پارتىيە ئەزالىرىنى ھەرىكەتلەندۈرۈپ، دېھقانلارنىڭ ئىچىدىغان سۇ تۇرۇبىسى ياتقۇزۇش قۇرۇلۇشىغا ياردەم بەردى.
</S>
<S ID=36377>
شۇ كەنتتىكى سۇلايمان يۈسۈپ مۇنداق دېدى: ئىلگىرى بىز بىر نەچچە كىلومېتىر يىراقلىقتىن سۇ توشۇپ ئىچەتتۇق، مانا ھازىر ئۆيىمىزدىلا تۇرۇبا سۈيى ئىچەلەيدىغان بولدۇق.
</S>
<S ID=36378>
بىز بۇنىڭدىن تولىمۇ خۇشال. خاندو كارىز كەنت پارتىيە ياچېيكىسىنىڭ شۇجىسى ۋەلى ئابلىمىت مۇنداق دېدى: كەنتىمىزگە چۈشكەن كادىرلار بىلەن كەنت پارتىيە ياچېيكىمىز ئۆگىنىش پائالىيىتىنى قانات يايدۇرۇپ، دېھقانلارنىڭ ئىچىدىغان سۇ قىيىنچىلىقىنى ھەل قىلىپ بەردى، ئامما بۇنىڭدىن تولىمۇ مىننەتدار بولدى.
</S>
<S ID=36379>
   خاندو كارىز كەنتى بازار مەركىزىگە يىراق چەت كەنت بولۇپ، كەنتتىكى دېھقانلار تۇرمۇش ۋە دېھقانچىلىقتا كارىز سۈيىگە تايىناتتى.
</S>
<S ID=36380>
كەنتكە چۈشكەن كادىرلار ئائىلە زىيارىتى داۋامىدا كەنتتىكى بىر قىسىم ئاممىنىڭ ئىچىدىغان سۇ قىيىنچىلىقىنىڭ ئېغىرلىقىنى ھېس قىلىپ، بۇ مەسىلىسىنى ھەل قىلىشنى مۇھىم ئىشلار كۈنتەرتىپىگە كىرگۈزدى.
</S>
<S ID=36381>
سۇ ئىشلىرى تارماقلىرىنىڭ قوللىشىنى قولغا كەلتۈرۈپ، 78 ئائىلە، 286 ئادەم، 1500 گە يېقىن چارۋامالنىڭ سۇ قىيىنچىلىقىنى ئۈزۈل – كېسىل ھەل قىلدى.
</S>
<S ID=36382>
‏
</S>
</TEXT>
/BODY
/DOC