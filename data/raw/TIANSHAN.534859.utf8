<DOC>
<DOCID>TIANSHAN.534859</DOCID>
<HEADER>
<CLASS>خەلقئارا</CLASS>
<DATE>2016-07-15 11:15:35</DATE>
</HEADER>
<BODY>
<HEADLINE>
<S ID=33344>
ئامېرىكا دۆلەت ئىشلىرى كاتىپى كېررى رۇسىيەدە زىيارەتتە بولدى
</S>
</HEADLINE>
<TEXT>
<S ID=33345>
   جۇڭگو ئاخبارات تورى خەۋىرى: ئامېرىكا دۆلەت ئىشلىرى كاتىپى كېررى شۇ يەر ۋاقتى 14-ئىيۇل موسكۋاغا يېتىپ كېلىپ، شۇ كۈنى كەچ سائەت 7:00دىن باشلاپ رۇسىيە زۇڭتۇڭى پۇتىن بىلەن سۆھبەتتە بولدى.
</S>
<S ID=33346>
   رۇسىيە زۇڭتۇڭىنىڭ ئاخبارات كاتىپى پىسكوفنىڭ بۇنىڭدىن ئىلگىرى ئاشكارىلىشىچە، كېررىنىڭ بۇ قېتىمقى رۇسىيە زىيارىتىدىكى مۇزاكىرە تېمىىسىنى ئالدىن پەرەز قىلغىلى بولىدىغان بولۇپ، ئۇكرائىنا، سۈرىيە ۋە ئىككى تەرەپ مۇناسىۋىتى قاتارلىقلارنى ئۆز ئىچىگە ئالىدىكەن.
</S>
<S ID=33347>
   رۇسىيە دىپلوماتىيە مىنىستىرى باياناتچىسى زاھاروۋانىڭ ئاشكارىلىشىچە، سۈرىيە مەسىلىسى ئىككى تەرەپ سۆھبىتىدىكى مەركىزىي تېما ئىكەن.
</S>
<S ID=33348>
   ئىگىلىنىشىچە، بۇ كېررىنىڭ بۇ يىلدىكى 2-قېتىملىق رۇسىيە زىيارىتى، شۇنداقلا 2015-يىلى مايدىن بۇيانقى 4-قېتىملىق زىيارىتى ئىكەن. كېررى بۇنىڭدىن ئىلگىرى ئۈچ قېتىم رۇسىيەگە زىيارەتكە كېلىپ، رۇسىيە تەرەپ بىلەن سۈرىيە، ئۇكرائىنا، شۇنداقلا ئىككى تەرەپ مۇناسىۋىتى قاتارلىق مەسىلىلەر ھەققىدە مۇزاكىرىدە بولغان.
</S>
<S ID=33349>
   ئۇكرائىنا كىرىزىسى يۈز بەرگەندىن بۇيان، رۇسىيە-ئامېرىكا مۇناسىۋىتى جىدىي ھالەتكە چۈشۈپ قالغان. يېقىنقى مەزگىلدە، ئامېرىكا شەرقىي ياۋروپا، بالتىق دېڭىزى قاتارلىق رايونلاردا مانېۋىر ئېلىپ بارغان، ھەربىي ئىشلار ئەسلىھەلىرىنى ئورۇنلاشتۇرغان، بۇنىڭ بىلەن رۇسىيە-ئامېرىكا مۇناسىۋىتى يەنىمۇ «مۇزلىغان». خەۋەرلەرگە قارىغاندا، رۇسىيە تەرەپ كېررىنىڭ بۇ قېتىمقى رۇسىيە زىيارىتى ئارقىلىق ئىككى تەرەپنىڭ نۆۋەتتىكى مۇناسىۋىتىنى ياخشىلاشنى ئارزۇ قىلغان.  
</S>
</TEXT>
/BODY
/DOC