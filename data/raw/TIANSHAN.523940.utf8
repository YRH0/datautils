<DOC>
<DOCID>TIANSHAN.523940</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-19 16:16:41</DATE>
</HEADER>
<BODY>
<HEADLINE>
<S ID=28477>
‹‹يەرلىك ئىختىساسلىقلار›› مۇلازىمەت ئەترىتى دېھقانلارنىڭ قىيىنچىلىقىنى ھەل قىلدى
</S>
</HEADLINE>
<TEXT>
<S ID=28478>
    ئالتۇنگۈل ھاشىم، خاسىيەت ياقۇپ خەۋەر قىلىدۇ: شايار ناھىيەسى بۇ يىل كىرگەندىن بۇيان، يېزا، كەنتلەردىكى ‹‹يەرلىك ئىختىساسلىقلار››نى قېزىش ۋە ئۇلارنىڭ رولىدىن پايدىلىنىشنى بۆسۈش ئېغىزى قىلىپ، دېھقان – چارۋىچىلارنىڭ ‹‹يەرلىك ئىختىساسلىقلار››نىڭ بېيىش تەجرىبىسى ۋە تېخنىكىسىدىن پايدىلىنىپ، يولۇققان قىيىن مەسىلىلەرنى ھەل قىلىۋېلىشىغا ئاسانلىق ياراتتى.
</S>
<S ID=28479>
   بۇ ناھىيە يەرلىك تېرىقچىلىق، باقمىچىلىق ماھىرلىرى، ئىگىلىك تىكلىگۈچىلەر ئۇچۇر ئامبىرى قۇرۇپ، كەنتلەرنى بىرلىك قىلىپ، 1800دىن ئارتۇق ‹‹يەرلىك ئىختىساسلىقلار››دىن تېرىقچىلىق، باقمىچىلىق، باغ – ئورمان پەرۋىشى ۋە ئېلېكتىرونلۇق سودىدىكى ئارتۇقچىلىقىغا ئاساسەن مۇلازىمەت ئەترىتى تەشكىللەپ ھەم يېزا ئىگىلىك پەن – تېخنىكىسى بويىچە مەسلىھەت بېرىش تۈزۈمىنى ئورنىتىپ، ئالاقىلىشىش كارتىسى تارقاتتى. ناھىيە بويىچە 100دىن ئارتۇق بېيىش ماھىرىنى قىيىنچىلىقى بار 745 ئائىلە بىلەن ‹‹قوشماق›› قىلىپ، قىيىنچىلىقى بار ئائىلىلەرنىڭ بېيىش ماھىرلىرىنىڭ ياردىمىدە دېھقانچىلىق، باغ – ئورمانچىلىقتىن يۇقىرى ھوسۇل ئېلىشى ۋە باقمىچىلىققا تايىنىپ كىرىمىنى ئاشۇرۇشىغا، مەھسۇلاتلىرىنى سېتىپ چىقىرىش يوللىرىنى ئېچىشىغا تۈرتكە بولدى.
</S>
<S ID=28480>
‏
</S>
</TEXT>
/BODY
/DOC