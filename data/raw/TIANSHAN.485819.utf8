<DOC>
<DOCID>TIANSHAN.485819</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-01-07 12:34:06</DATE>
</HEADER>
<BODY>
<HEADLINE>
<S ID=1564>
پىچان ناھىيەسى ئېشىنچا ئەمگەكچىلەرنى ماھارەت بويىچە تەربىيەلەشنى كۈچەيتتى
</S>
</HEADLINE>
<TEXT>
<S ID=1565>
    مىجىت ئىبراھىم خەۋەر قىلىدۇ: پىچان ناھىيەسى قىشلىق ‹‹ئۈچنى يېزىلارغا يەتكۈزۈش›› پائالىيىتىگە بىرلەشتۈرۈپ، ئېشىنچا ئەمگەكچىلەرنى تېخنىكا ماھارىتى بويىچە تەربىيەلەشكە كۈچىدى.
</S>
<S ID=1566>
    پىچان ناھىيەلىك ئادەم كۈچى بايلىقى ۋە ئىجتىمائىي كاپالەت ئىدارىسىنىڭ باشلىقى ۋاڭ يۇڭ مۇنداق دېدى: ناھىيە 3 – ئاينىڭ ئاخىرىغىچە داۋام قىلىدىغان بۇ قېتىمقى تېخنىكىلىق تەربىيەلەشكە 3 مىليون يۈەن مەخسۇس خىراجەت ئاجراتتى ھەم 8000 ئېشىنچا ئەمگەكچىنى تەربىيەلەشنى پىلانلىدى.
</S>
<S ID=1567>
بۇلتۇر 11 – ئاينىڭ ئوتتۇرىلىرىدىن بۇيان 11 يېزا – بازاردا تەربىيەلەش خىزمىتىنى باشلىدۇق.
</S>
<S ID=1568>
ھازىر يېزا – قىشلاقلاردا تېخنىكىلىق تەربىيەلەش خىزمىتى يۇقىرى دولقۇنغا كۆتۈرۈلدى.
</S>
<S ID=1569>
پىچان يېزىسىنىڭ يېڭى يەر كەنتىدىكى ئاينۇرگۈل رازاق مۇنداق دېدى: مەن كەنت كومىتېتى ئۇيۇشتۇرغان پېچىنە – پىرەنىك پىشۇرۇش كۇرسىغا تىزىملاتقانىدىم، مانا بىر ئايغا يەتمىگەن ۋاقىتتىلا بۇ تېخنىكىنى خېلى ئوبدان ئىگىلىۋالدىم.
</S>
<S ID=1570>
كۇرس پۈتۈنلەي ھەقسىز بولغاننىڭ ئۈستىگە، ئۆز ئالدىمىزغا ئىگىلىك تىكلىسەك ھۆكۈمەت ياردەم بېرىدىكەن، شۇڭا بۇ يىل ئەتىيازدا ناھىيە بازىرىدا بىر پېچىنە – پىرەنىك دۇكىنى ئېچىشنى پىلانلاۋاتىمەن.
</S>
<S ID=1571>
    ئىگىلىشىمچە، پىچان ناھىيەسى قىشلىق ‹‹ئۈچنى يېزىلارغا يەتكۈزۈش›› پائالىيىتى باشلانغاندىن بۇيان كەنت – مەھەللىلەردە 55 مەيدان تېخنىكىلىق تەربىيەلەش كۇرسى ئۇيۇشتۇرۇپ، 2536 ئېشىنچا ئەمگەكچىنى چاچ ياساش، ھۆسن تۈزەش، تىككۈچىلىك، كەشتىچىلىك، پېچىنە – پىرەنىك پىشۇرۇش، تامچىلىق، توپا قېزىش ماشىنىسى شوپۇرلۇقى قاتارلىق ئەمەلىي قوللىنىلىدىغان تېخنىكلار بويىچە تەربىيەلىگەن.
</S>
</TEXT>
/BODY
/DOC