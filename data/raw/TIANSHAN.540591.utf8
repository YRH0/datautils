<DOC>
<DOCID>TIANSHAN.540591</DOCID>
<HEADER>
<CLASS>شىنجاڭ</CLASS>
<DATE>2016-08-11 15:52:56</DATE>
</HEADER>
<BODY>
<HEADLINE>
<S ID=38950>
كەلگۈسى ئۈچ كۈندە جەنۇبىي شىنجاڭنىڭ كۆپ قىسىم جايلىرىدا قاتتىق يامغۇر ياغىدۇ
</S>
</HEADLINE>
<TEXT>
<S ID=38951>
   مۇخبىرنىڭ شىنجاڭ ئۇيغۇر ئاپتونوم رايونلۇق مېتېئورولوگىيە ئىدارىسىدىن ئىگىلىشىچە، 9-ئاۋغۇست جەنۇبىي شىنجاڭنىڭ غەربى، بايىنغولىن موڭغۇل ئاپتونوم ئوبلاستىنىڭ غەربى، تۇرپان-پىچان ئويمانلىقى قاتارلىق جايلاردا يامغۇر ياغقان بولۇپ، قىسمەن جايلاردا قاتتىق ۋە قارا يامغۇر ياغقان، چەرچەن ناھىيەسىنىڭ ئەڭ يۇقىرى  ھۆل -يېغىن مىقدارى 48 مىللىمېتىردىن ئېشىپ كەتكەن، كەلگۈسى ئۈچ كۈندە يامغۇرلۇق ھاۋارايى جەنۇبىي شىنجاڭنىڭ كۆپ قىسىم جايلىرىدا داۋاملىق كۆرۈلىدىكەن.
</S>
<S ID=38952>
   مۆلچەرلىنىشىچە، 10-ئاۋغۇست كېچىدىن 12-ئاۋغۇستقىچە جەنۇبىي شىنجاڭنىڭ غەربى، ئاقسۇ، بايىنغولىن موڭغۇل ئاپتونوم ئوبلاستىنىڭ شىمالىدىكى قىسمەن رايونلاردا ئازراق يامغۇر ياغىدىكەن، قەشقەر، قىزىلسۇ قىرغىز ئاپتونوم ئوبلاستى، خوتەننىڭ غەربىدىكى قىسمەن رايونلاردا ئوتتۇراھال ۋە قاتتىق يامغۇر ياغىدىكەن، بەزى جايلاردا قارا يامغۇر ياغىدىكەن.
</S>
<S ID=38953>
   نۆۋەتتە، ئاپتونوم رايونلۇق مېتېئورولوگىيە ئىدارىسى دۆلەت زېمىن بايلىقى نازارىتى بىلەن بىرلىشىپ، گېئولوگىيەلىك ئاپەت ھاۋارايى خەۋپ-خەتىرى سېرىق رەڭلىك ئاگاھلاندۇرۇش سىگنالى چىقارغان بولۇپ، ئۇلۇغچات ناھىيەسىنىڭ قىسمەن رايونلىرىدا كەلگۈسى 24 سائەتتىكى گېئولوگىيەلىك ئاپەتنىڭ خەۋپ-خەتەر دەرىجىسى بىر قەدەر يۇقىرى بولىدىكەن.
</S>
</TEXT>
/BODY
/DOC