<DOC>
<DOCID>TIANSHAN.500798</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-23 15:47:12</DATE>
</HEADER>
<BODY>
<HEADLINE>
<S ID=14448>
ئۇچتۇرپان ناھىيەسىدە سۇ ئىنشائاتى ۋە كەلكۈندىن مۇداپىئە كۆرۈش خىزمىتى ياخشى ئىشلەندى
</S>
</HEADLINE>
<TEXT>
<S ID=14449>
    ئىختىيارىي مۇخبىرىمىز ئابدۇسالام نىياز خەۋىرى: ھاۋانىڭ ئىللىشىغا ئەگىشىپ، ئەگىز سۇلىرى كېلىشكە باشلىدى.
</S>
<S ID=14450>
ئۇچتۇرپان ناھىيەسى كەلكۈن مۇداپىئەسى خىزمىتىگە بولغان ھۇشيارلىقنى بوشاشتۇرۇپ قويماى، كەلكۈندىن مۇداپىئەلىنىشنىڭ تۈرلۈك تەييارلىق خىزمەتلىرىنى بالدۇرلا باشلىۋەتتى.
</S>
<S ID=14451>
    ئۇچتۇرپان ناھىيەسىىنىڭ ھاۋا كىلىماتى تۇراقسىز بولۇپ ، بىر قىسىم تېرىلغۇ ئېتىزلار ۋە دېھقان ئائىلىلىرى دەريا ياقىلىرى ۋە تاغ باغرىغا جايلاشقان.
</S>
<S ID=14452>
ھەر يىلى تاغ كەلكۈنى ۋە دەريا تاشقىنى يۈز بىرىپ، دېھقان-چارۋىچىلار ئائىلىسى ۋە تېرىلغۇ ئېتىزلار ئوخشاشمىغان دەرىجىدە كەلكۈننىڭ زەربىسىگە ئۇچراپ، زىيان كېلىپ چىقىدۇ.
</S>
<S ID=14453>
بۇ خىل ئەھۋاللارنىڭ ئالدىنى ئېلىپ، ئاپەت زىيىنىنى ئازايتىش ئۈچۈن، ئۇچتۇرپان ناھىيەسى مۇناسىۋەتلىك ئورۇنلار ۋە دېھقان-چارۋىچىلارنى سەپەرۋەر قىلىپ، نۇقتىلىق كەلكۈندىن مۇداپىئەلىنىش ئورۇنلىرىنى مۇستەھكەملەش، كەلكۈندىن مۇداپىئەلىنىش دامبىلىرىنى پۇختىلاش خىزمەتلىرىنى جىددىي ۋە تەرتىپلىك ئېلىپ باردى.
</S>
<S ID=14454>
    مۇخبىر ياركۆۋرۈك يېزىسىنىڭ ياۋاغ كەنتىدە 10كەنتتىن كەلگەن نەچچە مىڭلىغان ئەمگەك كۈچىنىڭ ياۋاغ ئۆستىڭىنىڭ كەلكۈن مۇداپىئە ئورنىدا شاخ توشۇپ، قورام تاشلارنى سىم لاخسا ئىچىگە ئورۇنلاشتۇرۇپ، كەلكۈن مۇداپىئە دامبىسى ۋە توسمىنى مۇستەھكەملەۋاتقانلىقىنى، توپا ئىتتىرىش ماشىنىسى، تىراكتور قاتارلىقلارنىڭ بۇزۇلۇپ كەتكەن جايلارنى ئەسلىگە كەلتۈرۈش، مۇستەھكەملەش ئۈچۈن جىددىي ئىشلەۋاتقانلىقىنى، دېھقانلارنىڭ كەتمەن، گۈرجەك قاتارلىقلارنى كۆتۈرۈشۈپ ئېرىق، ئۆستەڭ چېپىپ، لاي-لاتقىلارنى تازىلاپ، سۇغۇرۇش يوللىرىنى راۋانلاشتۇرۇۋاتقانلىقىنى كۆردى.
</S>
<S ID=14455>
    ئۇچتۇرپان ناھىيەسىنىڭ نۇقتىلىق كەلكۈندىن مۇداپىئەلىنىش توسما بۆلىكى 44.6 كىلومېتىر بولۇپ، ھازىرغىچە، ناھىيە بويىچە 34560 ئادەم/ قېتىم ئەمگەك كۈچى ئاجرىتىلىپ، 36 كىلومېتىر كەلكۈندىن مۇداپىئەلىنىش دامبىسى مۇستەھكەملىنىپ، 67 كىلومېتىر ئېرىق-ئۆستەڭ رېمونت قىلىندى.
</S>
</TEXT>
/BODY
/DOC