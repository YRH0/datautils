<DOC>
<DOCID>TIANSHAN.489814</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-19 13:03:48</DATE>
</HEADER>
<BODY>
<HEADLINE>
<S ID=3704>
شايار ناھىيەسىنىڭ يېڭىچە سانائەتلەشتۈرۈش ۋە شەھەر-بازارلاشتۇرۇش قۇرۇلۇشى كۆرۈنەرلىك ئىلگىرى سۈرۈلدى
</S>
</HEADLINE>
<TEXT>
<S ID=3705>
     ئىختىيارىي مۇخبىرلىرىمىز تاھىرجان نىياز، ئامىنە ئابلەت خەۋىرى: بۇلتۇر شايار ناھىيەسىدىكى ھەر دەرىجىلىك پارتىيە، ھۆكۈمەت ۋە ھەر مىللەت كادىر، ئاممىسى ھاللىق سەۋىيەگە يېتىش باش نىشانىنى زىچ چۆرىدەپ، ئىقتىسادىي تەرەققىياتنىڭ يېڭى نورمال ھالىتىگە پائال ماسلىشىپ، تەشەببۇسكار بولۇپ، يېڭىچە سانائەتلەشتۈرۈش ۋە شەھەر-بازارلاشتۇرۇش خىزمىتىدە يېڭىچە تەرەققىياتلارنى قولغا كەلتۈردى.
</S>
<S ID=3706>
    2015-يىلى سودىگەر چاقىرىپ مەبلەغ كىرگۈزۈش سالمىقى ئۈزلۈكسىز زورايتىلىپ، ئاپتونوم رايون سىرتىدىن ئەمەلىيلەشتۈرۈلگەن مەبلەغ 1مىليارد 700مىليون يۈەنگە، ئىمزالانغان توختام ئومۇمىي سوممىسى 1مىليارد 865مىليون يۈەنگە يېتىپ، يېڭىدىن تىزىملىتىپ ماكانلاشقان، مەبلەغ سوممىسى 50مىليون يۈەندىن ئاشىدىغان كارخانىدىن تۆتى بارلىققا كەلدى.
</S>
<S ID=3707>
ناھىيە رەھبەرلىرىنىڭ كارخانىلارنى ھۆددە ئېلىپ ئالاقىلىشىش تۈزۈمى ئەمەلىيلەشتۈرۈلۈپ، كارخانىلارغا مۇلازىمەت قىلىش ئەلالاشتى.
</S>
<S ID=3708>
بۇنىڭ بىلەن ناھىيە بويىچە ئورۇندالغان سانائەت ئومۇمىي مەھسۇلات قىممىتى 2مىليارد 510مىليون يۈەنگە، سانائەت ئاشۇرۇلما قىممىتى 690مىليون يۈەنگە يېتىپ، ئوخشاش مەزگىلدىكىدىن %10.3ئاشتى.
</S>
<S ID=3709>
بىر يىل ئىچىدە بىر مىليارد 583مىليون يۈەن مەبلەغ سېلىنغان، يېزا-بازارلارنى گاز بىلەن تەمىنلەش، كاپالەت خاراكتېرلىك تۇرالغۇ ئۆي قاتارلىق 61خەلق تۇرمۇشى قۇرۇلۇشى تۈرى ئورۇندالدى.
</S>
<S ID=3710>
يېڭىدىن 5350ئائىلىلىك ئەمىن ئۆي سېلىنىپ، ئومۇميۈزلۈك ئۆلچەملەشكەن ئەمىن ئۆي قۇرۇلۇشى ئىلگىرى سۈرۈلگەن كەنت 29غا يەتتى.
</S>
<S ID=3711>
يېڭىدىن 272يۈرۈش ئاممىۋىي ئىجارىلىك ئۆي سېلىنىپ، 203كىلومېتىر يېزا تاشيولى ياسالدى.
</S>
<S ID=3712>
يېڭىدىن كۆپەيگەن يېزا ئىگىلىكىدىكى يۇقىرى ئۈنۈملۈك تېمىتىپ سۇغىرىش كۆلىمى 67مىڭ موغا يېتىپ، يېڭىدىن 156كىلومېتىر سۇ سىڭمەس ئېرىق-ئۆستەڭ ياسىلىپ، 2154ئائىلىگە ئىچىملىك سۇ تۇرۇبىسى كىرگۈزۈلدى.
</S>
<S ID=3713>
ئۇنىۋېرسال سودا بازىرى قۇرۇلۇشى تەرتىپلىك ئىلگىرى سۈرۈلدى.
</S>
<S ID=3714>
كۈتۈۋېلىنغان ساياھەتچى 180مىڭ ئادەم/قېتىمغا،ساياھەتچىلىكتىن قىلىنغان ئومۇمىي كىرىم 89مىليون يۈەنگە يەتتى.
</S>
<S ID=3715>
گۈلباغ بازىرىنىڭ «گۈزەل سەھرا، ئىناق ماكان»يېڭى يېزا ئۆلچىمى بويىچە ئۈلگىلىك بازار قۇرۇلۇشى يولغا قويۇلۇپ، شەھەر-يېزىلارنى بىر گەۋدىلەشتۈرۈش مۇساپىسى تېزلىتىلدى.
</S>
</TEXT>
/BODY
/DOC