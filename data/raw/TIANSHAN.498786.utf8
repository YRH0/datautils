<DOC>
<DOCID>TIANSHAN.498786</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-18 16:11:02</DATE>
</HEADER>
<BODY>
<HEADLINE>
<S ID=12559>
ئونسۇ ناھىيەسىدە ئەتىيازلىق تېرىلغۇ تەييارلىقى جىددىي ئىشلەنمەكتە
</S>
</HEADLINE>
<TEXT>
<S ID=12560>
    ئىختىيارىي مۇخبىرىمىز مۇتەللىپ ئابدۇراخمان خەۋىرى: يېقىنقى كۈنلەردىن بۇيان، ئونسۇ ناھىيەسىنىڭ ھەر قايسى يېزا-بازار، مەيدانلىرىدىكى دېھقانلار بالدۇر تۇتۇش قىلىپ، پائال تۈردە خېمىيەۋى ئوغۇت، ئۇرۇق، سۇلياۋ يوپۇق قاتارلىق يېزا ئىگىلىك ئىشلەپچىقىرىش ۋاستىلىرىنى سېتىۋېلىپ، ناھىيە بويىچە ئەتىيازلىق تېرىلغۇ تەييارلىقى يۇقىرى دولقۇنغا كۆتۈرۈلدى.
</S>
<S ID=12561>
    ئەتىيازلىق تېرىلغۇ تەييارلىقىنىڭ ئوڭۇشلۇق ئېلىپ بېرىلىشىغا ھەقىقى كاپالەتلىك قىلىش ئۈچۈن، بۇ ناھىيەدىكى يېزا ئىگىلىكىگە چېتىشلىق تارماقلار، يېزا-بازار، مەيدانلار ئەتىيازلىق تېرىلغۇ تەييارلىقى خىزمىتىنى مۇددەتتىن بۇرۇن پىلانلىدى.
</S>
<S ID=12562>
يېزا ئىگىلىك تېخنىكا تارماقلىرى يېزا-قىشلاقلارغا چوڭقۇر چۆكۈپ، يېزا ئىگىلىكىدىكى ئەسقاتىدىغان تېخنىكا بويىچە 200 قاراردىن كۆپرەك تەربىيەلەش كۇرسى ئۇيۇشتۇرۇپ، دېھقانلارنى 51 مىڭ 61 ئادەم /قېتىم تەربىيەلىدى؛ يېزا ئىگىلىك ماشىنىلىرى تېخنىكا خادىملىرى تۈرلۈك يېزا ئىگىلىك ماشىنا، سايمانلىرىنى مەركەزلىك رېمونتلاش، ئاسراش خىزمىتىنى قانات يايدۇردى؛ ناھىيەلىك دېھقانچىلىق، سودا-سانائەتنى مەمۇرىي باشقۇرۇش، سۈپەت-تېخنىكا نازارەتچىلىكى قاتارلىق تارماقلاردىكى قانۇن ئىجرا قىلغۇچى خادىملار يېزا ئىگىلىك ئىشلەپچىقىرىش ۋاستىلىرىنى بىرلەشمە تەكشۈرۈش ھەرىكىتىنى قانات يايدۇرۇپ، تىجارەتكە ئىجازەت بېرىش ئۆتكىلى ۋە يېزا ئىگىلىك ئىشلەپچىقىرىش ۋاستىلىرى سۈپەت ئۆتكىلىنى قاتتىق ئىگىلەپ، لاياقەتسىز يېزا ئىگىلىك ئىشلەپچىقىرىش ۋاستىلىرىنىڭ بازارغا كىرىشىنى قاتتىق چەكلىدى.
</S>
<S ID=12563>
ھازىرغىچە، ناھىيە بويىچە 489 مىليون 100 مىڭ يۈەن يېزا ئىگىلىك ئىشلەپچىقىرىش مەبلىغى غەملىنىپ، 36 مىڭ 170 توننا خېمىيەۋى ئوغۇت، 958.4 توننا سۇلياۋ يوپۇق، 2118.2 توننا ئۇرۇق تەييارلاندى؛ يېڭىدىن 510 دانە يېزا ئىگىلىك ماشىنا-سايمانلىرى سېتىۋېلىندى؛ يېزا ئىگىلىك ماشىنىلىرىنى باشقۇرۇش تارماقلىرى رېمونتلىغان تۈرلۈك يېزا ئىگىلىك ماشىنا، سايمانلىرى 3083 دانىگە يەتتى.
</S>
</TEXT>
/BODY
/DOC