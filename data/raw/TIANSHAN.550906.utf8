<DOC>
<DOCID>TIANSHAN.550906</DOCID>
<HEADER>
<CLASS>شىنجاڭ</CLASS>
<DATE>2016-09-21 11:52:04</DATE>
</HEADER>
<BODY>
<HEADLINE>
<S ID=49693>
5–نۆۋەتلىك جۇڭگو ئاسىيا–ياۋروپا كۆرگەزمىسىدە شىنجاڭ ئاياللىرىنىڭ ‹‹گۈزەللىك قۇرۇلۇشى›› جۇلالىنىدۇ
</S>
</HEADLINE>
<TEXT>
<S ID=49694>
    خالىدە ئوبۇل خەۋەر قىلىدۇ: 5 – نۆۋەتلىك جۇڭگو ئاسىيا – ياۋروپا كۆرگەزمىسىدە شىنجاڭ ئاياللىرىنىڭ ‹‹گۈزەللىك قۇرۇلۇشى›› بولغان ئاياللارنىڭ ئىگىلىك تىكلەش مۇۋەپپەقىيەتلىرى كۆرگەزمىسى 20 – سېنتەبىردىن 25 – سېنتەبىرگىچە شىنجاڭ خەلقئارا كۆرگەزمە مەركىزىدە جۇلالىنىدۇ.
</S>
<S ID=49695>
ئاپتونوم رايونلۇق ئاياللار بىرلەشمىسى ‹‹يىپەك يولى بويىدىكى دۆلەتلەرنىڭ تۇنجى نۆۋەتلىك ئاياللار مۇنبىرى››نىڭ ئۆتكۈزۈلۈش مۇناسىۋىتى بىلەن 100 دىن ئارتۇق جۇڭگو ۋە چەت ئەللىك مېھماننى جۇڭگو ئاسىيا – ياۋروپا كۆرگەزمىسىگە قاتنىشىشقا تەكلىپ قىلىپ، ئاپتونوم رايونىمىز ئىچى – سىرتىدىكى مۇنەۋۋەر ئاياللار ئارىسىدا دوستانە مۇناسىۋەت ئورنىتىپ، تېخىمۇ كۆپ ئايال كارخانىچىنى شىنجاڭغا ئېكسكۇرسىيەگە كېلىشكە جەلپ قىلىپ، ئۇلارنىڭ شىنجاڭ ئاياللىرىنىڭ تەرەققىيات نەتىجىلىرىنى تېخىمۇ چوڭقۇر چۈشىنىشىگە، شىنجاڭنىڭ ئۆزگىچە مەھسۇلاتلىرىنى سىرتقا يۈزلەندۈرۈشكە، ئاپتونوم رايونىمىزدىكى ئاياللارنىڭ رايون تەرەققىياتىدا بايلىق ۋە پۇرسەت يارىتىشىغا يول ئاچتى.
</S>
<S ID=49696>
   ئۇقۇشىمچە، شىنجاڭ ئاياللىرىنىڭ ‹‹گۈزەللىك قۇرۇلۇشى›› ئاياللارنىڭ ئىگىلىك تىكلەش مۇۋەپپەقىيەتلىرى كۆرگەزمىسى جۇڭگو ئاسىيا – ياۋروپا كۆرگەزمىسىدە تۆت نۆۋەت مۇۋەپپەقىيەتلىك ئۆتكۈزۈلگەن، بۇ قېتىمقى كۆرگەزمە رايونىنىڭ كۆلىمى 180 كىۋادرات مېتىر ئىكەن.
</S>
<S ID=49697>
   ئاپتونوم رايونلۇق ئاياللار بىرلەشمىسى بۇ قېتىملىق مۇۋەپپەقىيەتلەر كۆرگەزمىسىنى ياخشى ئۆتكۈزۈش ئۈچۈن، ئاپتونوم رايونىمىزدىكى ھەر دەرىجىلىك ئاياللار بىرلەشمىسى تەشكىلاتلىرىنى ھەرىكەتلەندۈرۈپ، ئۈچ ئايغا يېقىن ۋاقىت ئىچىدە، 40 نەچچە كىيىم – كېچەك، يېمەك – ئىچمەك، زىبۇ – زىننەت ‹‹گۈزەللىك قۇرۇلۇشى›› مۇنەۋۋەر كارخانىسىنىڭ ھەر قايسى مىللەت ئاياللىرىنىڭ ئىگىلىك تىكلەش مۇۋەپپەقىيىتىنى نامايان قىلىدىغان 1000 نەچچە خىل مەھسۇلاتىنى تاللاپ چىقىپ، بۇ كۆرگەزمىگە قويغان.
</S>
<S ID=49698>
   ئۇقۇشىمچە، يېقىنقى يىللاردىن بۇيان، ئاپتونوم رايونلۇق ئاياللار بىرلەشمىسى جۇڭگو ئاسىيا – ياۋروپا كۆرگەزمىسى، خەلقئارا ساياھەت تاۋارلىرى سودىسى كۆرگەزمىسى، قەشقەر يەرمەنكىسى، جېجياڭ يىۋۇ خەلقئارا ئۇششاق تاۋارلار كۆرگەزمىسى قاتارلىق خەلقئارا ۋە مەملىكەت دەرىجىلىك كۆرگەزمە سۇپىلىرىدىن پايدىلىنىپ، شىنجاڭ ئاياللىرىنىڭ ‹‹گۈزەللىك قۇرۇلۇشى›› ماركىسىنى چاقنىتىپ، شىنجاڭنىڭ ئەلا مەھسۇلاتلىرىنى سىرتقا يۈزلەندۈرۈپ، شىنجاڭدىكى ئوتتۇرا، كىچىك كارخانىلارغا سودا يولى ئېچىپ بەرگەن، ئاياللارنىڭ ئىگىلىك تىكلەش مەھسۇلاتلىرىنىڭ سېتىلىش يولىنى كېڭەيتىپ، چېۋەر ئاياللار ئىشلىگەن مەھسۇلاتلارنىڭ داڭقىنى چىقىرىپ، ئىشقا ئورۇنلاشتۇرۇشنى ئىلگىرى سۈرگەن، ھەر قايسى كۆرگەزمىلەردە شىنجاڭ ئاياللىرىنىڭ ‹‹گۈزەللىك قۇرۇلۇشى›› ئەلا مەھسۇلاتلىرىنىڭ نەق مەيداندا سېتىلىش مىقدارى 5 مىليون يۈەندىن ئېشىپ، 86 مىليون يۈەنلىك توختام ئىمزالانغان.
</S>
</TEXT>
/BODY
/DOC