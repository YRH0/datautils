<DOC>
<DOCID>TIANSHAN.538598</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-08-03 17:18:30</DATE>
</HEADER>
<BODY>
<HEADLINE>
<S ID=36538>
باي ناھىيەسى 4800 ئائىلىلىك دېھقان-چارۋىچىنىڭ ئازادە، يېڭى ئۆيلەرگە كۆچۈپ كىرىشىگە كاپالەتلىك قىلدى
</S>
</HEADLINE>
<TEXT>
<S ID=36539>
   قۇربان سايىم خەۋەر قىلىدۇ: باي ناھىيەسى بۇ يىل ئەمىن تاپقۇزۇپ خەلقنى بېيىتىش ئۆيى قۇرۇلۇشىنى زور كۈچ بىلەن يولغا قويۇپ، 211 مىليون 200 مىڭ يۈەن مەبلەغ سېلىپ، 4800 ئائىلىلىك دېھقان-چارۋىچىنىڭ ئازادە، يېڭى ئۆيلەرگە كۆچۈپ كىرىشىگە كاپالەتلىك قىلدى.
</S>
<S ID=36540>
   56 ياشلىق تۇنىياز نىياز باي ناھىيە بۇلۇڭ يېزا تۆۋەنكى بۇلۇڭ كەنتىنىڭ ئاھالىسى بولۇپ، ئۇنىڭ ئۆيىنىڭ شارائىتى ياخشى ئەمەس، ئالتە جان ئادەم كۆلىمى كىچىك، قاراڭغۇ ئۆيدە ئولتۇراتتى.
</S>
<S ID=36541>
بۇ يىل ئەمىن تاپقۇزۇپ خەلقنى بېيىتىش قۇرۇلۇشى باشلانغاندىن بۇيان، ئۇ ئۈچ ئوغلى بىلەن بىر قۇرۇلۇش ئەترىتى بولۇپ تەشكىللىنىپ، 40 مىڭ يۈەندىن كۆپرەك پۇل كىرىم قىلىپ، ھۆكۈمەتنىڭ 30 مىڭ 500 يۈەن ئەمىن تاپقۇزۇپ خەلقنى بېيىتىش ئۆيى قۇرۇلۇشى ياردىمى بىلەن ئۆزىنىڭ ئەمىن تاپقۇزۇپ خەلقنى بېيىتىش ئۆيى سېلىش مەسىلىسىنى ئۈزۈل-كېسىل ھەل قىلىپ، يېڭى ئۆي سالدى.
</S>
<S ID=36542>
   باي ناھىيە مىچىغ يېزا يۇقارقى ئاراچىغ كەنت ئاھالىسى داۋۇت ھۈسەنمۇ ئەمىن تاپقۇزۇپ خەلقنى بېيىتىش ئۆيى قۇرۇلۇشى سىياسىتىنىڭ تۈرتكىسىدە ئۆيىنى كېڭەيتىپ سېلىپ، ھەم ئازادە، ھەم يورۇق، ئىچىملىك سۇ ۋە توك تولۇق بولغان، ئاشخانا، تازىلىق ئۆيى بولغان يىڭى ئۆيگە كۆچۈپ كىردى، ئۇ ھاياجانلانغان ھالدا مۇنداق دېدى: «ھازىر ھۆكۈمەتنىڭ ئېتىبار بېرىش سىياسىتى ئىنتايىن ياخشى، 30 مىڭ 500 يۈەن ياردەم بىلەن، كونا ئۆينى ئۆزگەرتىپ، كېڭەيتىپ سالدىم، بۇ يېڭى ئۆيدە ئاشخانا، مۇنچا، مىھمانخانا ۋە ياتاق ئۆينىڭ ھەممىسى تەل، ئىنتايىن چىرايلىق، خۇددىي شەھەرلەردىكى ئېگىز بىنالاردىكى ئۆيلەر بىلەن ئوپمۇئوخشاش، بىز بۇ ئۆيدىن ئىنتايىن رازى، پارتىيە، ھۆكۈمەتنىڭ غەمخۇرلۇقىغا كۆپ رەھمەت».
</S>
</TEXT>
/BODY
/DOC