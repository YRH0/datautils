<DOC>
<DOCID>TIANSHAN.494625</DOCID>
<HEADER>
<CLASS>ئۈرۈمچى</CLASS>
<DATE>2016-02-01 11:47:18</DATE>
</HEADER>
<BODY>
<HEADLINE>
<S ID=7939>
ئۈرۈمچى مۇز چەينەك كوماندىسى بىر كۈمۈش، بىر مىس مېدالغا ئېرىشتى
</S>
</HEADLINE>
<TEXT>
<S ID=7940>
    دۇڭ شاۋخۇا، لۇ فېڭباۋ خەۋەر قىلىدۇ: 29 – يانۋار مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ ئەرلەر، ئاياللار مۇز چەينەك ھەل قىلغۇچ مۇسابىقىسىدە ئۈرۈمچى ئەرلەر، ئاياللار مۇز چەينەك كوماندىسى بىر كۈمۈش، بىر مىس مېدالغا ئېرىشتى.
</S>
<S ID=7941>
    ئۈرۈمچى ئاياللار مۇز چەينەك كوماندىسى ئىككىگە قارشى يەتتە نەتىجە بىلەن چاڭچۈن كوماندىسىنى يېڭىپ مىس مېدالغا ئېرىشتى، ئەرلەر مۇز چەينەك كوماندىسى بەشكە قارشى ئىككى نەتىجە بىلەن خاربىن كوماندىسىغا يېڭىلىپ كۈمۈش مېدالغا ئېرىشتى.
</S>
<S ID=7942>
    ئۈرۈمچى ئاياللار گۇرۇپپىسىنىڭ مۇسابىقىسى جىددىي داۋاملاشتى.
</S>
<S ID=7943>
3 – مەيدان ۋە 7 – مەيداندا ئۈرۈمچى ئاياللار كوماندىسى ئايرىم – ئايرىم ھالدا ئىككى ۋە ئۈچ نومۇرغا ئېرىشىپ، مۇسابىقىدە ئوڭۇشلۇق ئىلگىرىلەپ، چاڭچۈن كوماندىسىغا پۇرسەت بەرمىدى، 8 – مەيدان مۇسابىقە باشلانماي تۇرۇپلا يېڭىش – يېڭىلىش بېكىتىلىپ، ئاخىرقى نەتىجە ئىككىگە قارشى يەتتە بولدى.
</S>
<S ID=7944>
    ئۈرۈمچى ئاياللار مۇز چەينەك كوماندىسىنىڭ باشلىقى ليۇ مېڭ مۇنداق دېدى: ئۈرۈمچى ئاياللار كوماندىسى مەشىقتىكى نورمال سەۋىيەسىنى جارى قىلدۇردى.
</S>
<S ID=7945>
    ئۈرۈمچى ئەرلەر مۇز چەينەك كوماندىسى ھەل قىلغۇچ مۇسابىقىدە بىر قەدەر ئېھتىياتچان بولۇپ، مۇسابىقە باشلىنىشىدىلا ئادەتتىكىچە ئوينىدى، لېكىن خاربىن كوماندىسىنىڭ پاس بېرىش، كونترول قىلىش ئىقتىدارى كۈچلۈك بولغاچقا، ئاخىر مۇسابىقىدە يېڭىۋالدى.
</S>
<S ID=7946>
    بۇنىڭدىن ئىلگىرىكى ئوغۇللار گۇرۇپپىسىنىڭ مۇسابىقىسىدە ئۈرۈمچى كوماندىسى تۆتكە قارشى بەش نەتىجە بىلەن ئوردوس كوماندىسىنى يېڭىپ، شىنجاڭ ئۈچۈن بىر مىس مېدال ئالدى؛ ئارىلاشما قوش كىشىلىك گۇرۇپپا مۇسابىقىسىدە، ئالتاي كوماندىسى بەشكە قارشى توققۇز نەتىجە بىلەن يىچۈن كوماندىسىنى يېڭىپ، ئوخشاشلا بىر مىس مېدال ئالدى.
</S>
<S ID=7947>
    تونۇشتۇرۇلۇشىچە، بۇ نۆۋەتلىك مەملىكەتلىك قىشلىق تەنھەرىكەت مۇسابىقىسىنىڭ مۇز چەينەك مۇسابىقىسىدە، ئەرلەر، ئوغۇللار، ئاياللار، قىزلار، ئارىلاشما دەپ بەش كىچىك تۈر تەسىس قىلىنغان بولۇپ، خاربىن، جىلىن، يەنبيەن، ئۈرۈمچى، شاڭخەي، ئوردوس، جاڭجياكۇ قاتارلىق 18 ۋەكىللەر كوماندىسىدىكى 210 ماھىر بۇ مۇسابىقىگە قاتناشقان، شىنجاڭ جەمئىي بىر كۈمۈش، ئۈچ مىس مېدال ئالغان.
</S>
</TEXT>
/BODY
/DOC