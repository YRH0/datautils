<DOC>
<DOCID>TIANSHAN.485698</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-06 18:40:53</DATE>
</HEADER>
<BODY>
<HEADLINE>
<S ID=1290>
پىچان سانائەت رايونى‹‹ئاپتونوم رايون دەرىجىلىك يېڭىچە سانائەتلىشىشتىكى ئۈلگە بازىسى›› شەرىپىگە ئېرىشتى
</S>
</HEADLINE>
<TEXT>
<S ID=1291>
    مۇخبىر مىجىت ئىبراھىمنىڭ ئالاقىدار تارماقلاردىن ئىگىلىشىچە، پىچان سانائەت رايونى يېڭىچە سانائەتلىشىش مەنزىلىدىكى كۆرۈنەرلىك نەتىجىلىرى بىلەن ‹‹ئاپتونوم رايون دەرىجىلىك يېڭىچە سانائەتلىشىشتىكى ئۈلگە بازىسى›› شەرىپىگە ئېرىشكەن.
</S>
<S ID=1292>
    پىچان سانائەت رايونى مول بايلىق مەنبەسى ۋە جۇغراپىيەلىك جايلىشىش ئەۋزەللىكىگە تايىنىپ نېفىت – خىمىيە سانائىتى ۋە كۆمۈر ئېلېكتىر، كۆمۈر – خىمىيە سانائىتى، ياسىمىچىلىق كەسپى قاتارلىقلارنى ئاساس قىلغان سانائەت كەسىپ سىستېمىسىنى پائال يېتىلدۈرۈپ تۇرپان – قۇمۇل نېفىتلىكى، غەربىي رايون تۇرۇبا يولى خام نېفىت زاپاس ساقلاش ئامبىرى، ‹‹مېيخۇيتې››، ‹‹گۇاڭخۇي››، شىنجاڭ ‹‹ۋەنشياڭ›› قاتارلىق بىر تۈركۈم نېفىت – خىمىيە سانائىتىنى يېتەكچى قىلغان كارخانىلارنى ماكانلاشتۇردى.
</S>
<S ID=1293>
نەتىجىدە سانائەت رايونىنىڭ يىللىق مەھسۇلات قىممىتى 13 مىليارد 350 مىليون يۈەنگە، سانائەت قوشۇلما قىممىتى 7 مىليارد 650 مىليون يۈەنگە يەتتى.
</S>
<S ID=1294>
    پىچان سانائەت رايونى سانائەت كەسىپ قۇرۇلمىسىنى پائال تەڭشەش، تىپ ئۆزگەرتىپ دەرىجىسىنى ئۆستۈرۈش، ‹‹توققۇز چوڭ كەسىپ زەنجىرى›› بەرپا قىلىش ھەم ‹‹ئالتە 10 مىليارد يۈەنلىك كەسىپ››نى شەكىللەندۈرۈش تەلىپىنى چىقىش قىلىپ، ئەنئەنىۋى كەسىپلەرنى ئىسلاھ قىلىش، ئىشلەپچىقىرىش ھۈنەر – سەنئىتىنى ياخشىلاش، تېخنىكا ئۆزگەرتىشكە كۈچەشنى ئالدىنقى ئورۇنغا قويۇپ، يېڭىدىن گۈللەنگەن كەسىپلەرنى يېتىلدۈرۈشكە كۈچ سەرپ قىلىش، ئىشلەپچىقىرىش تىپىدىكى مۇلازىمەت كەسپىنىڭ تەرەققىياتىنى تېزلىتىش، كەسىپلەرنى يۈرۈشلەشتۈرۈش ۋە مۇلازىمەت مۇھىتىنى ئەلالاشتۇرۇش، مۇھىت ئاسراشنى كۈچەيتىپ، ئېكولوگىيە قۇرۇلۇشىغا ئەھمىيەت بېرىشنى چىڭ تۇتتى.
</S>
<S ID=1295>
‏
</S>
</TEXT>
/BODY
/DOC