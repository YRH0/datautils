<DOC>
<DOCID>TIANSHAN.553198</DOCID>
<HEADER>
<CLASS>مەملىكەت</CLASS>
<DATE>2016-09-27 10:51:26</DATE>
</HEADER>
<BODY>
<HEADLINE>
<S ID=50851>
چاڭجياڭ دەرياسى مەنبەسى: يوقىلىپ كېتىۋاتقان مۇز دۇنياسى
</S>
</HEADLINE>
<TEXT>
<S ID=50852>
   چاڭجياڭ دەريا مەنبەسى رايونىنىڭ يەر شەكلى ئېگىز بولۇپ، قارلىق تاغلار ھەيۋەت بىلەن قەد كۆتۈرۈپ تۇرىدۇ.
</S>
<S ID=50853>
ئۇنىڭ شىمالىدا «دۇنيا ئۆگزىسى» دەپ ئاتالغان كوئىنلۇن تاغ تىزمىسى، جەنۇبىدا چىڭخەي-شىزاڭ ئىككى ئۆلكە چىگرىلىنىدىغان تاڭگۇلا تاغ تىزمىسى بار.
</S>
<S ID=50854>
   يىراقتىن قارىغاندا گېلادەندوڭ قارلىق تېغى ئېھرام كەبى قەد كۆتۈرۈپ تۇرىدۇ.
</S>
<S ID=50855>
زاڭزۇ تىلىدا «گېلادەندوڭ» ئېگىز ھەم ئۇچلۇق چوققا دېگەن مەنىدە.
</S>
<S ID=50856>
   مۇزلۇقتىن ئېرىگەن سۇلار چاڭجياڭ دەرياسىنى ئۈزلۈكسىز سۇ مەنبەسى بىلەن تەمىنلەپ بېرىدۇ.
</S>
<S ID=50857>
   گېلادەندوڭ قارلىق تېغى ئەتراپتىكى ھازىرقى زامان مۇزلۇقلىرى ئىچىدە ئەڭ مەشھۇر، ئەڭ چوڭ بولغىنى جياڭگېندىرۇ مۇزلۇقى بولۇپ، ئۇ گېلادەندوڭ قارلىق تېغىنىڭ جەنۇبىغا جايلاشقان، ئومۇمىي ئۇزۇنلۇقى ئون كىلومېتىردىن ئاشىدۇ.
</S>
<S ID=50858>
   گېلادەندوڭ قارلىق تېغى خۇددىي مەغرۇر پادىشاھنىڭ بىر توپ چوڭ–كىچىك «پۇقرا» لارغا باشلامچىلىق قىلغىنىغا ئوخشايدۇ، يىراقتىن نەزەر تاشلىسڭىز خۇددىي ئاپئاق سەددىچىن سېپىلىغا ئوخشايدۇ.
</S>
<S ID=50859>
   گېلادەندوڭ قارلىق تېغىنىڭ غەربىي جەنۇب تەرىپىدىكى جياڭگېندىرۇ مۇزلۇقى زاڭزۇ تىلىدا «بۆرە تېغى» دېگەن مەنىدە.
</S>
<S ID=50860>
ھەر يىلى ئىيۇندىن ئاۋغۇستقىچە قار–مۇزلار ئېرىپ، تاغ جىلغىسىغا ئېقىپ چۈشۈپ، توتوخې دەرياسىنىڭ ئەڭ دەسلەپكى ئېقىنىنى شەكىللەندۈرىدۇ.
</S>
<S ID=50861>
سۈرەتتە مۇزلۇقلارنىڭ ئېرىشىدىن ھاسىل بولغان كۆل.
</S>
<S ID=50862>
   يىللارنىڭ تەكرارلىنىشى بىلەن، گېلادەندوڭ قارلىق تېغىدىكى مۇزلۇقنىڭ ئېرىگەن سۇلىرى يىغىلىپ، ئېرىق ۋە دەريا ئېقىنى ھاسىل قىلىپ، ئاخىردا توتوخې دەرياسىغا يىغلىدۇ.
</S>
<S ID=50863>
   مۇقەددەس مۇزلۇقلار چاڭجياڭ مەنبە رايونىنىڭ ئۆزىگە خاس گۈزەللىكنى ياراتتى.
</S>
<S ID=50864>
قوبۇل قىلغان قۇياش ئىسسىقلىقىنىڭ تەكشىسىزلىكى قاتارلىق سەۋەبلەردىن بۇ مۇزلۇقلار قاشتېشى، كۈمۈشلەر بىلەن قوپۇرۇلغاندەك رەڭگارەڭ، ئاجايىپ مۇز چوققىلارنى ھاسىل قىلغان.
</S>
<S ID=50865>
   نەچچە يىللاردىن بۇيان يىغىلغان قار دۆۋىلىرىنىڭ ئىزى خۇددىي دەرەخ يىل ھالقىلىرىغا ئوخشايدۇ، جياڭگېندىرۇ مۇزلۇقىدا سان-ساناقسىز پارقىراق ھەم سۈزۈك مۇز تۈۋرۈكلەر بىر ئۇزۇن كارىدورنى ھاسىل قىلىدۇ، مۇزلۇقتىن ئېرىپ چۈشكەن سۇلار مۇز تۈۋرۈكلەرنى بويلاپ ئېقىپ، تاغ جىلغىسى ئېقىنلىرىنى ھاسىل قىلىدۇ.
</S>
<S ID=50866>
   مۇزلۇقتىن ئېرىپ چۈشكەن سۇلار ئېقىن ھاسىل قىلىپ، شىددەت بىلەن ئېقىپ، ئۈچ دەريا مەنبەسى زېمىنىنى نەمدەپ، ئەڭ ئاخىرىدا مەۋج ئۇرۇپ ئاقىدىغان چوڭ دەريا ھاسىل قىلىدۇ.
</S>
<S ID=50867>
   چاڭجياڭ دەريا مەنبەسى بېشىدا قەھىرلىك قارلىق تاغلار ھەيۋەت بىلەن قەد كۆتۈرۈپ تۇرىدۇ، چاڭجياڭ دەرياسى مۇزلۇق قار جىلغا قوينىدا چوڭ بولغان، ئۇنىڭ دەل مەنبەسى بولغان توتوخې دەرياسى ئېرچۈ، بۇچۈ ،داڭچۈ، چۇمار دەرياسى قاتارلىق نۇرغۇن تارماق ئېقىنلار بىلەن بىللە، بىپايان يايلاقلارنى ۋە تاغلارنى كېسىپ ئۆتىدۇ...
</S>
<S ID=50868>
ئەپسۇسلىنارلىقى، يەر شارى كىلىماتى ئىللىشىنىڭ تەدرىجى كۈچىيىشىگە ئەگىشىپ، بۈگۈنكى كۈندە بۇ مۇزلۇقلارنىڭ كۆپ ساندىكىلىرى ئېرىپ بولدى.
</S>
<S ID=50869>
   گېلادەندوڭ قارلىق تېغىدا غايەت زور مۇز تۈۋرۈكلەرنى ھەممىلا يەردە ئۇچراتقىلى بولىدۇ، بۇ يەرنىڭ كىلىماتى سوغۇق، ھاۋاسى شالاڭ، ئوكسىگېن مىقدارى پەقەت دېڭىز يۇزىنىڭكىنىڭ %50-%60 گە باراۋەر كېلىدۇ، يىللىق ئوتتۇرىچە تېمپېراتۇرىسى نۆلدىن تۆۋەن 8-9 سېلسىيە گىرادۇس..
</S>
<S ID=50870>
   چاڭجياڭ دەرياسى مەنبە بېشىنىڭ ئاساسلىق سۇ تەمىنلەش رايونى بولغان گېلادەندوڭ رايونىدىكى مۇزلۇقلارنىڭ ئۆزگىرىشى چاڭجياڭ دەرياسى يۇقىرى ئېقىنىنىڭ سۇ بايلىقى ئەھۋالى ھەمدە رايون ئىكىلوگىيەلىك مۇھىتىغا زور دەرىجىدە تەسىر كۆرسىتىدۇ.
</S>
<S ID=50871>
   گېلادەندوڭ قارلىق تاغ باغرىدىكى لوڭگاڭ مۇزلۇقى ئېرىپ يوقىلىش گىردابىغا بېرىپ قالدى.
</S>
<S ID=50872>
مۇزلۇق ئېرىگەندىن كېيىن، تاغ باغرىدا تاش پارچىلىرى كۆرۈنۈپ قالدى.
</S>
<S ID=50873>
پىراكتىكانت ۋەلى مەھەممەت تەرجىمىسى
</S>
</TEXT>
/BODY
/DOC