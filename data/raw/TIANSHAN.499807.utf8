<DOC>
<DOCID>TIANSHAN.499807</DOCID>
<HEADER>
<CLASS>ئۈرۈمچى</CLASS>
<DATE>2016-02-19 18:41:30</DATE>
</HEADER>
<BODY>
<HEADLINE>
<S ID=13309>
شەھىرىمىزدىكى نۇقتىلىق سودا ساراي، تاللا بازارلارنىڭ چاغانلىق سودىسى 300 مىليون يۈەنگە يېقىنلاشتى
</S>
</HEADLINE>
<TEXT>
<S ID=13310>
　 　مۇخبىرىمىز گو لىڭ خەۋەر قىلىدۇ: ئۈرۈمچى شەھەرلىك سودا (ئاشلىق) ئىدارىسىنىڭ سانلىق مەلۇماتىدا كۆرسىتىلىشىچە، 6- فېۋرالدىن 13- فېۋرالغىچە نۇقتىلىق كۆزىتىلىدىغان چوڭ، ئوتتۇرا سودا ساراي، تاللا بازىرى، يېمەك - ئىچمەك كارخانىلىرىنىڭ سودىسى 295 مىليون 166 مىڭ 500 يۈەن بولغان.
</S>
<S ID=13311>
　 　چاغان مەزگىلىدە شەھىرىمىزنىڭ ئاشلىق، ماي، كۆكتات، گۆش، تۇخۇم قاتارلىق تۇرمۇش لازىمەتلىكلىرى يېتەرلىك، تۈرى مول بولغان.
</S>
<S ID=13312>
چاغان مەزگىلىدە 1- دەرىجىلىك كۆكتات توپ سېتىش بازارلىرىدا 15 مىڭ 223 توننا كۆكتات سېتىلغان، بۇ بۇلتۇرقى ئوخشاش مەزگىلدىكىدىن %1.07 ئاشقان، نازارەت قىلىنىدىغان 30 خىل كۆكتاتنىڭ توپ باھاسىدا ھەر كىلو گىرامى 5.96 يۈەندىن بولغان، بۇ بۇلتۇرقى ئوخشاش مەزگىلدىكىدىن %28 ئۆرلىگەن.
</S>
<S ID=13313>
　 　گەرچە بىر قىسىم كۆكتاتلارنىڭ باھاسى مەملىكىتىمىزنىڭ چوڭ مۇھىتىنىڭ تەسىرىگە ئۇچراپ، ئوخشىمىغان دەرىجىدە ئۆرلىگەن بولسىمۇ، لېكىن شەھىرىمىزدىكى زاپاس كۆكتات، زاپاس گۆشنىڭ بازارغا سېلىنىشى، بولۇپمۇ كۆكتات بىۋاسىتە سېتىش نۇقتىلىرىنىڭ چاغان مەزگىلىدە نورمال تىجارەت قىلىشى بىلەن ئوتتۇرا، تۆۋەن كىرىملىكلەرنىڭ كۆكتات سېتىۋېلىش ئېھتىياجىغا كاپالەتلىك قىلىنغان.
</S>
<S ID=13314>
ئىگىلىنىشىچە، چاغاندىن بەش كۈن بۇرۇن شەھىرىمىزدىكى زاپاس گۆشنى بازارغا سېلىش نۇقتىسىدا 800 توننا گۆش بازارغا سېلىنغان، 527 كۆكتات بىۋاسىتە سېتىش نۇقتىسىغا يەتتە خىل زاپاس كۆكتات سېلىنىپ، ئوتتۇراھال، تۆۋەن كىرىملىكلەرنىڭ ئەرزان كۆكتات، گۆش سېتىۋېلىشىغا كاپالەتلىك قىلىنغان
</S>
</TEXT>
/BODY
/DOC