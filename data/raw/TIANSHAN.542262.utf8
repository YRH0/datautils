<DOC>
<DOCID>TIANSHAN.542262</DOCID>
<HEADER>
<CLASS>شىنجاڭ</CLASS>
<DATE>2016-08-18 12:36:31</DATE>
</HEADER>
<BODY>
<HEADLINE>
<S ID=40816>
شىنجاڭدىكى پرىژىۋالىسكى ياۋا ئېتى ئوڭۇشلۇق ھالدا بەش ئەۋلاد كۆپەيدى
</S>
</HEADLINE>
<TEXT>
<S ID=40817>
   بۇ يىل ئاپرېلدىن ھازىرغىچە، سانجى ئوبلاستىنىڭ جىمىسار ناھىيە لاۋتەي يېزا شىدى كەنتىنىڭ غەربىگە جايلاشقان ياۋا ئات بېقىش ۋە كۆپەيتىش تەتقىقات مەركىزىدە جەمئىي سەككىز پىرىژىۋالىسكى تايچىقى ئارقا-ئارقىدىن تۇغۇلدى.
</S>
<S ID=40818>
بۇ، ئاسىيا بويىچە ئەڭ چوڭ ياۋا ئات كۆپەيتىش بازىسىدا بۈگۈنكى كۈندە پىرىژىۋالىسكى ياۋا ئېتىدىن 93ى بار بولۇپ، مۇۋەپپىقىيەتلىك ھالدا بەش ئەۋلاد كۆپەيدى، شۇنداقلا چەت ئەللەرنى پىرىژىۋالىسكى ياۋا ئېتى نەسلى بىلەن تەمىنلىدى.
</S>
<S ID=40819>
   19-ئەسىردە، رۇسىيەلىك ئېكسپېدىتسىيەچى پىرىژىۋالىسكى قارا مايلى تېغى ئەتراپىدا كۈچلۈك ھاياتىي كۈچكە ئىگە بىر خىل ئات نەسلىنى بايقىغان ھەمدە ئۇنىڭغا «پىرىژىۋالىسكى ياۋا ئېتى» دەپ ئىسىم قويغان.
</S>
<S ID=40820>
 پىرىژىۋالىسكى ياۋا ئېتى نۆۋەتتە يەر شارى بويىچە بىردىنبىر ھايات قالغان ياۋا ئات بولۇپ، ئات ئىپتىدائىي گېنىنى ساقلاپ قالغان.
</S>
<S ID=40821>
ئىلگىرى جۇڭغار ئويمانلىقىدىن موڭغۇل ئېگىزلىكىنىڭ غەربىي جەنۇبىغىچە بولغان قاقاس چۆل ئوتلاقلىرىدا ياشىغان پىرىژىۋالىسكى ياۋا ئېتى يەنە جۇڭغار ياۋا ئېتى، دەپمۇ ئاتىلىدۇ.
</S>
<S ID=40822>
   ئوۋ ئوۋلاش ۋە مۇھىت مەسىلىسى سەۋەبىدىن، پىرىژىۋالىسكى ياۋا ئېتى ياۋا تۈر توپىنىڭ نەسلى 20-ئەسىرنىڭ 60-يىللىرىدا جۇڭگودا قۇرۇپ كەتكەن.
</S>
<S ID=40823>
1985-يىلىغا كەلگەندە جۇڭگو ئورمانچىلىق تارماقلىرى ئىلگىرى-كېيىن بولۇپ ئەنگلىيە، گېرمانىيە قاتارلىق ئەللەردىن 24 تۇياق پىرىژىۋالىسكى ياۋا ئېتىنى كىرگۈزۈپ، «ئەسلى يۇرتى» جۇڭغار ئويمانلىقىغا ئېلىپ كېلىپ، سۈنئىي قوتاندا بېقىپ كۆپەيتكەن.
</S>
<S ID=40824>
   شىنجاڭ ئۇيغۇر ئاپتونوم رايونلۇق ياۋا ئات بېقىش ۋە كۆپەيتىش تەتقىقات مەركىزى كەسپىي بۆلۈمىنىڭ باشلىقى ۋاڭ چېننىڭ مۇخبىرغا ئېيتىشىچە، كۆپ يىللىق تىرىشىش نەتىجىسىدە ھازىرغىچە 180 تۇياقتىن كۆپ پىرىژىۋالىسكى ياۋا ئېتى قارامايلى تەبىئىي مۇھاپىزەت رايونىغا قويۇپ بېرىلىپ، ھەقىقىي ياۋا ئاتقا ئايلانغان.
</S>
<S ID=40825>
ئۇنىڭ تونۇشتۇرۇشىچە، شىنجاڭدا خاتىرىگە ئېلىنغان پىرىژىۋالىسكى ياۋا ئېتىنىڭ سانى جەمئىي 370تىن ئاشىدىكەن.
</S>
</TEXT>
/BODY
/DOC