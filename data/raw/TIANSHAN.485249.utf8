<DOC>
<DOCID>TIANSHAN.485249</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-01-05 15:24:20</DATE>
</HEADER>
<BODY>
<HEADLINE>
<S ID=620>
كەنتتىكىلەر ئۆي غېمىدىن قۇتۇلدى
</S>
</HEADLINE>
<TEXT>
<S ID=621>
   نىياز راھمان خەۋەر قىلىدۇ: جۇڭگو نېفىت – خىمىيە سانائىتى گۇرۇھى تارىم دەرياسى نېفىت ئايرىش شىركىتىدىن ‹‹ئۈچ ئەل›› خىزمىتى بويىچە كۇچا ناھىيەسىنىڭ ئۇزۇن بازىرى سېغىن سۆگەت 2 – كەنتىگە چۈشكەن كادىرلارنىڭ ياردىمىدە كەنتتىكى قىيىنچىلىقى بار ئۈچ ئائىلىلىك يېقىندا ئازادە، يورۇق ئەمىن ئۆيگە كۆچۈپ كىردى.
</S>
<S ID=622>
  71 ياشلىق ئىگە – چاقىسىز مەترېھىم بوۋاي خۇشال ھالدا مۇنداق دېدى: مەن ياشىنىپ قالدىم، تۇرمۇشتا قىيىنچىلىقىم بار، ئۆمرۈمدە بۇنداق ياخشى ئۆيدە ئولتۇرۇپ باقمىغانىدىم.
</S>
<S ID=623>
كەنتكە چۈشكەن كادىرلار ماڭا ئۆي سېلىپ بەردى، بۇنىڭدىن ئىنتايىن خۇش بولدۇم.
</S>
<S ID=624>
   ئەمىن تاپقۇزۇپ، خەلقنى بېيىتىش قۇرۇلۇشى يولغا قويۇلغاندىن بۇيان، ئۇزۇن بازىرىنىڭ سېغىن سۆگەت 2 – كەنتىدىكى 401 ئائىلىلىكتىن 398 ئائىلىلىك ئەمىن ئۆيلەرگە كۆچۈپ كىردى.
</S>
<S ID=625>
65 كىۋادرات مېتىر كۆلەمدىكى ئەمىن ئۆي سېلىشقا 50 مىڭ يۈەندىن 60 مىڭ يۈەنگىچە مەبلەغ كېتىدۇ.
</S>
<S ID=626>
دۆلەت، ئاپتونوم رايون ۋە شىنجاڭغا نىشانلىق ياردەم بېرىۋاتقان ئۆلكە، شەھەرلەر يۆلەش مەبلىغىدىن 35 مىڭ 500 يۈەن تولۇقلىما بەرگەن تەقدىردىمۇ، شەخسنىڭ چىقىرىدىغىنى قىيىنچىلىقى بار ئائىلىلەر ئۈچۈن تەس ئىدى.
</S>
<S ID=627>
كەنتكە چۈشكەن كادىرلار قىيىنچىلىقى بار بۇ ئۈچ ئائىلىنىڭ پۇلى ھەم ئۆيلۈك يېرى يوقلۇقىنى بىلگەندىن كېيىن، كەنت كومىتېتى بىلەن مۇزاكىرىلىشىپ، كەنتتىكىلەر ئارىسىدا ئاۋازغا قويۇپ، كەنت كوللېكتىپ يېرىدىن بۇ ئائىلىلەرگە ئۆيلۈك يەر ئاجرىتىپ، يېڭى ئۆي سېلىپ بېرىشنى بېكىتكەنىدى.
</S>
<S ID=628>
خىزمەت گۇرۇپپىسىنىڭ مۇئاۋىن باشلىقى ساۋ لۇڭ مۇنداق دېدى: بىز ھەر بىر ئائىلىگە 25 مىڭ يۈەندىن پۇل چىقىرىپ، ئۆي جاھازىلىرى، ئاشخانا، ياتاق، تازىلىق بۇيۇملىرىنى سەپلەپ بېرىپ، قىيىنچىلىقى بار ئائىلىلەرنى خاتىرجەم يېڭى ئۆيدە ئولتۇرۇش شارائىتىغا ئىگە قىلدۇق.
</S>
<S ID=629>
‏
</S>
</TEXT>
/BODY
/DOC