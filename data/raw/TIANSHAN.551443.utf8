<DOC>
<DOCID>TIANSHAN.551443</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-09-22 15:24:07</DATE>
</HEADER>
<BODY>
<HEADLINE>
<S ID=49880>
پىچان ناھىيەسىدىكى كەنتلەرگە چۈشكەن كادىرلار دېھقانلار ئالدىرىغانغا ئالدىرىدى
</S>
</HEADLINE>
<TEXT>
<S ID=49881>
    مىجىت ئىبراھىم خەۋەر قىلىدۇ: ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى بويىچە 3 – تۈركۈمدە پىچان ناھىيەسىنىڭ كەنتلىرىگە چۈشكەن كادىرلار ئۈزۈم پىششىقىدا دېھقانلار ئالدىرىغانغا ئالدىراپ، ئۇلارنىڭ ئۈزۈم ئۈزۈش ئەمگىكىگە ياردەملەشتى.
</S>
<S ID=49882>
    ھازىر بۇ ناھىيەدە مېۋىگە كىرگەن ئۈزۈملۈك كۆلىمى 200 مىڭ موغا يەتكەن بولۇپ، 8 – ئاي كىرگەندىن بۇيان بۇ ناھىيەنىڭ يېزا، كەنتلىرىدە ئۈزۈملەر كەينى – كەينىدىن مەي باغلاپ پىشتى.
</S>
<S ID=49883>
كەنتلەرگە چۈشكەن كادىرلار مېيىپ، كېسەلچان، ياشانغان، ئائىلىسىدە ئەمگەك كۈچى يوق دېھقان ئائىلىلىرىنىڭ ئۈزۈم ئۈزۈشىگە ياردەملەشتى.
</S>
<S ID=49884>
ناھىيەلىك ئەرزىيەت ئىدارىسىدىن باغۋەنچىلىك مەيدانى 3 – ئەترىتىگە چۈشكەن خىزمەت گۇرۇپپىسىنىڭ ئەزالىرى ئەترەت ئەزاسى چېن باۋنىڭ ئائىلىسىدە ئەمگەك كۈچى بولمىغاچقا ئۈزۈم ئۈزۈشتە قىينىلىپ قالغانلىقىنى بىلگەندىن كېيىن، ئۇنىڭ بەش مو يېرىدىكى ئۈزۈمىنى ئۈزۈشۈپ بەردى.
</S>
<S ID=49885>
ناھىيەلىك ئادەم كۈچى بايلىقى ۋە ئىجتىمائىي كاپالەت ئىدارىسىدىن لۈكچۈن بازىرىنىڭ سىركىپ كەنتىگە چۈشكەن كادىرلار كەنتتىكى ئىسمائىل نىيازنىڭ خوتۇنى كېسەلچان، بالىلىرى كىچىك بولغاچقا، ئۈزۈم ئۈزۈشتە قىينىلىپ قالغانلىقىنى بىلىپ، ئۇنىڭ ئىككى مو يېرىدىكى ئۈزۈمىنى ئۈزۈشۈپ بەردى.
</S>
<S ID=49886>
    ئۇقۇشىمچە، ھازىرغىچە ناھىيەدىكى 56 كەنتكە چۈشكەن خىزمەت گۇرۇپپىلىرىدىكى 400گە يېقىن كادىر دېھقانلارنىڭ 1100 مو يەردىكى ئۈزۈمىنى ئۈزۈشۈپ بېرىپ، ئۇلارنى غەمدىن خالاس قىلغان.
</S>
<S ID=49887>
‏    
</S>
</TEXT>
/BODY
/DOC