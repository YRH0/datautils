<DOC>
<DOCID>TIANSHAN.566970</DOCID>
<HEADER>
<CLASS>ئۈرۈمچى</CLASS>
<DATE>2016-11-23 11:11:18</DATE>
</HEADER>
<BODY>
<HEADLINE>
<S ID=61158>
9–نۆۋەتلىك شەھەر ئەدەبىياتى مۇكاپاتى تارقىتىلدى
</S>
</HEADLINE>
<TEXT>
<S ID=61159>
 مۇساجان مۇھەممەد خەۋەر قىلىدۇ: 9 – نۆۋەتلىك ‹‹شەھەر ئەدەبىياتى ئىلمىي مۇھاكىمە يىغىنى›› ۋە مۇنەۋۋەر شەھەر ئەدەبىياتى ئەسەرلىرىنى مۇكاپاتلاش مۇراسىمى يېقىندا ئۈرۈمچى مۇھاجىرلار مېھمانخانىسىدا ئۆتكۈزۈلدى.
</S>
<S ID=61160>
 شەھەر ئەدەبىياتى ئىلمىي مۇھاكىمە يىغىنىنى ئۈرۈمچى، قاراماي ئىككى شەھەرنىڭ ئەدەبىيات جەھەتتىكى ئالاقىسىنى كۈچەيتىش ئۈچۈن ئۈرۈمچى شەھەرلىك ئەدەبىيات سەنئەتچىلەر بىرلەشمىسى بىلەن قاراماي شەھەرلىك ئەدەبىيات – سەنئەتچىلەر بىرلەشمىسى بىرلىكتە ئۇيۇشتۇرۇپ، 2006 – يىلىدىن باشلاپ نۆۋەت بىلەن ئۆتكۈزۈپ كەلگەن.
</S>
<S ID=61161>
بۇ نۆۋەتلىك ‹‹شەھەر ئەدەبىياتى ئىلمىي مۇھاكىمە يىغىنى›› ۋە مۇنەۋۋەر شەھەر ئەدەبىياتى ئەسەرلىرىنى مۇكاپاتلاش مۇراسىمىدا ئىمىن ئەھمىدىنىڭ ‹‹يەنىلا ۋەتەندە ئىكەن ئۇلۇغلۇق››، مۇتەللىپ سەيپۇللا ئەزىزنىڭ ‹‹كۈنلۈك››، ئاتىكەم سىدىق ئايقۇتنىڭ ‹‹خاتىرىلىنىدىغان كېچە››، ئوسمان قاۋۇلنىڭ ‹‹نەسىرلەر بېغى››، رەھىمە ئابدۇراخماننىڭ ‹‹قاردىكى ئەتىرگۈل›› قاتارلىق ئەسەرلىرى مۇنەۋۋەر شەھەر ئەدەبىياتى ئەسەرلىرى مۇكاپاتىغا ئېرىشتى.
</S>
</TEXT>
/BODY
/DOC