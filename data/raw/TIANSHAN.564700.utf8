<DOC>
<DOCID>TIANSHAN.564700</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-11-14 16:12:25</DATE>
</HEADER>
<BODY>
<HEADLINE>
<S ID=59014>
ئومۇمىي خەلق سالامەتلىكىنى ھەقسىز تەكشۈرۈش قۇرۇلۇشى ئاممىنىڭ مىننەتدارلىق تۇيغۇسىنى ئاشۇردى
</S>
</HEADLINE>
<TEXT>
<S ID=59015>
 ئىختىيارىي مۇخبىرىمىز كامال جامال خەۋىرى: بۇ يىل سېنتەبىرنىڭ ئاخىرىدىن باشلاپ ئاپتونوم رايون بويىچە ئومۇمىي خەلق سالامەتلىكىنى ھەقسىز تەكشۈرۈش قۇرۇلۇشى يولغا قويۇلغاندىن بېرى، ئىلى ئوبلاستى داۋالاش بايلىقلىرىنى پائال توپلاپ، مەركەزلىك تەكشۈرۈش، ئىشىك ئالدىغىچە بېرىپ تەكشۈرۈشنى ئۆزئارا بىرلەشتۈرۈپ، ئومۇمىي خەلق سالامەتلىكىنى ھەقسىز تەكشۈرۈش قۇرۇلۇشىنى پۇختا ئىلگىرى سۈرۈپ، داۋالاش ئىشلىرىدا خەلققە نەپ يەتكۈزۈش سىياسىتىنى ئىزچىل ئەمەلىيلەشتۈردى.
</S>
<S ID=59016>
 ئىلى ئوبلاستىغا بىۋاسىتە قاراشلىق جايلاردىكى ناھىيە، شەھەرلەر ئومۇمىي خەلق سالامەتلىكىنى ھەقسىز تەكشۈرۈش قۇرۇلۇشىنى سان-سۈپەتكە كاپالەتلىك قىلغان ھالدا پۇختا ئىلگىرى سۈردى.
</S>
<S ID=59017>
قورغاس ناھىيەسى ئاپتونوم رايون تەرىپىدىن تۇنجى بولۇپ، ئومۇمىي خەلق سالامەتلىكىنى ھەقسىز تەكشۈرۈش قۇرۇلۇشىنى نۇقتىدا سىناق قىلىش ناھىيەسى قىلىنغان بولۇپ، ھەر قايسى يېزا، بازارلىق شىپاخانىلار داۋالاش ئەترىتى تەشكىللەپ، مەھەللە، مەكتەپلەرگە بېرىپ، ئاھالىلەر ۋە ئوقۇغۇچىلارنىڭ سالامەتلىكىنى ھەقسىز تەكشۈردى، ھازىرغىچە ناھىيە بويىچە 97 مىڭ كىشىنىڭ سالامەتلىكى ھەقسىز تەكشۈرۈلدى.
</S>
<S ID=59018>
ئومۇمىي خەلق سالامەتلىكىنى ھەقسىز تەكشۈرۈش خىزمىتى داۋامىدا ئىلى ئوبلاستلىق شىنخۇا دوختۇرخانىسى تېببىي مۇتەخەسسىسلەرنى تەشكىللەپ، ياردەم بېرىش ئورۇنلىرىغا بېرىپ، ئاممىنىڭ كېسىلىنى ھەقسىز تەكشۈرۈپ داۋالىدى.
</S>
<S ID=59019>
نىلقا ناھىيەسى 13 ئورۇنغا مەركەزلىك تەكشۈرۈش نۇقتىسى تەسىس قىلدى، داۋالاش، سالامەتلىكنى تەكشۈرۈش شۆبە ئەترىتى تەشكىللەپ، چەت، ياقا رايونلارغا بېرىپ، ئاممىنىڭ سالامەتلىكىنى ھەقسىز تەكشۈرۈش نىسبىتىنى % 100 كە يەتكۈزدى.
</S>
</TEXT>
/BODY
/DOC