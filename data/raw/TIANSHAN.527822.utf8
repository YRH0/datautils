<DOC>
<DOCID>TIANSHAN.527822</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-06-12 17:14:07</DATE>
</HEADER>
<BODY>
<HEADLINE>
<S ID=30367>
ئاۋات ناھىيەسىدە ‹‹نامراتلارنى دەل جايىدا يۆلەش››تە تەشكىلىي ئاساس پۇختىلاندى، لاياقەتسىز كادىرلار نوختىلاندى
</S>
</HEADLINE>
<TEXT>
<S ID=30368>
    ئامانگۈل ئۆمەر خەۋەر قىلىدۇ: بۇ يىل ئاۋات ناھىيەلىك پارتكوم ‹‹نامراتلارنى دەل جايىدا يۆلەش ئۆتكىلىگە ھۇجۇم قىلىش›› خىزمىتىنىڭ تەلىپىگە ئاساسەن، ئالدى بىلەن تەشكىلات سىستېمىسىدا ‹‹پارتىيەۋىلىكنى تەكىتلەش، پەزىلەتكە ئەھمىيەت بېرىش، ھەممىدە باشلامچى بولۇش›› پائالىيىتىنى قانات يايدۇرۇپ، ‹‹نامراتلارنى دەل جايىدا يۆلەش››نىڭ تەشكىلىي ئاساسىنى پۇختىلىدى.
</S>
<S ID=30369>
   ناھىيە ‹‹نامراتلارنى دەل جايىدا يۆلەش›› خىزمىتىگە بولغان يېتەكچىلىكنى كۈچەيتىش ئاساسىدا خىزمەتنىڭ ھۆددىسىدىن چىقالايدىغان، تەپەككۇرغا باي، تەدبىر بەلگىلەشكە ماھىر، خىزمەتتە يېڭىلىق يارىتىپ ئاممىنى نامراتلىقتىن قۇتۇلدۇرۇشقا باشلامچىلىق قىلالايدىغان بىر تۈركۈم قابىلىيەتلىك كادىرلارنى يېزا – بازار، كەنت، مەھەللىلەرنىڭ رەھبەرلىك بەنزىلىرىگە سەپلەپ، ئاساسىي قاتلام خىزمىتىنىڭ ئاساسى پۇختىلاندى. ناھىيە بۇ يىل 3 – ئايدىن بۇيان ‹‹مىللەتلەر ئىتتىپاقلىقى تەرەققىيات يىلى››، ‹‹ئىككىنى ئۆگىنىش، بىردە لاياقەتلىك بولۇش›› ۋە ‹‹بەش ئاچقۇچتىن ئۈنۈملۈك پايدىلىنىش›› تەربىيە پائالىيىتى جەريانىدا، تەشكىلات كادىرلىرىنى تەربىيەلەشنى كۈچەيتىش بىلەن بىللە، جەمئىيەتتىكىلەرنىڭ ناھىيەدىكى تەشكىلات خىزمىتى كادىرلىرىنىڭ ئىستىلىنى نازارەت قىلىش، پاش قىلىش تۈزۈمىنى يولغا قويۇپ، ناھىيەدىكى 379 پارتىيە ياچېيكىسىدىكىلەرنى ئاممىدىن پىكىر ئېلىشقا، تەشكىلات كادىرلىرىنى ئۆستۈرۈپ ئىشلىتىش، پارتىيە ئەزالىقىغا قوبۇل قىلىش، زاپاس كادىرلىققا تەربىيەلەش قاتارلىق خىزمەت ھالقىلىرىنى نازارەت قىلىش، پاش قىلىشقا ئورۇنلاشتۇردى، كادىرلار ئوبراز تاختىسى ۋە پاش قىلىش تېلېفونى تەسىس قىلدى، كادىرلار ئىستىلىنى نازارەت قىلىش ھەققىدىكى مەزمۇنلاردىن تام گېزىتى، تەشۋىقات دوسكىسى ئىشلەپ، كەنت، مەھەللىلەرگىچە ئورۇنلاشتۇردى. بۇ ئارقىلىق جەمئىيەتنىڭ تەشكىلات كادىرلىرىنىڭ خىزمەت ئىستىلىغا قارىتا چۈشەنچىسى ۋە سەزگۈرلۈكى ئېشىپ، كادىرلارنى نازارەت قىلىشنىڭ ئاممىۋى ئاساسى تۇرغۇزۇلدى. يېڭى تۈزۈم يولغا قويۇلغان قىسقىغىنا ئۈچ ئايدىن بۇيان ناھىيەلىك پارتكوم تەشكىلات بۆلۈمى تەشكىلات كادىرلىرىنىڭ ئىستىلىغا دائىر 94 ئادەم/قېتىم تېلېفون ۋە پاش قىلىش خەتلىرىنى تاپشۇرۇۋېلىپ، مەسىلىنىڭ ئېغىر – يېنىكلىكىگە قاراپ 29 كادىرغا تەنقىد – تەربىيە بەردى، توققۇز كادىرنى تەشكىلات خىزمىتى سېپىدىن ئالماشتۇرۇۋەتتى ياكى ۋەزىپىسىدىن قالدۇردى. نەتىجىدە تەشكىلات كادىرلىرىنىڭ پارتىيەۋىلىكنى تەكىتلەش، كىچىك پېئىل، پەزىلەتلىك، سەمىمىي بولۇپ، خەلق ئۈچۈن خىزمەت قىلىش ئاكتىپلىقى قوزغىلىپ، خىزمەت ئىستىلى ياخشىلىنىپ، بۇنىڭدىن كېيىنكى خىزمەتلەرنىڭ ئوڭۇشلۇق قانات يايدۇرۇلۇشىغا ئاساس سېلىندى.
</S>
</TEXT>
/BODY
/DOC