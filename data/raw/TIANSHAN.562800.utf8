<DOC>
<DOCID>TIANSHAN.562800</DOCID>
<HEADER>
<CLASS>شۇجى خاتىرىسى</CLASS>
<DATE>2016-11-07 10:14:53</DATE>
</HEADER>
<BODY>
<HEADLINE>
<S ID=57302>
تۇغقانلار ئىزدەشكەنسېرى مېھىر–مۇھەببىتى چوڭقۇرلىشىدۇ، دوستلار ئارىلاشقانسېرى تېخىمۇ يېقىنلىشىدۇ، ھەر مىللەت كادىر، ئاممىنىڭ رىشتىنى تېخىمۇ چىڭىتايلى
</S>
</HEADLINE>
<TEXT>
<S ID=57303>
 چېن چۈەنگو كېرىيە ناھىيەسىدە قوشماقلاشقان تۇغقىنى توختىخان قۇرباننى يوقلىغاندا مۇنداق تەكىتلىدى: تۇغقانلار ئىزدەشكەنسېرى مېھىر–مۇھەببىتى چوڭقۇرلىشىدۇ، دوستلار ئارىلاشقانسېرى تېخىمۇ يېقىنلىشىدۇ، ھەر مىللەت كادىر، ئاممىنىڭ رىشتىنى تېخىمۇ چىڭىتايلى
</S>
<S ID=57304>
 چېن چۈەنگو رەيھانگۈلدىن: خەنزۇچىنى ياخشى سۆزلەيدىكەنسىز، بىزگە تەرجىمان بولۇپ بېرەمسىز؟ دەپ سورىدى، رەيھانگۈل تارتىنىپ تۇرۇپ بېشىنى لىڭشىتتى، توختىخان ئائىلىسىنىڭ تۇرمۇش ئەھۋالى، كىرىمى توغرىسىدا پاراڭلاشقاندا، رەيھانگۈل خېلىلا قاملاشتۇرۇپ تەرجىمە قىلىپ بەردى، بىر ئائىلە كىشىلىرى خۇشال – خۇرام مۇڭداشتى، توختىخان ھاياجان يېشىنى سۈرتكەچ چېن چۈەنگونى پات – پات كېلىپ تۇرۇشقا تەكلىپ قىلدى.
</S>
<S ID=57305>
چېن چۈەنگو: چوقۇم كېلىپ تۇرىمەن، سىلەرمۇ ماڭا تېلېفون قىلىڭلار، ئۈرۈمچىگە بېرىپ تۇرۇڭلار، ئۇرۇق – تۇغقانلار ئىزدەشكەنسېرى مېھىر – مۇھەببىتى چوڭقۇرلىشىدۇ، دېدى.
</S>
<S ID=57306>
 بىردەمدىلا چۈشلۈك تاماق ۋاقتى بولۇپ قالدى.
</S>
<S ID=57307>
توختىخان چېن چۈەنگونى تاماققا تەكلىپ قىلىپ: ئۆتكەن قېتىم مېنى ئۈرۈمچىدە مېھمان قىلغىنىڭىزنى ئۆمۈربويى ئۇنتۇيالمايمەن، بۈگۈن سىزمۇ بىزنىڭ ئۆينىڭ تامىقىنى تېتىپ بېقىڭ، دېدى.
</S>
<S ID=57308>
مەززىلىك لەڭمەن، پولۇ، گۆش قاتارلىق تاماقلار ئۈستەلگە تىزىلدى، چېن چۈەنگو بىر ئائىلە كىشىلىرى بىلەن بىرلىكتە تاماق يېگەچ پاراڭلاشتى.
</S>
<S ID=57309>
توختىخان قاچىسىدىكى قورۇمىنى پات – پات چېن چۈەنگونىڭ قاچىسىغا سېلىپ قويۇپ، ئەڭ ئاددىي ئۇسۇلدا مىننەتدارلىقىنى ۋە ھاياجىنىنى ئىپادىلىدى، چېن چۈەنگو تاماقنى ئىشتىھا بىلەن يېدى.
</S>
<S ID=57310>
 تاماقتىن كېيىن چېن چۈەنگو مائاشىغا سېتىۋالغان تۇرمۇش بۇيۇملىرى بىلەن ھال سوراش پۇلىنى توختىخاننىڭ ئائىلىسىگە بېرىپ، توختىخانغا سالامەتلىك ۋە ئۇزۇن ئۆمۈر تىلىدى، سوتسىيالىستىك شىنجاڭنىڭ گۈزەل تۇرمۇشىدىن بەھرىمەن بولۇشىنى ئۈمىد قىلدى.
</S>
<S ID=57311>
توختىخان ئالدىنقى كۈنى ئالايىتەن بازارغا بېرىپ سېتىۋالغان دوپپىنى چېن چۈەنگوغا كىيگۈزۈپ، رەھمىتىنى بىلدۈردى.
</S>
<S ID=57312>
 خوشلىشىدىغان چاغدا رەيھانگۈل چېن چۈەنگوغا: چېن بوۋا، سىزنى قۇچاقلاپ قوياي، دېدى، چېن چۈەنگو: ماقۇل، مەنمۇ نەۋرەمنى يەنە بىر قېتىم باغرىمغا بېسىۋالاي، دېدى، بوۋىسى بىلەن نەۋرىسى مەڭزىنى – مەڭزىگە ياقتى، شۇنىڭ بىلەن چېن چۈەنگو بىر ئائىلە كىشىلىرىنىڭ رىشتى مەھكەم باغلاندى.
</S>
<S ID=57313>
 توختىخان ئائىلىسىدىكىلەر چېن چۈەنگونى ئاپتوموبىلنىڭ يېنىغىچە ئۇزىتىپ چىقىپ، كۆزى قىيمىغان ھالدا قوللىرىنى پۇلاڭلىتىپ خوشلاشتى، يەنە كۆرۈشۈشكە ۋەدىلەشتى.
</S>
</TEXT>
/BODY
/DOC