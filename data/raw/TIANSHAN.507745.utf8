<DOC>
<DOCID>TIANSHAN.507745</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-09 21:41:00</DATE>
</HEADER>
<BODY>
<HEADLINE>
<S ID=18848>
توقسۇ ناھىيەسىدىكى پۇل مۇئامىلە ئاپپاراتلىرى ئەتىيازلىق تېرىلغۇ ئىشلەپچىقىرىشىغا كۈچلۈك مەدەت بەرمەكتە
</S>
</HEADLINE>
<TEXT>
<S ID=18849>
    تەكلىپلىك مۇخبىرىمىز نىياز ساتتار خەۋەر قىلىدۇ: توقسۇ ناھىيەسىدىكى پۇل مۇئامىلە ئاپپاراتلىرى بالدۇر ھەرىكەتكە كېلىپ، بۇ يىللىق ئەتىيازلىق يېزا ئىگىلىك ئىشلەپچىقىرىشىغا ئېھتىياجلىق قەرز پۇل مەبلىغىنى بالدۇر ئەمەلىيلەشتۈرۈش، بالدۇر تارقىتىشنى ئىشقا ئاشۇردى.
</S>
<S ID=18850>
    توقسۇ ناھىيەلىك يېزا ئامانەت – قەرز كوپىراتىپى بۇلتۇر يىل ئاخىرىدا بۇ يىللىق ئەتىيازلىق تېرىلغۇ ئىشلەپچىقىرىش ئېھتىياجىنى قاندۇرۇش ئۈچۈن دېھقانلارغا 500 مىليون يۈەن قەرز پۇل تارقىتىشنى پىلانلاپ، دېھقانلارنىڭ ئەتىيازلىق تېرىلغۇ ئىشلەپچىقىرىش ماددىي ئەشيالىرىنى بالدۇر تەييارلىشىغا شارائىت ھازىرلىدى.
</S>
<S ID=18851>
بۇ يىل كىرگەندىن بۇيان، بۇ كوپىراتىپ قەرز پۇل تارقىتىشنىڭ مۇھىم نۇقتىسىنى دېھقانلارغا قارىتىپ، تىجارەت ۋاقتىنى ئۇزارتىش، دەم ئېلىش كۈنلىرى ئىسمېنا قوشۇپ ئىشلەش، كوپىراتىپ ئورگىنىدىكى كادىرلارنى ئاساسىي قاتلامدىكى كوپىراتىپلارنىڭ قەرز پۇل تارقىتىش خىزمىتىگە ياردەم بېرىشكە ئەۋەتىش ۋە رەسمىيەتلەرنى ئاددىيلاشتۇرۇش قاتارلىق تەدبىرلەر ئارقىلىق قەرز پۇل تارقىتىش سۈرئىتىنى تېزلەتتى.
</S>
<S ID=18852>
    ئىگىلىشىمچە، ناھىيە بويىچە بۇلتۇر يىل ئاخىرىدىن بۇ يىل 3 – ئايغىچە ئەتىيازلىق تېرىلغۇ ئىشلەپچىقىرىشىغا تارقىتىلغان قەرز پۇل 530 مىليون يۈەندىن كۆپرەككە يېتىپ، دېھقانلارنىڭ ئەتىيازلىق تېرىلغۇ ئىشلىرىغا قولايلىق يارىتىلغان.
</S>
<S ID=18853>
‏
</S>
</TEXT>
/BODY
/DOC