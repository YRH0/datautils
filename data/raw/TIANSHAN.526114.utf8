<DOC>
<DOCID>TIANSHAN.526114</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-06-01 12:19:33</DATE>
</HEADER>
<BODY>
<HEADLINE>
<S ID=29404>
دېھقانلار قوشۇمچە ئىگىلىكتىن ھاللاندى
</S>
</HEADLINE>
<TEXT>
<S ID=29405>
   نىياز راھمان، گۈلنار ئېزىز خەۋەر قىلىدۇ: كۇچا ناھىيەسىنىڭ ئىشخلا بازىرى يېقىنقى يىللاردىن بۇيان چەكلىك تېرىلغۇ يەر بايلىقىدىن ئۈنۈملۈك پايدىلىنىپ، تۈرلۈك نەپ يەتكۈزۈش سىياسەتلىرىنى ئىزچىللاشتۇرۇپ، دېھقانلارنىڭ ھەمكارلىق كوپىراتىپى قۇرۇشىغا ۋە ‹‹سەھرا ئارامگاھى›› ئېچىپ كىرىمىنى ئاشۇرۇشىغا ئىلھام بەردى.
</S>
<S ID=29406>
    كۆكگۈمبەز كەنتىدىكى تۇراپ ئابدۇۋەلى قاتارلىق 18 دېھقان 400 مىڭ يۈەن مەبلەغ چىقىرىپ ئىككى ئاي بۇرۇن ‹‹قەدىمىي بۇلاق›› دېھقانلار باقمىچىلىق ھەمكارلىق كوپىراتىپى قۇرغانىدى. ئۇلار بۇ ھەمكارلىق كوپىراتىپىدا قارا ئەتلىك توخۇ، گۆش توخۇسى قاتارلىق بازىرى ئىتتىك توخۇلارنى بېقىپ، 1 – تۈركۈمدە 11 مىڭ توخۇ چۈجىسى چىقاردى. تۇرغۇن ھېمىت قاتارلىق ئالتە دېھقان ‹‹چاھارباغ›› ئۆي توشقىنى، ئۆي قۇشلىرى باقمىچىلىق ھەمكارلىق كوپىراتىپى قۇرۇپ، تۇنجى تۈركۈمدە 200دىن ئارتۇق توشقان ۋە 200 جۈپتىن ئارتۇق كەپتەر سېتىۋېلىپ بېقىشقا باشلىدى. قۇمئېرىق مەھەللىسىدىكى ئالتەيلەن بىرلىشىپ بۇلتۇر يىل ئاخىرىدا ‹‹ئۆرۈكزارلىق›› مېۋىچىلىك كەسپىي ھەمكارلىق كوپىراتىپى قۇرۇپ، 13 قۇرۇتۇش ئۆيى ۋە تۆت يېڭى پېتى ساقلاش ئىسكىلاتىنى ئىشقا كىرىشتۈرۈپ، كۈندە 200 كىلوگىرام چىلان، ياڭاق مېغىزى، 300 كىلوگىرام ئۆرۈك قېقىنى ئوراپ قاچىلاش ئىقتىدارىنى ھازىرلاپ، 130 كىشىنى كوپىراتىپقا ئىشقا ئورۇنلاشتۇردى.
</S>
<S ID=29407>
    كۆكگۈمبەز كەنتى پارتىيە ياچېيكىسىنىڭ شۇجىسى ئىمىنجان ئابدۇللا مۇنداق دېدى: كەنتىمىزدىكى باغلارنىڭ ھەممىسىنى دېگۈدەك ‹‹سەھرا ئارامگاھى››غا ئۆزگەرتتۇق، ھازىر ‹‹سەھرا ئارامگاھى›› 30غا يەتتى. مېۋىلەر پىشقاندا بۇ ‹‹سەھرا ئارامگاھلىرى›› مېھمانلارغا لىق تولىدۇ، بۇ ئارامگاھلار 250تىن ئارتۇق كىشىنىڭ ئىشقا ئورۇنلىشىشىغا تۈرتكە بولدى.
</S>
<S ID=29408>
‏    
</S>
</TEXT>
/BODY
/DOC