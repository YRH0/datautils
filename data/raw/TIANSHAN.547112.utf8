<DOC>
<DOCID>TIANSHAN.547112</DOCID>
<HEADER>
<CLASS>شىنجاڭ</CLASS>
<DATE>2016-09-05 11:01:56</DATE>
</HEADER>
<BODY>
<HEADLINE>
<S ID=46556>
‹‹ئىككى كۆرگەزمە›› دىكى ئۆزگىچە مەدەنىيەت ئامىللىرى
</S>
</HEADLINE>
<TEXT>
<S ID=46557>
رەناگۈل خۇدابەردى
</S>
<S ID=46558>
    9 – ئاينىڭ 4 – كۈنى ‹‹ئىككى كۆرگەزمە››نى كۆرگىلى كەلگەن تاماشىبىنلار ئالدىنقى كۈنلەردىكىگە قارىغاندا تېخىمۇ كۆپ بولۇپ، ‹‹ئىككى كۆرگەزمە››دىكى مەدەنىيەت ئامىللىرى كىشىلەرنىڭ ئالاھىدە قىزىقىشىنى قوزغىغان ئىدى.
</S>
<S ID=46559>
    شايار ناھىيەسىدىن كەلگەن ئىلى ساۋۇت ئەنئەنىۋى تەنھەرىكەت تۈرلىرىگە ئالاھىدە قىزىقىدىكەن، ئۇ مۇنداق دېدى: مەن بۈگۈن كىچىك چاقلىق ۋېلىسىپىت ماھارىتى، خوراز، قوچقار سوقۇشتۇرۇش، چەۋەندازلارنىڭ ئات مىنىش ماھارىتىنى قانغۇچە كۆردۈم، نەۋرەمگە يەنە تىك – تاك توپ، تەنتەربىيە كىيىملىرىنى سېتىۋالدىم، بۇ كۆرگەزمە ھەقىقەتەن بەك مەزمۇنلۇق كۆرگەزمە بوپتۇ.
</S>
<S ID=46560>
    ئۈرۈمچى شەھىرىنىڭ تەڭرىتاغ رايونى شىمالىي ئازادلىق يولى تەۋەلىكىنى باشقۇرۇش كومىتېتىنىڭ خادىمى ئالىم ئېزىز ئۈرۈمچى شەھىرىنىڭ كۆرگەزمە ئورنىدا تاماشىبىنلارغا سەككىز مىنۇتچە داۋاملاشقان يەل گۇمپىسى ھەرىكىتىنى ئىشلەپ بەرگەندىن كېيىن مۇنداق دېدى: ئەمەلىيەتتە، بەدەن چېنىقتۇرۇشنىڭ ئۇسۇللىرى بەك كۆپ.
</S>
<S ID=46561>
بەدەن چېنىقتۇرۇش دېگەنلىك چوقۇم سىرتقا چىقىپ يۈگۈرۈش ياكى ئېغىرلىق كۆتۈرۈشنىلا كۆرسەتمەيدۇ.
</S>
<S ID=46562>
مەن ھازىر ئىشلىگەن يەل گۇمپىسى كىچىك بالىلارغىمۇ، ياشانغان كىشىلەرگىمۇ ماس كېلىدۇ.
</S>
<S ID=46563>
يەل گۇمپىسى ھەرىكىتىنى ئىشلەشنىڭ پايدىسى ئىنتايىن كۆپ.
</S>
<S ID=46564>
بۇ ھەرىكەتنى ھەر كۈنى ئەتىگەندە، كەچتە ئىككى قېتىم ئىشلەشنى داۋاملاشتۇرۇپ بەرسە، بوغۇم، ئۈگە ۋە ئۆپكىنى ساغلاملاشتۇرۇشقا پايدىسى بار.
</S>
<S ID=46565>
    قومۇل شەھىرىنىڭ كۆرگەزمە ئورنى دۆلەت ئىچى – سىرتىدىن كەلگەن ساياھەتچىلەر بىلەن قىزىپ كەتكەن ئىدى.
</S>
<S ID=46566>
قۇمۇل كەشتىچىلىكىنىڭ خاسلىقى گەۋدىلەندۈرۈلگەن تەنھەرىكەت كىيىملىرى بىلەن خاتىرە بۇيۇملىرى كۆرگەزمە ئەھلىنى ئۆزىگە ھەممىدىن بەك جەلپ قىلىۋالغان ئىدى.
</S>
<S ID=46567>
قومۇل شەھەرلىك ئاممىۋى تەنتەربىيەنى باشقۇرۇش ئىشخانىسىنىڭ خادىمى ۋاڭ يەنيىڭ مۇنداق دېدى: قومۇل كەشتىچىلىكى ئۇزاق تارىخقا ئىگە بولۇپ، ئۆزىنىڭ خاسلىقى بىلەن يېقىنقى بىر نەچچە يىلدىن بۇيان ئاپتونوم رايونىمىز، ھەتتا مەملىكەت مىقياسىدا شۆھرەت قازاندى.
</S>
<S ID=46568>
شۇڭا، بىز بۇ قېتىمقى ‹‹ئىككى كۆرگەزمە››گە قومۇلنىڭ ھەر خىل كەشتە نۇسخىلىرىنى تونۇشتۇرۇش، ئۇنىڭ تەسىرىنى كېڭەيتىش، زاكاس قوبۇل قىلىش مەقسىتىدە قاتناشتۇق.
</S>
<S ID=46569>

</S>
</TEXT>
/BODY
/DOC