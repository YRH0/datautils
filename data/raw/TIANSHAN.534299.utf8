<DOC>
<DOCID>TIANSHAN.534299</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-13 09:40:30</DATE>
</HEADER>
<BODY>
<HEADLINE>
<S ID=32954>
پىچان ناھىيەسىدە گۈزەل يېزا-كەنت بەرپا قىلىش خىزمىتى ياخشى ئىشلەنمەكتە
</S>
</HEADLINE>
<TEXT>
<S ID=32955>
  ئىختىيارىي مۇخبىرىمىز مىجىت ئىبراھىم خەۋىرى: پىچان ناھىيەسى بۇ يىل كىرگەندىن بۇيان گۈزەل يېزا-كەنت بەرپا قىلىش خىزمىتىنى ناھىيەلىك پارتكوم، خەلق ھۆكۈمىتىنىڭ ئەڭ مۇھىم ئىشلار كۈنتەرتىپىگە كىرگۈزۈپ، چىڭ تۇتۇپ ئىشلىمەكتە.
</S>
<S ID=32956>
    پىچان ناھىيەسى گۈزەل يېزا-كەنت بەرپا قىلىش خىزمىتىنى ياخشى ئىشلەشتە، ئالدى بىلەن ھەربىر كەنتنىڭ ئۆز ئالدىغا مۇكەممەل يولغا قويۇش لايىھەسى بولۇشنى ئىشقا ئاشۇردى. ھەربىر يېزا-بازار 2-3 كىچە كەنتنى گۈزەل يېزا-كەنت بەرپا قىلىش بويىچە ئۈلگە كۆرسىتىش نۇقتىسى قىلىپ بېكىتتى. بۇنىڭ بىلەن ھەر قايسى يېزا-بازارلار لايىھە بويىچە خىزمەتلەرگە كىرىشىپ كەتتى. ئىگىلىنىشىچە، ئىيۇلنىڭ ئوتتۇرىلىرىغىچە يېزا-كەنتلەر دېھقان-چارۋىچىلارنى ئومۇميۈزلۈك ھەرىكەتكە كەلتۈرۈپ، 10 مىڭ توننا ئەخلەتنى بىر تەرەپ قىلغان؛ 566 كىلومېتىر ئورمان بەلبېغىنى تازىلاپ ۋە رەتلەش بىلەن بىرگە، دەل-دەرەخلەرنى ئومۇميۈزلۈك بىر نۆۋەت ھاكلىغان؛ پىچان يېزىسىنىڭ چوققىتام كەنتى يوللارنى قاتتىقلاشتۇرۇش، يېشىللاشتۇرۇش، پىيادىلەر يولى ياساش، يورۇقلاشتۇرۇش، ئۈزۈم كارىدورى قۇرۇش قۇرۇلۇشلىرىغا ئىككى مىليون يۈەنگە يېقىن مەبلەغ سېلىپ، كەنت قىياپىتىنى ئۆزگەرتىپ، ئاممىنىڭ ئىشلەپچىقىرىش، تۇرمۇشىغا زور دەرىجىدە قولايلىق ياراتقان؛ لۈكچۈن بازىرىنىڭ ئۈچكۆۋرۈك كەنتى قانۇن-تۈزۈم مەدەنىيەت كوچىسى بەرپا قىلىپ، ئاممىنىڭ قانۇن ئېڭىنى يۇقىرى كۆتۈرۈش بىلەن بىرگە، كەنتتە ئاۋام سەنئەت سەھنىسى قۇرۇپ، دېھقان-چارۋىچىلارنىڭ ئىشتىن سىرتقى مەنىۋى تۇرمۇشىنى بېيىتىش، ئەسەبىي ئىدىيەنىڭ سىڭىپ كىرىشنىڭ ئالدىنى ئېلىشقا پۇختا ئاساس سالغان؛ تۇيۇق يېزىسىنىڭ تۇيۇق كەنتى كەنت قىياپىتىنى ئۆزگەرتىشتە، ئەسلى ھالىتىنى ساقلاپ قىلىشنى ئاساسىي ئورۇندا قويۇپ، ساياھەتچىلىكنى جانلاندۇرغان؛ دىغار يېزىسىنىڭ دىغار كەنتى يول ۋە كۆكەرتىش قۇرۇلۇشى ئېلىپ بېرىپ، كەنت قىياپىتىنى يېڭىلىغان؛ پىچان بازىرىنىڭ بازار كەنتى دۆلەت 4A دەرىجىلىك مەنزىرىگاھ – قۇمتاغ سەيلىگاھى ئەتراپىغا جايلاشقانلىقىدەك ئەۋزەللىكىگە ئاساسەن، دېھقانلارنىڭ ھويلىلىرىنى قەدىمىي ئۇسلۇبتا سۇۋاش بىلەن بىرگە، ئائىلە ساياھەتچىكى بىلەن شۇغۇللىنىدىغان دېھقانلارنى كۆپلەپ بارلىققا كەلتۈرگەن.
</S>
<S ID=32957>
    نۆۋەتتە، پىچان ناھىيەسىنىڭ باشقا يېزا-كەنتلىرى گۈزەل يېزا-كەنت بەرپا قىلىش خىزمىتىنى چىڭ تۇتۇپ، يىل بېشىدا تۈزۈلگەن لايىھە بويىچە خىزمەتلەرنى تەرتىپلىك ئىشلىمەكتە.
</S>
</TEXT>
/BODY
/DOC