<DOC>
<DOCID>TIANSHAN.543929</DOCID>
<HEADER>
<CLASS>خەلقئارا</CLASS>
<DATE>2016-08-24 19:01:32</DATE>
</HEADER>
<BODY>
<HEADLINE>
<S ID=42634>
فىلىپپىن زۇڭتۇڭى جۇڭگودا زىيارەتتە بولۇشى مۇمكىن
</S>
</HEADLINE>
<TEXT>
<S ID=42635>
    فىلىپپىن سودا گېزىتىنىڭ 24- ئاۋغۇست خەۋەر قىلىشىچە: فىلىپپىن ھۆكۈمىتى جەنۇبىي دېڭىز تالاش-تارتىشىغا ئالاقىدار ئىككى تەرەپلىك سۆھبەتكە داۋاملىق تۈرتكە بولىدىغانلىقىنى، بۇ تەدبىرلەرنىڭ بىرى سۈپىتىدە فىلىپپىن زۇڭتۇڭى دۇتىرىت جۇڭگودا زىيارەتتە بولۇش مۇمكىنچىلىكى ئۈستىدە ئويلىشىدىغانلىقىنى بىلدۈرگەن.
</S>
<S ID=42636>
    خەۋەردە مۇنداق دېيىلدى: دۇتىرىت جۇڭگودا زىيارەتتە بولۇش مۇمكىنلىكى توغرىسىدا قىسقا بايانات ئېلان قىلدى.
</S>
<S ID=42637>
ئۇ شۇنىڭ بىلەن بىر ۋاقىتتا، 2016-يىلنىڭ ئاخىرىلىرىدىن ئىلگىرى جۇڭگو بىلەن ئىككى تەرەپلىك سۆھبەتلىشىش نىيىتىنىڭ بارلىقىنى ئاشكارىلىدى.
</S>
<S ID=42638>
    دۇتىرىت بۇندىن ئىلگىرى، ئۆزىنىڭ يېقىندا ئۆتكۈزۈلىدىغان شەرقىي جەنۇبىي ئاسىيا ئەللىرى ئىتتىپاقىغا ئەزا دۆلەتلەر باشلىقلىرى يىغىنىدا جەنۇبىي دېڭىز تالاش-تارتىشىنى باشقا دۆلەتلەر تىلغا ئېلىپ قالمىسىلا ئۆزىنىڭ تىلغا ئالمايدىغانلىقىنى، ھەمدە جۇڭگو بىلەن يۈز تۇرانە سۆھبەتلىشىشنى خالايدىغانلىقىنى بىلدۈرگەن.
</S>
</TEXT>
/BODY
/DOC