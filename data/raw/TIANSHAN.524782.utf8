<DOC>
<DOCID>TIANSHAN.524782</DOCID>
<HEADER>
<CLASS>ئۈرۈمچى</CLASS>
<DATE>2016-05-24 16:59:10</DATE>
</HEADER>
<BODY>
<HEADLINE>
<S ID=28888>
ئۈرۈمچىدە باش ياز ئايلىرىدا ئاۋۋالقى يىللارغا قارىغاندا ھاۋا سوغۇق بولدى
</S>
</HEADLINE>
<TEXT>
<S ID=28889>
   شەھەر ئىستېمالى سەھەر گېزىتى خەۋىرى: ئاۋۋالقى يىلاردىكى مۇشۇ مەزگىلدە، ئۈرۈمچىدە ياز ئايلىرى جىلۋە قىلىپ كىشىلەر يارىشىملىق يازلىق كىيىملىرىنى كىيشكەن ئىدى. بۇ يىل بولسا ئۇنىڭ ئەكسىچە بولۇپ، ھاۋا ئىسسىشقا تېگىشلىك چاغدا ھاۋا ئىسسىماي ھۆل-يېغىنلىق ھاۋارايى ئۇدا كۆرۈلدى. بۇ خىل ھاۋارايى ئۈرۈمچىدە تېمپېراتۇرىنىڭ ئۆرلىشىگە مەلۇم دەرىجىدە توسقۇنلۇق قىلدى. مېتئورولوگىيە تارماقلىرىنىڭ تەكشۈرۈش سانلىق مەلۇماتى بۇ يىل ماي ئايلىرىدىكى تېمپېراتۇرىنىڭ ئاۋۋالقى يىللارغا قارىغاندا بىر قەدەر تۆۋەن بولغانلىقىنى بىۋاستە كۆرسىتىپ بەردى.
</S>
<S ID=28890>
    ئايلار ئايرىمىسىغا ئاساسلانغاندا، ئۈرۈمچىدە ياز پەسلى ئىيۇندىن ئاۋغۇستىقىچە بولىدىكەن. تېمپېراتۇرىنىڭ ئېنىق ئايرىمىسىغا ئاساسلانغاندا، ئۇدا بەش كۈندىكى كۈندىلىك ئوتتۇرىچە تېمپېراتۇرا℃22 قا يەتسە ياز پەسلى رەسمىي كىرگەنلىكىنىڭ ئىپادىسى ئىكەن. ئۈرۈمچى ھەر يىلى دېگۈدەك ئىيۇن ئايلىرىنىڭ ئوتتۇرىلىرىدا ياز پەسىلىنى كۈتۈۋالىدىكەن. شۇڭلاشقا، مەيلى قايسى خىل ئۆلچەم بولۇشىدىن قەتئىنەزەر ئۈرۈمچى تېخى ئەتىياز پەسلى بىلەن خوشلاشمىغان.
</S>
<S ID=28891>
    ئۈرۈمچى شەھەرلىك مېتېئورولوگىيە ئىستانسىسىنىڭ تەكشۈرۈش سانلىق مەلۇماتىدا كۆرسىتىلىشىچە، بۇ يىل مەركىزىي شەھەر ئۈرۈمچى ئاۋۋالقى يىللارغا سېلىشتۇرغاندا بىر ھەپتە بالدۇر ئەتىياز پەسلىنى كۈتۈۋالغان. كەينىدىن تېمپېراتۇرا ئۇدا دېگۈدەك كۆرۈنەرلىك يۇقىرى بولغان. ھەمدە 3-ۋە 4-ئاي ئىككى ئايدا مەركىزىي شەھەر ئۈرۈمچىنىڭ ئوتتۇرىچە تېمپېراتۇرىسى تارىختىكى ئوخشاش مەزگىلگە سېلىشتۇرغاندا℃3.4 ۋە℃2.8 يۇقىرى بولغان. ئەمما تېمپېراتۇرا يۇقىرى بولغان ۋەزىيەت، ئاپرېل ئايلىرىنىڭ ئاخىرىدىكى شۇ بىر قېتىملىق سوغۇق ھاۋا ئېقىمىدىن كېيىن توختاپ قالغان.  
</S>
</TEXT>
/BODY
/DOC