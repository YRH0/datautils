<DOC>
<DOCID>TIANSHAN.492583</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-01-25 12:24:07</DATE>
</HEADER>
<BODY>
<HEADLINE>
<S ID=5432>
ئۇچتۇرپاندا دېھقان – چارۋىچىلار تېخنىكا ئۆگىنىش بىلەن ئالدىراش بولۇپ كەتتى
</S>
</HEADLINE>
<TEXT>
<S ID=5433>
   ئابدۇسالام نىياز خەۋەر قىلىدۇ: ئۇچتۇرپان ناھىيەلىك ئادەم كۈچى بايلىقى ۋە ئىجتىمائىي كاپالەت ئىدارىسى تەشكىللىگەن دېھقان – چارۋىچىلارنى ئەسقاتىدىغان يېزا ئىگىلىك پەن – تېخنىكىسى بويىچە تەربىيەلەش پائالىيىتى يېقىندا بارلىق يېزا – بازارلاردا بىرلا ۋاقىتتا باشلاندى.
</S>
<S ID=5434>
ھازىر دېھقان – چارۋىچىلار ئەسقاتىدىغان يېزا ئىگىلىك پەن – تېخنىكىسىنى ئۆگىنىش بىلەن ئالدىراش بولۇپ كەتتى.
</S>
<S ID=5435>
    بۇ قېتىمقى تەربىيەلەش پائالىيىتىدە ئائىلە باقمىچىلىق تېخنىكىسى، كەشتىچىلىك تېخنىكىسى ئاساس قىلىنغان بولۇپ، ئۆزلۈكىدىن ئۆگىنىش بىلەن كوللېكتىپ يېتەكچىلىك قىلىش ئۆز ئارا بىرلەشتۈرۈلدى.
</S>
<S ID=5436>
    ياركۆۋرۈك يېزىسىدىكى تۇرغۇن ئىمامنىياز مۇنداق دېدى: بۇلتۇر بۇ ئىدارە تەشكىللىگەن كەپشەرلەش كۇرسىدا تەربىيەلىنىپ، يېزا بازىرىدا بىر كىچىك كەپشەرلەش دۇكىنى ئېچىپ، ھال كۈنۈم خېلى ياخشىلاندى.
</S>
<S ID=5437>
بۇ قېتىم ئەسقاتىدىغان ئائىلە باقمىچىلىقى تېخنىكىسى بىلەن تەربىيەلەش كۇرسىدا ئوقۇۋاتىمەن.
</S>
<S ID=5438>
بۇ تەربىيەلەش كۇرسىنى تاماملىغاندىن كېيىن، بىر چارۋامال بورداقچىلىق كوپىراتىپى قۇرۇش ئارزۇيۇم بار.
</S>
<S ID=5439>
    ئىگىلىنىشىچە، ناھىيە بويىچە ھەر قايسى يېزا – بازارلاردا ئېچىلغان تەربىيەلەش كۇرسلىرىغا 2500 كىشى قاتناشقان بولۇپ، بۇ كۇرس 45 كۈن داۋاملىشىدىكەن.
</S>
<S ID=5440>
كۇرس ئاياغلاشقاندا لاياقەتلىك بولغانلارغا ئىش ئورنىغا چىقىش سالاھىيەت گۇۋاھنامىسى تارقىتىپ بېرىلىدىكەن.
</S>
<S ID=5441>
‏    
</S>
</TEXT>
/BODY
/DOC