<DOC>
<DOCID>TIANSHAN.500010</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-21 14:08:35</DATE>
</HEADER>
<BODY>
<HEADLINE>
<S ID=13590>
‏ئوتتۇرا – باشلانغۇچ مەكتەپ ئوقۇغۇچىلىرىنىڭ ئوزۇقلىنىشىغا سەل قاراشقا بولمايدۇ
</S>
</HEADLINE>
<TEXT>
<S ID=13591>
    ئايشەمگۈل مەنسۇر
</S>
<S ID=13592>
   يېقىندا توردا گۇاڭشى جۇاڭزۇ ئاپتونوم رايونىدىكى شىڭئەن ناھىيەلىك ئىنتىزام تەكشۈرۈش كومىتېتىنىڭ شىڭئەن ناھىيەلىك تەجرىبە باشلانغۇچ مەكتەپنىڭ مۇدىرى بىلەن مۇئاۋىن مۇدىرىنى دېلو تۇرغۇزۇپ تەكشۈرگەنلىكى توغرىسىدا خەۋەر بېرىلدى.
</S>
<S ID=13593>
بۇ مەكتەپنىڭ ئاشخانىسى تەننەرخ چىقىمىنى ئارتۇق ھېسابلاش ئارقىلىق ساختا ھېسابات تۇرغۇزۇپ، ئوقۇغۇچىلاردىن ئارتۇق ئالغان تاماق پۇلىنى ئوقۇتقۇچىلارغا پاراۋانلىق پۇلى قىلىپ تارقاتقان.
</S>
<S ID=13594>
    بۇ خەۋەرنى كۆرۈپ ئويلىنىپ قالدىم. دېمىسىمۇ يېقىندا ئوتتۇرا – باشلانغۇچ مەكتەپ ئاشخانىلىرىنىڭ شەكلى ئۆزگەرگەن ‹‹پاراۋانلىق ئورنى››غا ئايلىنىپ قالغانلىقى توغرىسىدىكى خەۋەرلەرنى تاراتقۇلاردىن پات – پات كۆرۈپ تۇرۇۋاتىمىز.
</S>
<S ID=13595>
مېنىڭچە، بۇنداق ئەھۋاللارنى ئەخلاق نۇقتىسىدىن ئەيىبلەپلا قالماي، قانۇن جەھەتتىنمۇ جازالاش كېرەك.
</S>
<S ID=13596>
ئوتتۇرا – باشلانغۇچ مەكتەپ ئوقۇغۇچىلىرى ئۆسۈپ يېتىلىش مەزگىلىدە تۇرۇۋاتقاچقا، ئۇلارنىڭ ئوزۇقلىنىشىغا سەل قاراشقا بولمايدۇ.
</S>
<S ID=13597>
ئۇنىڭ ئۈستىگە ئوقۇغۇچىلارنىڭ تاماق پۇلىدىن قايرىۋېلىپ، ئوقۇتقۇچىلارنىڭ پاراۋانلىقىغا ئىشلىتىش ئەھۋالى ئوقۇغۇچىلارغا ئەخلاق تەربىيەسى بېرىشكە سەلبىي تەسىر كۆرسىتىدۇ.
</S>
<S ID=13598>
    مۇناسىۋەتلىك تارماقلار ئوتتۇرا – باشلانغۇچ مەكتەپ ئاشخانىلىرىدا ‹‹نۆل پايدا ئېلىش›› توغرىسىدا ھۆججەت چىقىرىپ، مەكتەپلەرنىڭ سىياسەتنى ئەينەن ئىجرا قىلىشىنى قاتتىق تەلەپ قىلدى.
</S>
<S ID=13599>
ئوتتۇرا – باشلانغۇچ مەكتەپلەرمۇ تەربىيەنى كۈچەيتىپ، ئوقۇتقۇچىلاردا نېمىنىڭ ئەقىلگە سىغىدىغان، قانۇنلۇق پاراۋانلىق تەمىناتى ئىكەنلىكى توغرىسىدا ئېنىق تونۇش تۇرغۇزۇشى كېرەك.
</S>
<S ID=13600>
شۇنىڭ بىلەن بىللە، مائارىپ مەمۇرىي باشقۇرۇش تارماقلىرى مەكتەپ باشقۇرغۇچىلارنىڭ قانۇن ئېڭىنى كۈچەيتىپ، ئۇلارنى مەكتەپ ئاشخانىسىنى باشقۇرۇشتا ئادىل، ئاشكارا بولۇشقا، شۇنداقلا ئوقۇتقۇچى – ئوقۇغۇچىلارنىڭ ۋە ئاتا – ئانىلارنىڭ نازارىتىنى قوبۇل قىلشقا يېتەكلىشى؛ مەكتەپ ئاشخانىلىرىنىڭ تاماق تىزىملىكىنى تۈزۈپ، بىر تۇتاش باشقۇرۇپ، نازارەتنى كۈچەيتىپ، قېلىپلاشتۇرۇپ يولغا قويۇشى ھەمدە كەسپىي ئورۇنلارنى مەكتەپ ئاشخانىلىرىنىڭ باشقۇرۇش ئەھۋالىنى باھالاشقا تەشكىللەپ، بەلگىلىمىگە ئۇيغۇن بولۇشىغا كاپالەتلىك قىلىشى؛ ئىنتىزام تەكشۈرۈش، مەمۇرىي تەپتىش تارماقلىرى ۋە مۇناسىۋەتلىك قانۇن تارماقلىرىمۇ مەكتەپ ئاشخانىلىرىنى باشقۇرۇش بەلگىلىمىسىگە خىلاپ قىلمىشلارنى تەكشۈرۈش سالمىقىنى ئاشۇرۇپ، مەكتەپ ئاشخانىلىرىنىڭ شەكلى ئۆزگەرگەن ‹‹پاراۋانلىق ئورنى›› بولۇپ قېلىشىنىڭ ئالدىنى ئېلىشى كېرەك.
</S>
</TEXT>
/BODY
/DOC