<DOC>
<DOCID>TIANSHAN.523001</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-05-13 11:09:40</DATE>
</HEADER>
<BODY>
<HEADLINE>
<S ID=28083>
قاراشەھەر ناھىيەسى دېھقانلارنى ھويلا–ئاران ئىگىلىكىنى يۈكسەلدۈرۈشكە پائال يېتەكلىدى
</S>
</HEADLINE>
<TEXT>
<S ID=28084>
   مۇخپۇلجان تۇرسۇن خەۋەر قىلىدۇ: قاراشەھەر ناھىيەسى يېقىنقى يىللاردىن بۇيان، ھويلا – ئاران ئىگىلىكىنى يۈكسەلدۈرگەنلەرگە تولۇقلىما بېرىش سىياسىتىنى يولغا قويۇپ، دېھقانلارنى ھويلا – ئاران ئىگىلىكىنى يۈكسەلدۈرۈشكە پائال يېتەكلىدى، بۇنىڭ بىلەن بۇ ناھىيەدىكى يېزا – بازارلارنىڭ ئېكولوگىيەلىك مۇھىتى زور دەرىجىدە ياخشىلاندى، دېھقانلارنىڭ كىرىمىمۇ كۆپەيدى.
</S>
<S ID=28085>
   بېيداچۈ يېزىسىنىڭ بېيچۈ كەنتى ئاپتونوم رايون دەرىجىلىك نامرات كەنت بولۇپ، يېزا نامراتلارنى يۆلەش – ئېچىش تەدبىرىنى تۈزۈپ يولغا قويۇپ، دېھقانلارنى ھويلا – ئاران ئىگىلىكى بىلەن شۇغۇللىنىشقا پائال يېتەكلىدى. بۇ يىل 4 – ئاينىڭ ئوتتۇرىغىچە بۇ كەنتتە %95تىن ئارتۇق دېھقان ھويلا – ئاران ئىگىلىكى بىلەن شۇغۇللاندى.
</S>
<S ID=28086>
   بېيداچۈ يېزىسىنىڭ بېيچۈ كەنت پارتىيە ياچېيكىسىنىڭ شۇجىسى ھەمراجان جۈمە مۇنداق دېدى: ناھىيەلىك پارتكوم، خەلق ھۆكۈمىتىنىڭ زور كۈچ بىلەن قوللىشى نەتىجىسىدە، كەنتىمىزدىكى 330 ئائىلىلىك دېھقان ھويلىسىغا ئۈزۈم، ئۆرۈك، ياڭاق قاتارلىق مېۋىلىك كۆچەت تىكتى. بۇ مېۋىلىك كۆچەتلەر مېۋە بەرگەندىن كېيىن، ھەر بىر ئائىلىنىڭ ساپ كىرىمى 1000 يۈەندىن ئارتۇق كۆپىيىدۇ.
</S>
<S ID=28087>
   بۇ ناھىيە ھويلا – ئاران ئىگىلىكىنى يۈكسەلدۈرگەنلەرگە مو بېشىغا 500 يۈەندىن تولۇقلىما بەردى، يەر كۆلىمى بىر موغا توشمىغانلارنىڭ تىككەن كۆچەت سانىغا ئاساسەن تولۇقلىما تارقاتتى. بۇنىڭ بىلەن دېھقانلارنىڭ ھويلا – ئاران ئىگىلىكىنى راۋاجلاندۇرۇش قىزغىنلىقى زور دەرىجىدە ئاشتى. ناھىيە بۇ يىل يىل بېشىدا ‹‹ھويلا – ئاران ئىگىلىكىنى راۋاجلاندۇرۇش پىلانى›› تۈزۈپ، 2020 – يىلىغا بارغاندا ھويلا – ئاران ئىگىلىكىدىن قىلىنغان ئومۇمىي كىرىمنى 21 مىليون 960 مىڭ يۈەنگە، ھويلا – ئاران ئىگىلىكىدىن كىشى بېشىغا توغرا كېلىدىغان كىرىمنى 3660 يۈەنگە يەتكۈزۈشنى پىلانلىدى.
</S>
</TEXT>
/BODY
/DOC