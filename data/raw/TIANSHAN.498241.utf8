<DOC>
<DOCID>TIANSHAN.498241</DOCID>
<HEADER>
<CLASS>خەلقئارا</CLASS>
<DATE>2016-02-17 09:46:41</DATE>
</HEADER>
<BODY>
<HEADLINE>
<S ID=11786>
بىرلەشكەن دۆلەتلەر تەشكىلاتىنىڭ سابىق باش كاتىپى گارى ۋاپات بولدى
</S>
</HEADLINE>
<TEXT>
<S ID=11787>
    شىنخۇا ئاگېنتلىقى، بىرلەشكەن دۆلەتلەر تەشكىلاتى، 16-فۋرال تېلېگراممىسى: بىرلەشكەن دۆلەتلەر تەشكىلاتىنىڭ سابىق باش كاتىپى بوتروس گارى 16-فېۋرال 93 يېشىدا ۋاپات بولدى.
</S>
<S ID=11788>
    بىرلەشكەن دۆلەتلەر تەشكىلاتىنىڭ باش كاتىپى بان كىمون شۇ كۈنى خەۋپسىزلىك كېڭىشىنىڭ زالىدا باياناتنى ئوقۇپ، گارىنىڭ ۋاپاتىغا چوڭقۇر قايغۇردى.
</S>
<S ID=11789>
بان كىمون مۇنداق دېدى: بىرلەشكەن دۆلەتلەر تەشكىلاتى دۇنيا تىنچلىقى ۋە خەلقئارا تەرتىپ ئۈچۈن زور تۆھپە قوشقان، خاتىرىلەشكە ئەرزىيدىغان بۇ رەھبەرگە چوڭقۇر قايغۇرىدۇ.
</S>
<S ID=11790>
    شۇ كۈنى، بىرلەشكەن دۆلەتلەر تەشكىلاتى خەۋپسىزلىك كېڭىشىنىڭ يىغىنىدا، ھەرقايسى دۆلەت ۋەكىللىرى گارىنىڭ ۋاپاتىغا بىر مىنۇت سۈكۈتتە تۇردى.
</S>
<S ID=11791>
    گارى 1922-يىلى 11-ئاينىڭ 14-كۈنى مىسىرنىڭ قاھىرەدە تۇغۇلغان.
</S>
<S ID=11792>
ئىلگىرى-كېيىن بولۇپ مىسىر دىپلوماتىيە ۋە دۆلەت ئىشلىرى مىنىستىرى، مۇئاۋىن زۇڭلى، قوشۇمچە دىپلوماتىيە ۋە دۆلەت ئىشلىرى مىنىستىرى بولغان.
</S>
<S ID=11793>
1992-يىلىدىن 1996-يىلىغىچە بىرلەشكەن دۆلەتلەر تەشكىلاتىنىڭ 6-نۆۋەتلىك باش كاتىپلىقىغا سايلىنىپ، بىرلەشكەن دۆلەتلەر تەشكىلاتى تارىخىدىكى مەمۇرىي ۋەزىپىسى ئەڭ يۇقىرى تۇنجى ئافرىقا دۆلىتى ۋەكىلى بولۇپ قالغان.
</S>
<S ID=11794>
ئۇ بىرلەشكەن دۆلەتلەر تەشكىلاتىنىڭ باش كاتىپلىقىدىن قالغاندىن كېيىن، فىرانسوز تىلىدىكى دۆلەتلەر تەشكىلاتىنىڭ باش كاتىپى قاتارلىق ۋەزىپىلەرنى ئۆتىگەن.
</S>
</TEXT>
/BODY
/DOC