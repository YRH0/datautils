<DOC>
<DOCID>TIANSHAN.554486</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-04 13:06:23</DATE>
</HEADER>
<BODY>
<HEADLINE>
<S ID=52095>
كەنتكە چۈشكەن كادىرلار ئاممىغا ئەمەلىي ئىش قىلىپ بېرىشكە كۈچىدى
</S>
</HEADLINE>
<TEXT>
<S ID=52096>
   مىجىت ئىبراھىم خەۋەر قىلىدۇ: تۇرپان شەھەرلىك ئورمانچىلىق ئىدارىسى، پىچان ناھىيەلىك ئىتتىپاق كومىتېتى، ناھىيەلىك ئادەم كۈچى بايلىقى ۋە ئىجتىمائىي كاپالەت ئىدارىسى قاتارلىق ئورۇنلاردىن ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى بويىچە پىچان ناھىيەسىنىڭ پىچان يېزىسى ماچاڭ كەنتىگە چۈشكەن كادىرلار ئاساسىي قاتلامغا، ئامما ئارىسىغا بېرىپ، ئاممىغا ئەمەلىي ئىش قىلىپ بېرىشكە كۈچىدى.
</S>
<S ID=52097>
   كەنتكە چۈشكەن كادىرلار ئالدى بىلەن ئائىلىلەرگە كىرىپ ئائىلە زىيارىتى قىلىپ، كەنتتىكى دېھقانلارنىڭ ئاساسلىق كىرىم مەنبەسىنىڭ ئۈزۈمچىلىكتىن كېلىدىغانلىقىنى، لېكىن دېھقانلارنىڭ پەن – تېخنىكا سەۋىيەسىنىڭ تۆۋەنلىكىدىن ئۈزۈم ھوسۇلىنىڭ تۆۋەن بولۇۋاتقانلىقىنى بايقىدى.
</S>
<S ID=52098>
بۇ خىل ئەھۋالدا شەھەرلىك ئورمانچىلىق ئىدارىسىدىن چۈشكەن تېخنىكلار ئېتىز بېشىغا بېرىپ، 1360 كىشى(قېتىم) دېھقاننى تەكنى ئىلمىي ئۇسۇلدا سۇغىرىش، ئوغۇتلاش، پەرۋىش قىلىش، دورا چېچىش بىلىملىرى بويىچە تەربىيەلىدى. ناھىيەلىك ئىتتىپاق كومىتېتى مۇناسىۋەتلىك ئورۇنلار بىلەن ئالاقىلىشىپ، 202 ئىتتىپاق ئەزاسى ۋە ياشنى توپا ئىتتىرىش ماشىنىسى مەشغۇلاتى، تور سودىسى، ھۆسن تۈزەش، تىككۈچىلىك بىلىملىرى بويىچە تەربىيەلەپ، ئۇلارنىڭ ئۆز ئالدىغا ئىگىلىك تىكلىشىگە ‹‹يېشىل چىراغ›› يېقىپ بەردى.
</S>
<S ID=52099>
ناھىيەلىك ئادەم كۈچى بايلىقى ۋە ئىجتىمائىي كاپالەت ئىدارىسىدىن بۇ كەنتكە چۈشكەن كادىرلار ‹‹<بىر ئائىلىدە بىر ئىشچى بولۇش> ئىستراتېگىيەسى››نى ئىزچىللاشتۇرۇپ، دېھقانلار كىشى بېشى كىرىمىنىڭ مۇقىم ئېشىشىغا كاپالەتلىك قىلىش ئۈچۈن، شىركەت، كان – كارخانىلار بىلەن ئالاقىلىشىپ، 186 ئارتۇق ئەمگەكچىنى ئىش ئورنى بىلەن تەمىنلىدى.
</S>
<S ID=52100>
2 – مەھەللىلىك ئابلىز يۈسۈپنىڭ ئېغىر كېسەلگە گىرىپتار بولۇپ قالغانلىقىدىن خەۋەر تېپىپ كەنت پارتىيە ياچېيكىسى بىلەن مەسلىھەتلىشىپ، پارتىيە، ئىتتىپاق ئەزالىرى ۋە ئاممىنى سەپەرۋەر قىلىپ، 10 مىڭ 366 يۈەن ئىئانە توپلاپ بەردى.
</S>
<S ID=52101>
   ‹‹ئىككىنى ئۆگىنىش، بىر بولۇش›› تەربىيە پائالىيىتى قانات يايدۇرۇلغاندىن كېيىن، بۇ پائالىيەتنى ئەمەلىيەتتىن ئۆتكۈزۈش ئۈچۈن، 2 – مەھەللىدىكى 70 ياشتىن ئاشقان، قارىغۇچىسى يوق ئابدۇراھمان روزىغا ھەر كۈنى چۈشتە تاماق سۇندى.
</S>
<S ID=52102>
3 – مەھەللىدىكى ئائىلىسىدە قىيىنچىلىقى ئېغىر، كېسەلچان غېنى ئوسماننىڭ لەمپە ياساشتا قىينىلىپ قالغانلىقىدىن خەۋەر تاپقاندىن كېيىن، كەنت كادىرلىرى بىلەن بىرلىكتە ئۇنىڭ لەمپىسىنى ھەقسىز ياساپ بەردى.
</S>
<S ID=52103>
ناھىيەلىك ئىتتىپاق كومىتېتىدىن بۇ كەنتكە چۈشكەن خىزمەت گۇرۇپپىسىنىڭ باشلىقى ئاينۇرگۈل ئەمەت مۇنداق دېدى: بىز ماچاڭ كەنتىگە چۈشكەندىن بۇيان ئاساسىي قاتلامغا، ئامما ئارىسىغا بېرىپ، ئامما ئارىسىدا ساقلىنىۋاتقان قىيىن، قىززىق نۇقتا مەسىلىلىرىنى ئىگىلەپ، ئامما ئۈچۈن ئەمەلىي ئىش قىلىپ بېرىشكە كۈچىدۇق.
</S>
<S ID=52104>
بۇنىڭدىن كېيىنكى خىزمەتلەردە ‹‹ئىككىنى ئۆگىنىش، بىر بولۇش›› تەربىيە پائالىيىتىنى ئەستايىدىل ئۆگىنىپ، ئامما ئۈچۈن تېخىمۇ كۆپ ئەمەلىي ئىش قىلىپ بېرىشكە تىرىشىمىز.
</S>
<S ID=52105>

</S>
</TEXT>
/BODY
/DOC