<DOC>
<DOCID>TIANSHAN.554801</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-10-08 18:32:23</DATE>
</HEADER>
<BODY>
<HEADLINE>
<S ID=52552>
جۈمە مۆمىن خىزمەت گۇرۇپپىسىدىكىلەرنىڭ ياردىمىدە ھەسەلچىلىكنىڭ تەمىنى تېتىدى
</S>
</HEADLINE>
<TEXT>
<S ID=52553>
   رەيھانگۈل تۇرغۇن خەۋەر قىلىدۇ: مەكىت ناھىيەسىنىڭ يانتاق يېزىسى ئۈچيۈزمو كەنتىدىكى جۈمە مۆمىن ئاپتونوم رايونلۇق ساياھەت ئىدارىسىدىن ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمەت گۇرۇپپىسىدىكى كادىرلارنىڭ تېخنىكا جەھەتتىن يېتەكچىلىك قىلىشى ۋە سېتىش ئۇچۇرلىرى بىلەن تەمىنلىشى نەتىجىسىدە ھەسەل ھەرىسى باقمىچىلىقىنىڭ پايدىسىنى كۆردى.
</S>
<S ID=52554>
   يانتاق يېزىسىدىكى جىگدىلىك، چىلانلىق، ئۆرۈكلۈك، شاپتۇلۇق باغلار ھەسەل ھەرىسى بېقىشقا باب كېلىدىغان بولۇپ، جۈمە مۆمىن يەتتە يىل ئىلگىرى ھەسەل ھەرىسى باققان بولسىمۇ، ھەرە بېقىش تېخنىكىسى كەمچىل بولغاچقا، ھەسەلنى سېتىپ چىقىرالمىغانىدى.
</S>
<S ID=52555>
ئاپتونوم رايونلۇق ساياھەت ئىدارىسىدىن بۇ كەنتكە چۈشكەن كادىرلار ھەسەل ھەرىسى بېقىش مۇتەخەسسىسى تەكلىپ قىلىپ، جۈمە مۆمىنگە ھەسەل ھەرىسى بېقىش بىلىملىرىنى ئۆگەتتى ھەم توردا ئۇنىڭ ھەسەللىرىگە خېرىدار ئىزدىدى، بۇنىڭ بىلەن ئۇنىڭ بۇ يىل ئىشلەپچىقارغان ھەسەللىرى ئاساسەن سېتىپ بولۇندى، جۈمە مۆمىن ھەسەل ھەرىسى بېقىشتەك بۇ تەننەرخى تۆۋەن، پايدىسى كۆپ كەسىپنىڭ تەمىنى ھەقىقىي تېتىدى.
</S>
<S ID=52556>
   جۈمە مۆمىننىڭ ھازىر 50 ساندۇق ھەسەل ھەرىسى بولۇپ، يىلىغا 600 كىلوگىرام ھەسەل ئالالايدۇ.
</S>
<S ID=52557>
ھەسەل ھەرىسى بېقىشنىڭ پايدىسىنى كۆرگەن جۈمە مۆمىن كېيىنكى قەدەمدە ھەسەل ھەرىسى باقمىچىلىق ھەمكارلىق كوپىراتىپى قۇرۇپ، يۇرتداشلىرىنى ھەسەلچىلىك بىلەن شۇغۇللىنىپ كىرىمىنى ئاشۇرۇشقا يېتەكلەشنى پىلانلىدى.
</S>
</TEXT>
/BODY
/DOC