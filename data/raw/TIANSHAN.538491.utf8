<DOC>
<DOCID>TIANSHAN.538491</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-08-03 12:16:07</DATE>
</HEADER>
<BODY>
<HEADLINE>
<S ID=36392>
كەلپىن ناھىيەلىك پەن–تېخنىكا جەمئىيىتى نامراتلارنى يۆلەش پائالىيىتىنى قانات يايدۇردى
</S>
</HEADLINE>
<TEXT>
<S ID=36393>
    ئازادەم راھمان خەۋەر قىلىدۇ: كەلپىن ناھىيەلىك پەن – تېخنىكا جەمئىيىتى يېقىندا پەننى ئومۇملاشتۇرۇشقا ئائىت كىتاب ۋە نامراتلارنى يۆلەش مەبلىغىنى ئېلىپ كەلپىن بازىرىنىڭ قارا كۈت كەنتى 8 – مەھەللىسىدىكى مۇسا ئەيسانىڭ ئۆيىگە كەلدى، شۇ كۈنى بۇ ئۆيگە پەن – تېخنىكا جەمئىيىتىدىكى كادىرلارنىڭ نامراتلارنى يۆلەشكە كېلىدىغانلىقى ۋە ئۆزلىرىگە پەننى ئومۇملاشتۇرۇشقا ئائىت كىتابلارنى ئەكىلىپ بېرىدىغانلىقىدىن خەۋەر تاپقان ئالتە ئائىلىلىك نامرات دېھقان يىغىلغانىدى.
</S>
<S ID=36394>
   پەن – تېخنىكا جەمئىيىتىنىڭ كادىرلىرى دېھقانلارغا ئىلمىي تېرىقچىلىق قىلىش، تازىلىق، ساغلاملىق، توغرا بولغان تۇرمۇش ئادىتىنى قانداق يېتىلدۈرۈشتىن، پەرزەنت تەربىيەسىگىچە ئەتراپلىق ئاممىباب تىلدا لېكسىيە سۆزلىدى.
</S>
<S ID=36395>
مۇسا ئەيسا: مەن ئاران باشلانغۇچ مەكتەپكىچە ئوقۇيالىغاچقا، ھازىرغىچە نامراتلىقتا ياشاپ كەلدىم، بالىلىرىمىزمۇ بىزدەك بولۇپ قالماسلىقى كېرەك، دېدى.
</S>
<S ID=36396>
   پەن – تېخنىكا جەمئىيىتىدىكى كادىرلار ھەر بىر نامرات ئائىلىگە 500 يۈەندىن نامراتلارنى يۆلەش پۇلى بىلەن تېرىقچىلىق، باقمىچىلىق، باغۋەنچىلىك تېخنىكىسىغا دائىر ئوقۇشلۇقلارنى بەرگەندە ئۇلار خۇشاللىقىدا كۆز يېشى قىلىشتى. مۇسا ئەيسا يەنە: بىزدەك نامراتلارغا قىلغان ياردىمىڭلارغا، پارتىيە ۋە ھۆكۈمەتنىڭ ياخشى سىياسىتىگە رەھمەت، دېدى.
</S>
<S ID=36397>
‏
</S>
</TEXT>
/BODY
/DOC