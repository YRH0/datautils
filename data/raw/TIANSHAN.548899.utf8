<DOC>
<DOCID>TIANSHAN.548899</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-09-16 11:36:59</DATE>
</HEADER>
<BODY>
<HEADLINE>
<S ID=48704>
جۇيىنىڭ ‹‹كۆك پەرىسى›› ناملىق پىلاستىنكىسى تارقىتىلدى
</S>
</HEADLINE>
<TEXT>
<S ID=48705>
    مۇخبىرىمىز مۇيەسسەر ئاباھامىت خەۋەر قىلىدۇ: ئۇيغۇر ناخشا – مۇزىكىلىرىغا ئالاھىدە ئىشتىياق باغلىغان، شىنجاڭ سەنئەت يۇرتىنىڭ خىزمەتچىسى جۇ يىنىڭ ‹‹كۆك پەرىسى›› ناملىق ئۇيغۇرچە ناخشا پىلاستىنكىسى يېقىندا نەشردىن چىقىپ تارقىتىلدى.
</S>
<S ID=48706>
    ئىلى دىيارىدا تۇغۇلۇپ چوڭ بولغان جۇ يىغا كىچىكىدىن باشلاپلا شىنجاڭنىڭ ناخشا – مۇزىكىلىرى، جۈملىدىن دادىسى ئەرخۇدا چالغان ئۇيغۇرچە مۇزىكىلار چوڭقۇر تەسىر قىلغانىدى.
</S>
<S ID=48707>
ئۇ شىنجاڭ سەنئەت يۇرتىدا خىزمەت قىلىش جەريانىدا، ئۇيغۇر سەنئىتى بىلەن ئۇچرىشىپ تۇرغاچقا، ئۇيغۇر سەنئىتىگە بولغان قىزىقىشى تېخىمۇ ئاشتى.
</S>
<S ID=48708>
2010 – يىلى جۇ يى مەملىكەت ئىچىدە داڭق قازانغان ئۇيغۇر ناخشىچى ئەسقەرخۇيلاڭ(كۆك بۆرە)غا ئۇيغۇر ناخشا – مۇزىكىلىرىغا ئىنتايىن ھېرىسمەنلىكى، ئۆزىنىڭ مۇشۇ يۆنىلىشتە تەرەققىي قىلىش ئىستىكىنىڭ بارلىقىنى ئېيتقان، ئەسقەرخۇيلاڭ بۇ قىزنىڭ ئارزۇسىدىن سۆيۈنۈپ، ئۇنىڭغا كومپوزىتور ئابلەت ئابلىكىمنى تونۇشتۇرۇپ قويغان.
</S>
<S ID=48709>
ھەم بۇ قىزغا قولىدىن كېلىشىچە ياردەم قىلغان.
</S>
<S ID=48710>
بىر نەچچە يىل تىرىشىش نەتىجىسىدە، جۇ يى ئۇيغۇرچە ناخشىلارنى خېلى ۋايىغا يەتكۈزۈپ ئېيتالايدىغان بولغان.
</S>
<S ID=48711>
ئۇ يېقىندا ئۇيغۇر، خەنزۇ، موڭغۇل مۇزىكانتلاردىن تەشكىللەنگەن مۇزىكا ئەترىتى قۇرۇپ، ئەسقەرخۇيلاڭنىڭ يېتەكچىلىكىدە ئۇيغۇر خەلق ناخشىسى ۋە مۇقاملارنى ئېيتىپ، ‹‹كۆك پەرىسى›› ناملىق ناخشا پىلاستىنكىسىنى نەشر قىلدۇردى.
</S>
<S ID=48712>
    ئۇقۇشىمچە، ‹‹كۆك پەرىسى›› ناملىق پىلاستىنكىغا ئۇيغۇر خەلق ناخشىلىرىدىن ‹‹ئازاد زامان››، ‹‹مودەنخان››، ‹‹قاپقارا قوي كۆزلۈگۈم، ‹‹قارا دەيدۇ››، ‹‹ساما›› قاتارلىق 11 ناخشا كىرگۈزۈلگەن.
</S>
<S ID=48713>
‏    
</S>
</TEXT>
/BODY
/DOC