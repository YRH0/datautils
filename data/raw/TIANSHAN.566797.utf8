<DOC>
<DOCID>TIANSHAN.566797</DOCID>
<HEADER>
<CLASS>ئوبزور</CLASS>
<DATE>2016-11-14 10:47:54</DATE>
</HEADER>
<BODY>
<HEADLINE>
<S ID=58914>
مەركەزنى چۆرىدەپ، ئومۇمىيەت ئۈچۈن خىزمەت قىلىشتا چىڭ تۇرۇپ، ئىدېئولوگىيە ساھەسىنىڭ بىخەتەرلىكىنى قوغدايلى
</S>
</HEADLINE>
<TEXT>
<S ID=58915>
ج ك پ ئاپتونوم رايونلۇق 9–قۇرۇلتىيىنىڭ روھىنى ئۆگىنىش، ئىزچىللاشتۇرۇش توغرىسىدا (7)
</S>
<S ID=58916>
گېزىتىمىز ئوبزورچىسى
</S>
<S ID=58917>
 ‹‹شىنجاڭغا نىسبەتەن ئېيتقاندا، ئىدېئولوگىيە خىزمىتى ئىنتايىن مۇھىم، ئۇنى بىر مىنۇتمۇ بوشاشتۇرۇپ ۋە ئاجىزلاشتۇرۇپ قويۇشقا بولمايدۇ››.
</S>
<S ID=58918>
ج ك پ ئاپتونوم رايونلۇق 9 – قۇرۇلتىيى يېڭى تارىخىي باشلىنىش نۇقتىسىدا تۇرۇپ، يېڭى ۋەزىيەت ۋە ۋەزىپىلەرنى كۆزدە تۇتۇپ، ئىدېئولوگىيە خىزمىتىنى ياخشى ئىشلەش، ئىدېئولوگىيە ساھەسىنىڭ بىخەتەرلىكىنى قوغداش توغرىسىدا يېڭى تەلەپلەرنى ئوتتۇرىغا قويدى.
</S>
<S ID=58919>
 ئىدېئولوگىيە خىزمىتى تۈپ، ئىستراتېگىيەلىك، ئومۇمىيلىق ئەھمىيەتكە ئىگە بولۇپ، پارتىيەنىڭ ئىستىقبالى، تەقدىرى، دۆلەتنىڭ ئەبەدىي ئەمىنلىكى، مىللەتنىڭ ئۇيۇشۇش كۈچى ۋە ئىنتىلىش كۈچىگە مۇناسىۋەتلىك.
</S>
<S ID=58920>
ھازىر تۈرلۈك ئىدىيە، مەدەنىيەت ئارىسىدىكى ئالاقە، ئالماشتۇرۇش ۋە ئارىلىشىش تېخىمۇ كۈچىيىۋاتىدۇ، تۈرلۈك ئىجتىمائىي زىددىيەت ۋە مەسىلىلەر ئۆزئارا گىرەلىشىپ، مەركەزلىك ئىپادىلىنىۋاتىدۇ، كىشىلەرنىڭ ئىدىيەۋى ھەرىكىتىدىكى مۇستەقىللىق، تاللاشچانلىق، ئۆزگىرىشچانلىق ۋە پەرق كۆرۈنەرلىك كۈچىيىۋاتىدۇ، شىنجاڭنىڭ ئالاھىدە جۇغراپىيەلىك سىياسىي مۇھىتى ئىدېئولوگىيە ساھەسىدىكى بىخەتەرلىكنىڭ مۇھىملىقىنى بەلگىلىگەن. بىز ماركسىزمنىڭ يېتەكچىلىك ئورنىدا باشتىن – ئاخىر چىڭ تۇرۇپ، سوتسىيالىستىك ئىلغار مەدەنىيەتنىڭ ئالغا ئىلگىرىلەش يۆنىلىشىدە چىڭ تۇرۇپ، تەشۋىقات، ئىدىيە، مەدەنىيەت بازىسىنى قەتئىي ئىگىلەپ، ئىدېئولوگىيە خىزمىتىدە رەھبەرلىك ھوقۇقى، باشقۇرۇش ھوقۇقى، سۆز ھوقۇقىنى مەھكەم ئىگىلەپ، ئىدېئولوگىيە ساھەسىنىڭ بىخەتەرلىكىنى ھەقىقىي قوغدىشىمىز كېرەك.
</S>
<S ID=58921>
 ئىدېئولوگىيە ساھەسىنىڭ بىخەتەرلىكىنى قوغداشتا ئىجتىمائىي مۇقىملىق ۋە ئەبەدىي ئەمىنلىك باش نىشانىنى زىچ چۆرىدەپ، خىزمەت مەۋقەسىنى توغرا تېپىپ چىقىش كېرەك.
</S>
<S ID=58922>
باش شۇجى شى جىنپىڭ مۇنۇلارنى تەكىتلىدى: ئىدېئولوگىيە خىزمىتىدە چوقۇم مەركەزنى چۆرىدەپ، ئومۇمىيەت ئۈچۈن خىزمەت قىلىشنى تۈپ مەسئۇلىيەت قىلىپ، ئومۇمىي ۋەزىيەتنى كۆڭۈلگە پۈكۈپ، چوڭ يۈزلىنىشنى ئىگىلەپ، چوڭ ئىشلارنى كۆزدە تۇتۇش كېرەك.
</S>
<S ID=58923>
ماركسىزمنىڭ يېتەكچىلىك ئورنىدا ئىزچىل چىڭ تۇرۇپ، جۇڭگوچە سوتسىيالىزم نەزەرىيە سىستېمىسى ۋە يولداش شى جىنپىڭنىڭ بىر قاتار مۇھىم سۆزىنىڭ روھى ئاساسىدا ئىدىيەنى بىرلىككە كەلتۈرۈپ، ئورتاق تونۇشنى مۇجەسسەملەپ، ‹‹قانداق بايراقنى كۆتۈرۈش، قايسى يولدا مېڭىش، قايسى يۆنىلىشكە قاراپ تىرىشىش››تىن ئىبارەت بۇ تۈپ مەسىلىدە قىلچە بىپەرۋالىق قىلماسلىق، پەرق بولماسلىققا ھەقىقىي كاپالەتلىك قىلىش كېرەك.
</S>
<S ID=58924>
پارتىيە مەركىزىي كومىتېتىنىڭ ئىدېئولوگىيە خىزمىتى توغرىسىدىكى تەدبىر، ئورۇنلاشتۇرمىلىرىنى ئەستايىدىل ئىزچىللاشتۇرۇپ، سىياسىي مەيداندا ئىزچىل چىڭ تۇرۇپ، سىياسىي ئىرادىنى ساقلاپ، سىياسىي يۆنىلىشنى توغرا ئىگىلەپ، ئىدىيە، سىياسەت، ھەرىكەت جەھەتتە يولداش شى جىنپىڭ يادرولۇقىدىكى پارتىيە مەركىزىي كومىتېتى بىلەن يۈكسەك بىردەكلىكنى ساقلاش كېرەك.
</S>
<S ID=58925>
سوتسىيالىستىك يادرولۇق قىممەت قارىشىنى يېتىلدۈرۈش ۋە ئەۋج ئالدۇرۇشنى روھنى، جاسارەتنى مۇجەسسەملەپ، ئاساسنى پۇختىلاشنىڭ ئۇل قۇرۇلۇشى قىلىپ، ئىدېئولوگىيە خىزمىتىنىڭ ئىستراتېگىيەلىك ۋەزىپىسى قاتارىدا ھەقىقىي چىڭ تۇتۇپ ياخشى ئىشلەپ، تەربىيە ۋە جامائەت پىكرى ئارقىلىق يېتەكلەشنى ئىجتىمائىي تۇرمۇشقا سىڭدۈرۈپ، ئىچكى جەھەتتىن ئىدىيەدە، تاشقى جەھەتتىن ھەرىكەتتە ئىپادىلەپ، ئاپتونوم رايونىمىزدىكى ھەر مىللەت خەلقنىڭ ئورتاق قىممەت ئارزۇسىغا ئايلاندۇرۇپ، ئىجتىمائىي مۇقىملىق ۋە ئەبەدىي ئەمىنلىكنىڭ ئىدىيەۋى ئەخلاق ئاساسىنى پۇختىلاش كېرەك.
</S>
<S ID=58926>
 ئىدېئولوگىيە ساھەسىنىڭ بىخەتەرلىكىنى قوغداشتا ئىجتىمائىي مۇقىملىق ۋە ئەبەدىي ئەمىنلىك باش نىشانىنى زىچ چۆرىدەپ، خىزمەتنىڭ كۈچەش نۇقتىسىنى توغرا تېپىش كېرەك.
</S>
<S ID=58927>
ج ك پ ئاپتونوم رايونلۇق 9 – قۇرۇلتىيىدا سوتسىيالىستىك يادرولۇق قىممەت قارىشىنىڭ يېتەكچىلىك كۈچى، ئىدېئولوگىيە ساھەسىنىڭ تەسىر كۈچى، ئاساسىي ئېقىم جامائەت پىكرى تاراتقۇلىرىنىڭ تارقىتىش كۈچى، جامائەت مەدەنىيەت مۇلازىمىتىنىڭ تارقىلىش كۈچى، ئۆزگىچە مەدەنىيەت كەسپىنىڭ رىقابەت كۈچى، سوتسىيالىستىك مەنىۋى مەدەنىيەت مەھسۇلاتلىرى بىلەن تەمىنلەش ئىقتىدارىنى كۈچەيتىش ئوتتۇرىغا قويۇلدى.
</S>
<S ID=58928>
ھەر دەرىجىلىك پارتىيە تەشكىلاتلىرى ۋە پارتىيەلىك رەھبىرىي كادىرلار ئىجتىمائىي مۇقىملىق ۋە ئەبەدىي ئەمىنلىكنى ئىشقا ئاشۇرۇش، پارتىيەنىڭ ئاممىۋى ئاساسى، ھاكىمىيەت يۈرگۈزۈش ئاساسىنى مۇستەھكەملەش يۈكسەكلىكىدە تۇرۇپ، زىممىسىدىكى مەسئۇلىيەت، دۇچ كەلگەن خىرىسنى ئېنىق تونۇپ، ‹‹ئالتە ئۆستۈرۈش›› تەلىپى بويىچە، ج ك پ ئاپتونوم رايونلۇق 9 – قۇرۇلتاينىڭ ئىدېئولوگىيە ساھەسىدىكى تۈرلۈك خىزمەتلەر توغرىسىدىكى تەلەپلىرىنى كۆڭۈلگە پۈكۈپ، مەسئۇلىيەتنى ھەقىقىي ئەمەلىيلەشتۈرۈشى كېرەك.
</S>
<S ID=58929>
شۇنىڭ بىلەن بىللە، پارتىيەنىڭ مەركىزىي خىزمىتى بىلەن ئىدېئولوگىيە خىزمىتىنىڭ مۇناسىۋىتىنى ياخشى بىر تەرەپ قىلىشى كېرەك.
</S>
<S ID=58930>
مەركىزىي خىزمەتنى ھەقىقىي ياخشى ئىشلەپ، ئىدېئولوگىيە خىزمىتىنى پۇختا ماددىي ئاساس بىلەن تەمىنلەش بىلەن بىللە ئىدېئولوگىيە خىزمىتىنى ھەقىقىي ياخشى ئىشلەپ، مەركىزىي خىزمەتنى كۈچلۈك كاپالەتلەندۈرۈش كېرەك.
</S>
<S ID=58931>
مەركىزىي خىزمەتنى دەپ ئىدېئولوگىيە خىزمىتىگە سەل قاراشقا، ئىدېئولوگىيە خىزمىتىنى مەركىزىي خىزمەتتىن ئايرىپ قاراشقا بولمايدۇ.
</S>
<S ID=58932>
ئىككى قولدا تۇتۇشتا چىڭ تۇرۇپ، بىر – بىرىنى تولۇقلىتىش، باراۋەر ئىلگىرىلىتىش كېرەك.
</S>
<S ID=58933>
 ئىدېئولوگىيە خىزمىتى مەۋھۇم ئىش ئەمەس، بەلكى ئەمەلىي خىزمەت. ئىجتىمائىي مۇقىملىق ۋە ئەبەدىي ئەمىنلىكنىڭ ئاساسىنى پۇختىلاشنىڭ ئاچقۇچلۇق مەزگىلىدە نامراتلىقتىن قۇتۇلدۇرۇش جېڭىنىڭ غەلىبىسىنى قولغا كەلتۈرۈش، ئومۇميۈزلۈك ھاللىق جەمئىيەت قۇرۇپ چىقىشنىڭ ھەل قىلغۇچ باسقۇچىدا غەلىبىنى قولغا كەلتۈرۈپ، ئىدېئولوگىيە خىزمىتىنىڭ توغرا يۆنىلىشىدە چىڭ تۇرۇپ، خىزمەت ئاڭلىقلىقى ۋە قەتئىيلىكىنى يەنىمۇ كۈچەيتىپ، ۋەزىيەتكە قاراپ پىلان تۈزۈپ، ۋەزىيەتكە قاراپ ئىش كۆرسەك، چوقۇم پارتىيەنىڭ ئاممىۋى ئاساسىنى پۇختىلاپ، پارتىيەنىڭ ھاكىمىيەت يۈرگۈزۈش ئاساسىنى مۇستەھكەملەپ، ئىجتىمائىي مۇقىملىق ۋە ئەبەدىي ئەمىنلىكنى ئىشقا ئاشۇرۇشنىڭ قۇدرەتلىك ئاكتىپ كۈچىنى مۇجەسسەملىيەلەيمىز.
</S>
</TEXT>
/BODY
/DOC