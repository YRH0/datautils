<DOC>
<DOCID>TIANSHAN.500330</DOCID>
<HEADER>
<CLASS>مەملىكەت</CLASS>
<DATE>2016-02-22 16:15:03</DATE>
</HEADER>
<BODY>
<HEADLINE>
<S ID=13933>
جۇڭگو ساياھەتچىلىرى دۇنيا ئىقتىسادىغا باھار شامىلى ئېلىپ كەلدى
</S>
</HEADLINE>
<TEXT>
<S ID=13934>
   جۇڭگو ئۇيغۇرچە رادىيو تورى 22 ـ فېۋرال بېيجىڭ خەۋىرى: بۇ يىل چاغاندا، جۇڭگودىن چەت ئەلگە چىقىپ ساياھەت قىلىشتا يەنە قايناق مەنزىرە بارلىققا كەلدى.
</S>
<S ID=13935>
جۇڭگو ساياھەتچىلىك تەتقىقات ئورنى بىلەن شيېچېڭ ساياھەت تورى ئېلان قىلغان دوكلاتقا ئاساسلانغاندا، 2016- يىللىق چاغاندا، جۇڭگودىن چەت ئەلگە چىقىپ ساياھەت قىلغانلار 5 مىليون 700 مىڭدىن 6 مىليونغىچە بولغان بولۇشى مۇمكىن.
</S>
<S ID=13936>
ئەگەر كىشى بېشىغا توغرا كېلىدىغان ساياھەتكە ئالاقىدار چىقىمنى 15 مىڭ يۈەن دەپ ھېسابلىساق، جۇڭگو ساياھەتچىلىرىنىڭ چاغان مەزگىلىدە چېگرىدىن چىقىپ قىلغان چىقىمى 90 مىليارد يۈەنگە يېتىدۇ.
</S>
<S ID=13937>
جۇڭگو ساياھەتچىلىرى ئەسلىگە كېلىشى ئاجىز، ئىشەنچ كەمچىل بولۇۋاتقان دۇنيا ئىقتىسادىغا ئىللىق باھار شامىلى ئېلىپ كەلدى، دۇنيامۇ جۇڭگو ساياھەتچىلىرىنىڭ ئىقتىسادنىڭ ئېشىشىغا تېخىمۇ كۆپ ھەرىكەتلەندۈرگۈچى كۈچ ئېلىپ كېلىشىنى كۈتمەكتە.
</S>
<S ID=13938>
   كورېيە ساياھەت كوپىراتىپىنىڭ ئىستاتىستىكىسىغا ئاساسلانغاندا، 7- فېۋرالدىن 13- فېۋرالغىچە، كورېيەگە بارغان جۇڭگولۇق ساياھەتچى 157 مىڭ ئادەم قېتىم بولۇپ، ئوخشاش مەزگىل بىلەن سېلىشتۇرغاندا،%18.7 ئاشقان.
</S>
<S ID=13939>
كورېيەنىڭ تۈرلۈك ماللار دۇكانلىرىدىكى داڭلىق ماركىلىق گىرىم بۇيۇملىرى ۋە يېمەكلىك جۇڭگولۇق ساياھەتچىلەر ئەڭ ياقتۇرىدىغان تاۋار بولۇپ قالغان.
</S>
<S ID=13940>
   ئىگىلىنىشچە، بانكا بىرلەشمىسى خەلقئارا شىركىتى تەمىنلىگەن سانلىق مەلۇماتلارغا ئاساسلانغاندا، ئۆتكەن يىلى بانكا بىرلەشمىسى كارتىسىنىڭ فىرانسىيەدىكى سودا مىقدارى ئوخشاش مەزگىلدىكىدىن %30 كۆپەيگەن.
</S>
<S ID=13941>
فىرانسىيە «فىگارو گېزىتى» نىڭ خەۋىرىگە قارىغاندا، 2014 -يىلى فىرانسىيە جۇڭگولۇق ساياھەتچىلەرنىڭ ياۋروپا دۆلەتلىرىدە بانكا كارتىسى بىلەن ئىستېمال قىلىشى ئەڭ كۆپ دۆلەت بولۇپ قالغان.
</S>
</TEXT>
/BODY
/DOC