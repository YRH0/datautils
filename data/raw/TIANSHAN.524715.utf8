<DOC>
<DOCID>TIANSHAN.524715</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-24 12:29:54</DATE>
</HEADER>
<BODY>
<HEADLINE>
<S ID=28825>
مائارىپ نازارىتىدىكىلەرنىڭ رىشتى بەشكېرەملىكلەرگە باغلاندى
</S>
</HEADLINE>
<TEXT>
<S ID=28826>
    ئەنۋەرجان ئىمىن خەۋەر قىلىدۇ: ئاپتونوم رايونلۇق مائارىپ نازارىتىدىن ‹‹ئۈچ ئەل›› خىزمىتى بىلەن كۇچا ناھىيەسىنىڭ ئۈچئۆستەك يېزىسى بەشكېرەم كەنتىگە چۈشكەن كادىرلار كەنتكە چۈشكەن ئۈچ ئايدىن بۇيان، بۇ يەردىكى ئاممىغا چوڭقۇر رىشتە باغلاپ، كەنتتىكى نامرات دېھقانلارنىڭ نامراتلىق قالپىقىنى چۆرۈپ تاشلىشىغا ياردەملەشتى.
</S>
<S ID=28827>
   بەشكېرەم كەنتى ناھىيە دەرىجىلىك نامرات كەنت بولۇپ، كەنتتە 630 ئائىلە، 2641 نوپۇس بولۇپ، خىزمەت گۇرۇپپىسىدىكى كادىرلار كەنتكە كەلگەندىن كېيىن، ئائىلە زىيارىتى قىلىش، نامرات ئائىلىلەرنىڭ تەكتىنى ئېنىقلاش، تەكشۈرۈش، كەنت كومىتېتى بىلەن پىكىرلىشىش، ئامما ۋەكىللىرىنىڭ قارارىدىن ئۆتكۈزۈش ئارقىلىق ھەقىقىي يۆلەشكە تېگىشلىك 157ئائىلە، 332كىشىنى بېكىتىپ چىقتى ھەم يۆلەش تەدبىرىنى تۈزۈپ يولغا قويدى؛ 2 – تۈركۈمدە كەنتكە چۈشكەن كادىرلار تۈر تۇرغۇزۇپ، كەنت كومىتېتى قورۇسىنىڭ ئالدىغا سېلىنغان 22دۇكاننىڭ چالىسىنى پۈتكۈزۈپ، تىجارەتكە ئېپى بار 22نامرات ئائىلىگە ھەقسىز تەقسىملەپ بەردى؛ نامرات ئائىلىلەردىكى ئېشىنچا ئەمگەكچىدىن 14ياشنى تاللاپ بىڭتۈەن 1 – شىسىنىڭ ئارال شەھىرىگە ئىشقا تونۇشتۇرۇپ، ئۇلارنىڭ نامراتلىقتىن قۇتۇلۇش غېمىنى تۈگەتتى؛ تېرىلغۇ يېرى ئاز 70 ياشنى قوشنا كەنتلەردە سېلىنىۋاتقان ئەمىن ئۆي قۇرۇلۇشىدا ئىشلەشكە تەشكىللىدى؛ كەنتكە چۈشكەن كادىرلار ئۈچ ئايدىلا 4000 يۈەندىن ئارتۇق پۇل چىقىرىپ، ئاياللار بايرىمى، نورۇز بايرىمى، ‹‹1 – ماي›› خەلقئارا ئەمگەكچىلەر بايرىمى مۇناسىۋىتى بىلەن مول مەزمۇنلۇق پائالىيەتلەرنى ئۆتكۈزۈپ، دېھقانلارنىڭ مەنىۋى تۇرمۇشىنى بېيىتتى؛ ئۇنىڭدىن باشقا كەنتكە چۈشكەن كادىرلار ھازىرغىچە 15قېتىمدىن ئارتۇق كەسپىي تەربىيەلەش كۇرسى ئېچىپ، 640دېھقان – چارۋىچىنى ئەمەلىي تەربىيەگە ئىگە قىلدى؛ بەش كادىر ئۆز يېنىدىن 10مىڭ يۈەن پۇل چىقىرىپ، كەنتتىكى 44 نامرات دېھقانغا ئىككى خالتىدىن خىمىيەۋى ئوغۇت ۋە بىر خالتىدىن گۈرۈچ ئېلىپ بەردى؛ كەنت كومىتېتى قورۇسىغا ‹‹مېھىر – شەپقەت يەتكۈزۈش تاللا بازىرى›› ئېچىپ بەردى. يېقىندا يەنە ھەر تەرەپلىمە ماسلاشتۇرۇش ئارقىلىق ئالاقىدار ئورۇنلارنىڭ 121مىڭ يۈەنلىك ئوقۇتۇش ماتېرىياللىرىنى قولغا كەلتۈرۈپ، كەنت باشلانغۇچ مەكتىپىگە تاپشۇرۇپ بەردى؛ 2 مىليون يۈەنگە يېقىن مەبلەغ سېلىپ، كەنتنىڭ مەدەنىيەت مەيدانىنى قاتتىقلاشتۇرۇپ بىر جۈپ ۋاسكېتبول گارى بىلەن تۈرلۈك چېنىقىش ئۈسكۈنىلىرىنى سەپلەپ بېرىپ، ئاممىنىڭ مەنىۋى تۇرمۇشىنى بېيىتتى.
</S>
<S ID=28828>
‏
</S>
</TEXT>
/BODY
/DOC