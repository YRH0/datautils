<DOC>
<DOCID>TIANSHAN.554361</DOCID>
<HEADER>
<CLASS>شىنجاڭ</CLASS>
<DATE>2016-10-02 12:35:50</DATE>
</HEADER>
<BODY>
<HEADLINE>
<S ID=51695>
ئاپتونوم رايونلۇق پارتكوم تەشكىلات بۆلۈمىنىڭ مەركىزىي نەزەرىيە ئۆگىنىش گۇرۇپپىسى باش شۇجى شى جىنپىڭنىڭ شىنجاڭ خىزمىتى توغرىسىدىكى مۇھىم سۆزىنىڭ روھىنى ئۆگەندى ۋە ئىزچىللاشتۇردى
</S>
</HEADLINE>
<TEXT>
<S ID=51696>
    ئاپتونوم رايونلۇق پارتكوم تەشكىلات بۆلۈمىنىڭ مەركىزىي نەزەرىيە ئۆگىنىش گۇرۇپپىسى 30- سېنتەبىر باش شۇجى شى جىنپىڭنىڭ شىنجاڭ خىزمىتى توغرىسىدىكى مۇھىم سۆزىنىڭ روھىنى مەخسۇس ئۆگەندى.
</S>
<S ID=51697>
    يىغىندا مۇنداق كۆرسىتىلدى: باش شۇجى شى جىنپىڭنىڭ شىنجاڭ خىزمىتى توغرىسىدىكى مۇھىم سۆزىنىڭ روھىنى چوڭقۇر ئۆگىنىش، ئىزچىللاشتۇرۇشنىڭ يادروسى − يولداش شى جىنپىڭ باش شۇجىلىقىدىكى پارتىيە مەركىزىي كومىتېتى بىلەن قەتئىي بىردەك بولۇش.
</S>
<S ID=51698>
بۇ تەشكىلات خىزمىتى ئۈچۈن ئېيتقاندا، سىياسىي يۆنىلىش مەسىلىسىنى، تۈپ مىزان مەسىلىسىنى، ئەمەلىيەت ئۆلچىمى مەسىلىسىنى ياخشى بىر تەرەپ قىلىش دېمەكتۇر.
</S>
<S ID=51699>
بۇنىڭدىكى ئاچقۇچ باش شۇجى شى جىنپىڭنىڭ سۆزىدىكى ماركسىزملىق مەيدان، قاراش، ئۇسۇللارنى ئىگىلەپ ۋە ئىزچىللاشتۇرۇپ، ئۇنى ئېتىقاد، قىزغىنلىق، مەسئۇلىيەت ۋە بۇرچ تۇيغۇسى بىلەن ئەستايىدىل، چوڭقۇر، تەكرار- تەكرار ئۆگىنىش، باش شۇجى شى جىنپىڭنىڭ مۇھىم سۆزىنىڭ روھىي ماھىيىتىنى ئىگىلەش، جەۋھىرى، مۇھىم مەزمۇنىنى ئۆزلەشتۈرۈش، ئۇنىڭدىكى سىياسىي پەزىلەتتىن روھىي ئوزۇق ئېلىپ، ھەقىقەتنى ئەمەلىيەتتىن ئىزدەشتىن ئىبارەت ئىدىيەۋى ئىستىلدا، ھەر تەرەپلىمە تەدبىر قوللىنىشتا، دىيالېكتىك تەدبىر قوللىنىشتا، ئەمەلىيەتنى بىرىنچى ئورۇنغا قويۇشتا چىڭ تۇرۇپ، شىنجاڭنىڭ ئەمەلىي مەسىلىلىرىنى ياخشى مۇھاكىمە قىلىپ، شىنجاڭنىڭ ئەمەلىي تەجرىبىلىرىنى ياخشى يەكۈنلەش كېرەك.
</S>
<S ID=51700>
ھازىرقى ئەڭ مۇھىم ئىش يولداش چېن چۈەنگو يېڭىدىن ئوتتۇرىغا قويغان تەلەپلەرنى ياخشى ئەمەلىيلەشتۈرۈپ، باش شۇجى شى جىنپىڭنىڭ مۇھىم سۆزلىرىنى ئۆگىنىش، ئىزچىللاشتۇرۇشنى ئاپتونوم رايونىمىزنىڭ شىنجاڭ خىزمىتى باش نىشانىنى ئىزچىللاشتۇرۇش ۋە ئەمەلىيلەشتۈرۈشتىكى قايتا سەپەرۋەر قىلىش يىغىنىنىڭ روھىنى ئىزچىللاشتۇرۇش ۋە ئەمەلىيلەشتۈرۈش قاتارلىق بىر قاتار ئورۇنلاشتۇرۇش، تەلەپلەر بىلەن زىچ بىرلەشتۈرۈپ، ئۇنىڭ قانۇنىيىتىنى ئىگىلەپ ۋە مۇھاكىمە قىلىپ، مەسىلىنى ھەل قىلىش ئارقىلىق يېتەكچىلىك قىلىشنى، ئىستىل قۇرۇلۇشىنى كۈچەيتىپ، تەشكىلات خىزمىتىنى يەنىمۇ ئىلگىرى سۈرۈش كېرەك.
</S>
<S ID=51701>
    يىغىندا مۇنداق تەكىتلەندى: باش شۇجى شى جىنپىڭنىڭ شىنجاڭ خىزمىتى توغرىسىدىكى مۇھىم سۆزىنىڭ روھىنى ئۆگىنىش، ئىزچىللاشتۇرۇش بىر تۈرلۈك سىياسىي ۋەزىپە، شۇنداقلا بىر تۈرلۈك رېئال تەخىرسىز خىزمەت.
</S>
<S ID=51702>
يۇقىرىدىن تۆۋەنگىچە ھەممەيلەن بۇنىڭغا يۈكسەك ئەھمىيەت بېرىپ، تېز ھەرىكەتكە كېلىشىمىز، تەشكىلات بۆلۈمى ئىشلىرى ھەيئىتىنىڭ ئەزالىرى باشلامچى بولۇشى، باشقارما، ئىشخانا مەسئۇللىرى مەسئۇلىيەتنى زىممىسىگە ئېلىشى، دەرىجىمۇ دەرىجە يېتەكلەپ، قاتلاممۇ قاتلام بېسىم شەكىللەندۈرۈپ، ھەقىقىي ئۆگىنىپ، ھەقىقىي ئىشىنىشكە، ھەقىقىي ئۆگىنىپ، ھەقىقىي ئىشلىتىشكە، ھەقىقىي ئۆگىنىپ، ھەقىقىي ئەمەل قىلىشقا، ئاپتونوم رايونلۇق پارتكومنىڭ تۈرلۈك ئورۇنلاشتۇرما ۋە تەلەپلىرىنى جايىدا ئەمەلىيلەشتۈرۈشكە ۋە پارتىيە مەركىزىي كومىتېتىنىڭ شىنجاڭنى ئىدارە قىلىش ئومۇمىي تەدبىرىنى ئىزچىللاشتۇرۇشنى كۈچلۈك تەشكىلىي كاپالەتكە ئىگە قىلىشقا ھەقىقىي كاپالەتلىك قىلىش كېرەك.
</S>
<S ID=51703>
    يىغىنغا ئاپتونوم رايونلۇق پارتكوم دائىمىي كومىتېتىنىڭ ئەزاسى، تەشكىلات بۆلۈمىنىڭ باشلىقى ما شۆجۈن قاتناشتى.
</S>
</TEXT>
/BODY
/DOC