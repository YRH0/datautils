<DOC>
<DOCID>TIANSHAN.507954</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-10 13:00:44</DATE>
</HEADER>
<BODY>
<HEADLINE>
<S ID=19037>
مايتاغدا قۇرۇلۇش بىخەتەرلىكى چىڭ تۇتۇلدى
</S>
</HEADLINE>
<TEXT>
<S ID=19038>
     ئىختىيارىي مۇخبىرىمىز ئوبۇلقاسىم قادىر خەۋىرى: ھاۋانىڭ ئىسسىشىغا ئەگىشىپ، مايتاغدىكى ھەرقايسى نۇقتىلىق قۇرۇلۇش تۈرلىرىدە ئىش باشلاندى.
</S>
<S ID=19039>
بولۇپمۇ زاۋۇت ئىچىدىكى بىر قىسىم ئىشلەپچىقىرىش قۇرۇلمىلىرىنى ئۆزگەرتىش، كېڭەيتىش، يېڭىلاش ۋە بىر قىسىم ئۈسكۈنىلەرنى جىددىي رېمونتلاش قاتارلىق ئىش تۈرلىرىدە جىددىي ئىش باشلاندى.
</S>
<S ID=19040>
مايتاغ نېفىت-خىمىيە سانائىتى شىركىتى ۋە رايونغا قاراشلىق مۇناسىۋەتلىك ئورۇنلار ئشى باشلانغان تۈرلەرنىڭ بىخەتەرلىك باشقۇرۇش تۈزۈملىرىنى مۇكەممەللەشتۈرۈپ، « ئىككى يىغىن » مەزگىلىدە بۇنىڭدىن كېيىنكى كۈنلەردە بىخەتەر قۇرۇلۇش قىلىش ئاساسىنى پۇختىلىدى.
</S>
<S ID=19041>
    «قىشلىق ئۇيقۇ»غا چۆمگەن قۇرۇلۇش مەيدانى ئىچىدە، شىركەتنىڭ ئېنېرگىيە پونكىتىغا 6- نومۇرلۇق كاتول قۇروش، نېفىت ئايرىش زاۋۇتىنىڭ بېنزىن ئىشلەپچىقىرىش لىنىيەسىنىڭ دەرىجىسىنى ئۆستۈرۈش ، كاتالىزلاش قۇرۇلمىسىنىڭ مۇھىت ئاسراش ئەسلىھەلىرىنى مۇكەممەللەشتۈرۈش قاتارلىق نۇقتىلىق تۈرلەرنىڭ ئىش مەيدانى «قىزىش»قا باشلىدى.
</S>
<S ID=19042>
مۇناسىۋەتلىك تارماقلار قۇرۇلۇشنىڭ بىخەتەر ئېلىپ بېرىلىشى ئۈچۈن ئالدى بىلەن قۇرۇلۇشچىلارنى زاۋۇتقا كىرىش ، ئىش بىخەتەرلىكى بىلىملىرى ۋە كەسپىي ماھارەت تەلىپى بويىچە تەربىيەلەپ ئىمتىھان ئالدى ، ئىمتىھاندا لاياقەتسىز بولغان ئىككى كىشىگە زاۋۇتقا كىرىش كېنىشكىسى بېجىرىپ بەرمىدى، ئۇلار قاچان ئىمتىھاندىن ئۆتكەندە ئاندىن زاۋۇتقا كىرىشكە رۇخسەت قىلىشنى بەلگىلىدى.
</S>
<S ID=19043>
مەملىكەتلىك « ئىككى يىغىن» مەزگىلىدىكى بىخەتەر ئىشلەپچىقىرىش ۋە بىخەتەر قۇرۇلۇش قىلىشقا كاپالەتلىك قىلىش ئۈچۈن ، «بىخەتەرلىك سىستېمىسىنى تەكشۈرۈش جەدۋېلى»نى تۈزۈپ،مۇناسىۋەتلىك تارماقلار قۇرۇلۇش مەيدانلىرىنىڭ ئىش تەرتىپى، خادىملارنىڭ گۇۋاھنامىلىرى ۋە مۇناسىۋەتلىك ئىجازەتنامىلەرنىڭ تولۇق بولغان بولمىغانلىقىنى، ئىش تەرتىپىدە بويىچە قۇرۇلۇش قىلىش، بىخەتەرلىك تەلىپى بويىچە ئالدىنى ئېلىش تەدبىرلىرىنىڭ ئەمەلىيلىشىش ئەھۋالىنى تەكشۈرۈپ بايقالغان مەسىلىلەرنى ۋاقتى-ۋاقتىدا بىر تەرەپ قىلدى.
</S>
<S ID=19044>
ھەتتا، 6- نومۇرلۇق كاتول قۇرۇلۇشى نەقمەيدانىدا «قائىدىگە خىلاپ ھەرىكەت»قىلغان قۇرۇلۇشچىلارنىڭ قۇرۇلۇشىنى توختىتىپ تەرتىپكە سالدى، بىخەتەرلىك تەدبىرىنى قاتتىق ئەمەلىيلەشتۈرمىگەن ئىش بېشى، بىخەتەرلىك نازارەتچىلىرىگە ئاگاھلاندۇرۇش بەردى.
</S>
<S ID=19045>
    نۆۋەتتە، ئېلىپ بېرىلىۋاتقان قۇرۇلۇش تۈرلىرىدە بىخەتەرلىك قائىدە -تۈزۈملىرى تولۇق ئەمەلىيلەشتۈرۈلۈپ، خەتەرنىڭ ئالدىنى ئېلىش سىستېمىسى ئومۇميۈزلۈك ھەممە قۇرۇلۇش ئورنىنى قاپلىدى،قۇرۇلۇشچىلارنىڭ ۋە قۇرۇلۇش بىخەتەرلىكى، سۈپىتىگە نازارەت قىلغۇچى خادىملارنىڭ مەسئۇلىيەت قارىشى ئۆستۈرۈلۈپ، بىخەتەر قۇرۇلۇش قىلىش ئاساسى پۇختىلاندى.
</S>
<S ID=19046>
   
</S>
</TEXT>
/BODY
/DOC