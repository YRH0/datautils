<DOC>
<DOCID>TIANSHAN.523146</DOCID>
<HEADER>
<CLASS>پەن – مائارىپ</CLASS>
<DATE>2016-05-15 13:16:08</DATE>
</HEADER>
<BODY>
<HEADLINE>
<S ID=28119>
2020–يىلى شىنجاڭدا زامانىۋى كەسپىي مائارىپ سىستېمىسى دەسلەپكى قەدەمدە شەكىللىنىدۇ
</S>
</HEADLINE>
<TEXT>
<S ID=28120>
   شىنخۇا ئاگېنتلىقى ئۈرۈمچى، 13 – ماي تېلېگراممىسى. كەڭ كۆلەمدە قۇرۇش، كەڭ كۆلەمدە ئېچىش، كەڭ كۆلەمدە تەرەققىي قىلىش جەھەتتىكى تېخنىكىلىق ئىختىساسلىقلارغا بولغان جىددىي ئېھتىياجنى قاندۇرۇش ئۈچۈن، كېيىنكى بەش يىلدا، شىنجاڭ كەسپىي مائارىپنى زور كۈچ بىلەن كېڭەيتىپ، 2020 – يىلىغا بارغاندا زامانىۋى كەسپىي مائارىپ سىستېمىسىنى دەسلەپكى قەدەمدە شەكىللەندۈرىدۇ.
</S>
<S ID=28121>
   ئاپتونوم رايونلۇق مائارىپ نازارىتى مەسئۇلىنىڭ تونۇشتۇرۇشىچە، دۆلەت ۋە شىنجاڭغا نىشانلىق ياردەم بېرىدىغان ئۆلكە، شەھەرلەرنىڭ ياردىمىدە، شىنجاڭنىڭ ھالقىما تەرەققىيات يۈزلىنىشى كۈچىيىپ، يۇقىرى تېخنىكىلىق ئىختىساسلىقلارغا بولغان ئېھتىياجى ئىنتايىن جىددىي بولۇۋېتىپتۇ. بۇنىڭ ئۈچۈن شىنجاڭ ‹‹13 – بەش يىل››دا، ئاپتونوم رايوننىڭ كەسىپ قۇرۇلمىسىنى تەڭشەپ، كەسپىي مائارىپ كۆلىمىنى كېڭەيتىپ، 2020 – يىلىغا بارغاندا سۈپەتلىك، داڭلىق (ئۆزگىچە) كەسىپنى يادرو قىلغان، ئاپتونوم رايوننىڭ كەسىپ قۇرۇلمىسى بىلەن ماس كەلگەن زامانىۋى كەسپىي مائارىپ سىستېمىسى بەرپا قىلىدىكەن.
</S>
<S ID=28122>
   ئىگىلىنىشىچە، ‹‹12 – بەش يىل››دا مەركەز ۋە ئاپتونوم رايون 1 مىليارد 600 مىليون يۈەن ئاجرىتىپ، جەنۇبىي شىنجاڭدىكى ئۈچ ۋىلايەت، بىر ئوبلاست ۋە قەشقەر، قورغاس ئىقتىسادىي تەرەققىيات رايونىدا سەككىز نۇقتىلىق ئوتتۇرا دەرىجىلىك كەسپىي مەكتەپ قۇرغان بولۇپ، ھازىر ئىشلىتىشكە تاپشۇرۇپ بېرىلگەن.
</S>
<S ID=28123>
   شىنجاڭنىڭ كەسپىي مائارىپ قاتتىق دېتال قۇرۇلۇشى يېقىنقى يىللاردىن بۇيان تېز تەرەققىي قىلدى. ئاپتونوم رايون 500 مىليون يۈەن مەخسۇس مەبلەغ ئاجرىتىپ، ئاپتونوم رايون دائىرىسىدە 102 كەسىپ مەشىق بازىسى قۇردى. ناھىيە دەرىجىلىك 32 ئوتتۇرا دەرىجىلىك كەسپىي مەكتەپتە سىنىپ، ياتاقلار يېڭىدىن سېلىندى ياكى ئۆزگەرتىپ، كېڭەيتىپ سېلىندى.
</S>
</TEXT>
/BODY
/DOC