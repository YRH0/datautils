<DOC>
<DOCID>TIANSHAN.546516</DOCID>
<HEADER>
<CLASS>شىنجاڭ</CLASS>
<DATE>2016-09-02 12:53:26</DATE>
</HEADER>
<BODY>
<HEADLINE>
<S ID=45733>
‹‹بۇ يىل قىش چوقۇم بۇلتۇرقى قىشتىنمۇ بەكرەك قىزىپ كېتىدۇ››
</S>
</HEADLINE>
<TEXT>
<S ID=45734>
 مۇخبىرىمىز مايگۈل ئايتقازى
</S>
<S ID=45735>
    مەملىكەتلىك 13 – نۆۋەتلىك قىشلىق تەنھەرىكەت مۇسابىقىسى ئاساسلىق ئۆتكۈزۈلگەن مەيداننىڭ بىرى بولغان بوغدا كۆلى ‹‹خەلقئارا›› چاڭغا تېيىلىش مەيدانى بۇ نۆۋەتلىك ‹‹ئىككى كۆرگەزمە››گە قاتناشتى.
</S>
<S ID=45736>
مەن بوغدا كۆلى ئېتىكىگە جايلاشقان چاڭ – توزاندىن خالىي، جەننەتتەك گۈزەل بۇ چاڭغا تېيىلىش مەيدانىغا ئىلگىرىمۇ بارغانىدىم.
</S>
<S ID=45737>
    ‹‹شىنتيەن›› گۇرۇھى مەبلەغ سېلىپ قۇرغان بوغدا كۆلى خەلقئارا قار تېيىلىش مەيدانى شىنجاڭدىكى داڭلىق 5A دەرىجىلىك مەنزىرە رايونى بولغان بوغدا كۆلىگە جايلاشقان، چاڭغا تىيىلىش مەيدانىنى ئىتالىيەلىك داڭلىق لايىھەلىگۈچى لايىھەلىگەن ھەم 5S خەلقئارا ئۆلچەم بويىچە قۇرۇپ چىقىلغان.
</S>
<S ID=45738>
ھازىر ئۇنىڭ قۇرۇلۇش كۆلىمى 24 مىڭ كىۋادرات مېتىر كېلىدىغان، دۆلەت ئىچىدە بىرقەدەر چوڭ قار تېيىلىش زالى بار، ئومۇمىي ئۇزۇنلۇقى 15 كىلومېتىر كېلىدىغان ئۆزگىچە يەتتە قار تېيىلىش يولى تەڭرىتاغنىڭ تېيىز تىزمىلىرىنى بويلاپ سوزۇلغان، شۇنداقلا يەنە دۆلىتىمىز بويىچە ئىلغار دالىدا چاڭغا تېيىلىش يولى بار.
</S>
<S ID=45739>
    2016 – يىللىق مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ ئاساسىي مۇسابىقە مەيدانى قىلىپ بېكىتىلگەن بوغدا كۆلى ‹‹خەلقئارا›› چاڭغا تېيىلىش مەيدانى نۇرغۇن مەبلەغ سېلىپ بىر قانچە كەسپىي مۇسابىقە مەيدانلىرىنى بەرپا قىلدى.
</S>
<S ID=45740>
بۇ جاي بۇنىڭدىن كېيىن دۆلەت تەنتەربىيە باش ئىدارىسى قىشلىق تەنھەرىكەت مەركىزىنىڭ مەشىق بازىسى ۋە كەسپىي مەكتەپ ۋە ئىنستىتۇتلارنىڭ پىراكتىكا بازىسى قىلىنىدۇ.
</S>
<S ID=45741>
    شىنجاڭ ‹‹شىنتيەن›› بوغدا كۆلى ئېكولوگىيە ساياھەتچىلىكىنى ئېچىش چەكلىك شىركىتى كارخانا پىلان بۆلۈمىدىكى شياڭ يۈەنيۈەن مۇنداق دېدى: قىشلىق تەنھەرىكەت مۇسابىقىسىدىن كېيىن بۇ يەرنىڭ داڭقىنى ئاڭلاپ كەلگەن ساياھەتچىلەر بارغانسېرى كۆپەيدى.
</S>
<S ID=45742>
بۇ يىل ياز بۇ جايدا يازلىق لاگېر بەكلا جانلىنىپ كەتتى.
</S>
<S ID=45743>
مېھمانخانىلار ئۆكتەبىرگىچە زاكاز قىلىنىپ بولدى.
</S>
<S ID=45744>
ئۆكتەبىردە زاكاز قىلىنغان ياتاقنىڭ 8000 غا يېتىشىدىن ئۈمىد بار.
</S>
<S ID=45745>
ئىشىنىمىزكى، 2016 –، 2017 – يىللىق قىش چوقۇم بۇلتۇرقى قىشتىنمۇ بەكرەك قىزىپ كېتىدۇ.
</S>
<S ID=45746>
‏
</S>
</TEXT>
/BODY
/DOC