<DOC>
<DOCID>TIANSHAN.510745</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-17 13:16:49</DATE>
</HEADER>
<BODY>
<HEADLINE>
<S ID=20447>
قەشقەر ۋىلايىتى داڭلىق تاۋار ماركا يارىتىشقا ئەھمىيەت بېرىپ، ياخشى ئۈنۈم ھاسىل قىلدى
</S>
</HEADLINE>
<TEXT>
<S ID=20448>
        ئىختىيارىي مۇخبىرلىرىمىز ئابدۇشۈكۈر راشىدىن، پەرىدەم مەخەت، ئاينۇر ئابدۇغېنى خەۋىرى: بۇلتۇردىن بۇيان، قەشقەر ۋىلايەتلىك سودا-سانائەتنى مەمۇرىي باشقۇرۇش ئىدارىسى داڭلىق تاۋار ماركا يارىتىشنى قەشقەر ۋىلايىتىنىڭ ئىقتىسادىي تەرەققىياتىنى ئىلگىرى سۈرۈشتىكى مۇھىم خىزمەت قاتارىدا چىڭ تۇتۇپ، ياخشى ئۈنۈم ھاسىل قىلدى.
</S>
<S ID=20449>
    يېقىنقى يىللاردىن بۇيان، قەشقەر ۋىلايىتىدە تىزىمغا ئالدۇرۇلغان تاۋار ماركىسىنىڭ ئومۇمىي سانى ئاز بولۇش، تاۋار ماركىسىنىڭ قۇرۇلمىسى ئاددىي بولۇش، كارخانىلارنىڭ داڭلىق ماركا يارىتىش ئېڭىنىڭ كۈچلۈك بولماسلىقىدەك مەسلىلەرگە قارىتا، ۋىلايەتلىك سودا-سانائەت مەمۇرىي باشقۇرۇش ئىدارىسى «تاۋار ماركىسى ئارقىلىق دېھقانلارغا نەپ يەتكۈزۈش» نى ۋىلايىتىمىزنىڭ ئىقتىسادىي تەرەققىياتىنى ئىلگىرى سۈرۈشتىكى مۇھىم خىزمەت قاتارىدا چىڭ تۇتۇپ داڭلىق ماركا يارىتىش ۋە ئۇنى قوغداش خىزمىتىدە كۆرۈنەرلىك ئۈنۈم ھاسىل قىلدى.
</S>
<S ID=20450>
«داڭلىق ماركا يارىتىش ئىستراتېگىيەسى» ۋە «ماركا قۇرۇلۇشى» نى يولغا قويۇش چارىسى ۋە تاۋار ماركىسىنى بارلىققا كەلتۈرۈش پىلانىنى تۈزۈپ چىقىپ ۋە تاۋار ماركىسى فۇنكىسىيەسىنى تەشەببۇسكارلىق بىلەن يېزىلارغىچە كېڭەيتىپ، يېزا ئىگىلىكى بىلەن چېتىشلىق كارخانىلارنى تاۋار ماركىسى لايىھەلەش، مەسلىھەت بېرىش، تىزىمغا ئالدۇرۇشقا ئىلتىماس قىلىش بىر گەۋدە قىلىنغان مۇلازىمەت بىلەن تەمىنلىدى؛ دېھقانلارغا يېزا ئىگىلىك مەھسۇلاتلىرىنىڭ جۇغراپىيلىك بەلگىسى ۋە تاۋار ماركىسىنى تىزىمغا ئالدۇرۇشقا ئائىت بىلىملەرنى كەڭ كۆلەمدە تەشۋىق قىلدى؛ تەرەققىيات يوشۇرۇن كۈچى، بازار ئىستىقبالى زور بولغان داڭلىق، ئەلا سۈپەتلىك، يېڭى، ئالاھىدە يېزا ئىگىلىك مەھسۇلاتلىرىغا قارىتا، ئىشلەپچىقارغۇچىلارنى تاۋار ماركىسىغا ۋاقتىدا ئىلتىماس قىلىش، تاۋار ماركىسىنى ئىسپاتلاش، تاۋار ماركىسىنى كوللېكتىپ تىزىمغا ئالدۇرۇشقا يېتەكلەپ، كارخانىلارنىڭ داڭلىق ماركا يارىتىپ ئىقتىسادىي ئۈنۈمىنى يۇقىرى كۆتۈرۈشىگە يېتەكچىلىك قىلدى. شۇنىڭ بىلەن بىللە ماركا ھوقۇقىغا دەخلى يەتكۈزىدىغان قىلمىشلارغا ۋاقتىدا ئۈنۈملۈك زەربە بېرىپ، تىزىمغا ئالدۇرۇلغان تاۋار ماركىلىرىنىڭ خاس ھوقۇقىنى ھەقىقىي تۈردە كاپالەتكە ئىگە قىلدى.
</S>
<S ID=20451>
    ئىگىلىنىشىچە، نۆۋەتتە قەشقەر ۋىلايىتىدە تىزىمغا ئالدۇرۇلغان تاۋار ماركىسىدىن 5305بارلىققا كېلىپ، بۇنىڭ ئىچىدە مەملىكەتنىڭ داڭلىق تاۋار ماركىسى بىرگە، شىنجاڭنىڭ داڭلىق تاۋار ماركىسى31گە، جۇغراپىيلىك بەلگە تاۋار بەلگىسى 12 گە يەتكەن.
</S>
</TEXT>
/BODY
/DOC