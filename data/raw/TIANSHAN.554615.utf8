<DOC>
<DOCID>TIANSHAN.554615</DOCID>
<HEADER>
<CLASS>شىنجاڭ</CLASS>
<DATE>2016-10-08 11:47:29</DATE>
</HEADER>
<BODY>
<HEADLINE>
<S ID=52341>
خىزمەت گۇرۇپپىسى مەھەللىنىڭ ئاساسىنى پۇختىلىشىغا ياردەم بەردى
</S>
</HEADLINE>
<TEXT>
<S ID=52342>
 لۇ يەن
</S>
<S ID=52343>
   9 – ئاينىڭ باشلىرى ئىدى، سىرتتا مەيىن شامال چىقىۋاتاتتى، مەن غۇلجا شەھىرى دۆلەتباغ كوچا باشقارمىسىنىڭ دۆلەتباغ ئاھالە كومىتېتىدا ۋېلىسىپىت يېتىلىۋالغان بىر بوۋاينىڭ مەھەللىگە چۈشكەن ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمەت گۇرۇپپىسىدىكى كادىرلارنىڭ قولىنى چىڭ تۇتۇپ تۇرۇپ، خۇددى ئۇزۇنغىچە كۆرۈشمىگەن قەدىناس دوستلاردەك قىزغىن ئەھۋاللىشىۋاتقانلىقىنى كۆردۈم.
</S>
<S ID=52344>
   بۇ مەھەللىدە بۇنداق ئەھۋال دائىم ئۇچراپ تۇرىدۇ، ئاھالىلەر بىلەن مەھەللىگە چۈشكەن كادىرلار خۇددى بىر ئائىلە كىشىلىرىدەك ئۆتىدۇ.
</S>
<S ID=52345>
ئىلى قازاق ئاپتونوم ئوبلاستلىق پارتكوم ئورگان ئىشتات كومىتېتى ئىشخانىسى بىلەن غۇلجا شەھەرلىك پارتكوم تەشۋىقات بۆلۈمى، ئارخىپ ئىدارىسى قاتارلىق ئورۇنلاردىن تەشكىللەنگەن ‹‹ئۈچ ئەل›› خىزمەت گۇرۇپپىسىنىڭ ياردەم بېرىشى بىلەن، ئارقىدا قالغان بۇ مەھەللىنىڭ قىياپىتىدە زور ئۆزگىرىش بولۇپ، جانلىق – جۇشقۇن مەنزىرە بارلىققا كەلدى.
</S>
<S ID=52346>
   تەكشۈرۈش مېخانىزمى ئورنىتىلىپ، قوشۇن ياخشى يېتەكلەندى
</S>
<S ID=52347>
   دۆلەتباغ مەھەللىسىدە نۇقتىلىق كىشىلەر، كۆچمە ئاھالىلەر، ئىشسىزلار كۆپ.
</S>
<S ID=52348>
بۇنداق مەھەللىنى قانداق باشقۇرۇش كېرەك؟
</S>
<S ID=52349>
ئالدى بىلەن كۈچلۈك كادىرلار قوشۇنىنى يېتىشتۈرۈش كېرەك.
</S>
<S ID=52350>
   ئىلمىي بولغان كادىرلارنى باھالاش، باشقۇرۇش مېخانىزمى ئۈستىدە ئىزدىنىپ، كۈچلۈك كادىرلار قوشۇنى يېتىشتۈرۈش بۇ مەھەللىگە چۈشكەن خىزمەت گۇرۇپپىسىدىكىلەر ئالدى بىلەن ئويلىشىدىغان مەسىلە بولۇپ قالدى.
</S>
<S ID=52351>
ئۇلار مەھەللە ئەمەلىيىتىگە بىرلەشتۈرۈپ، ‹‹131›› خىزمەت مېخانىزمى، يەنى: ‹‹بىر ياخشى قوشۇن بەرپا قىلىش، ئۈچ تايانچ نۇقتىنى توغرا تېپىش، بىر سۇپا قۇرۇش››نى يولغا قويۇش ئۈستىدە ئىزدەندى.
</S>
<S ID=52352>
   قانداق قىلغاندا بىر قوشۇنغا ياخشى يېتەكچىلىك قىلغىلى بولىدۇ؟
</S>
<S ID=52353>
مەھەللىگە چۈشكەن خىزمەت گۇرۇپپىسىدىكىلەر ئارقىدا قالغان كادىرلار بىلەن زاپاس كادىرلارنى تەڭ تۇتۇش ئۇسۇلىنى قوللاندى.
</S>
<S ID=52354>
خىزمەت گۇرۇپپىسىدىكىلەرنىڭ بىر نەچچە ئاي تىرىشىشى ئارقىلىق، مەھەللە كادىرلىرىنىڭ باشقۇرۇشقا پېتىنالماسلىق، باشقۇرماسلىق، باشقۇرۇشنى خالىماسلىق ۋەزىيىتى ئۆزگەرتىلدى.
</S>
<S ID=52355>
بۇ مەھەللىگە چۈشكەن خىزمەت گۇرۇپپىسىنىڭ باشلىقى لياڭ بو: ئارقىدا قالغان كادىرلارنىڭ ئۇنىۋېرسال ساپاسىنى ئۆستۈرۈش ئۈچۈن، ئالدى بىلەن، ئۇلارنى ئىش ئورنىدىن ئايرىپ ئۈچ ئاي تەربىيەلىدۇق، ئاندىن بىر ئاي ئىش ئورنىغا ئورۇنلاشتۇردۇق، كېيىن يەنە بىر ئاي تەربىيەلىدۇق.
</S>
<S ID=52356>
ئەمەلىي ئىپادىسىگە ئاساسەن ئىش ئورنىنى تەڭشىدۇق، بۇنى ھەتتا ئارقىدا قالغان مەھەللە دېگەن قالپاقنى چۆرۈپ تاشلىغىچە داۋاملاشتۇردۇق، دېدى.
</S>
<S ID=52357>
   قانداق قىلغاندا پارتىيەلىك كادىرلارنىڭ ئومۇمىي سەۋىيەسىنى ئۆستۈرۈش جەھەتتە بۆسۈش ھاسىل قىلغىلى بولىدۇ؟
</S>
<S ID=52358>
خىزمەت گۇرۇپپىسى بىلەن ئاھالە كومىتېتى پارتىيە ياچېيكىسى ‹‹ئىككىنى ئۆگىنىش، بىر بولۇش›› ۋە ‹‹ئۈچنى تەرتىپكە سېلىش›› تەربىيە پائالىيىتىگە بىرلەشتۈرۈپ، مەھەللىدىكى پارتىيەلىك كادىرلارنىڭ يۇلتۇز دەرىجىسىنى باھالاپ بېكىتىش چارىسىنى تۈزۈپ يولغا قويۇپ، كادىرلارنىڭ كۈندىلىك خىزمەتلىرىنى خىزمەت پوزىتسىيەسى، خىزمەتتىكى ئىقتىدارى قاتارلىق 46 مەزمۇنغا يىغىنچاقلاپ، ھەر بىر مەزمۇننى مىقدارلاشتۇرۇپ نومۇر قويۇپ، ھەر ئاينىڭ ئاخىرىدا نەتىجە – ئۈنۈمنى باھالاش ئەھۋالىنى ئېلان قىلىپ تۇردى.
</S>
<S ID=52359>
مەھەللىنىڭ يۇلتۇز دەرىجىسىنى بېكىتىش بىلەن مەھەللە كادىرلىرىنىڭ خىزمەت ئۈنۈمىنى باھالاپ يۇلتۇز دەرىجىسىنى بېكىتىشنى بىرلەشتۈرۈپ، ‹‹ئۈچ يۇلتۇزنى تەڭ باھالاش››تىن ئىبارەت باھالاش مېخانىزمىنى يولغا قويدى.
</S>
<S ID=52360>
بۇ تۈزۈمنى ئىككى ئاي داۋاملاشتۇرۇش جەريانىدا، مەھەللىدىكى پارتىيەلىك كادىرلارنىڭ تەشكىلىي ئىنتىزامچانلىقى كۆرۈنەرلىك ياخشىلاندى، خىزمەت مەسئۇلىيەتچانلىقى روشەن كۈچەيدى، ئاممىغا مۇلازىمەت قىلىش ئېڭى كۈچەيدى، مەھەللىنىڭ ئومۇمىي خىزمىتى كۆرۈنەرلىك دەرىجىدە يۈكسەلدى.
</S>
<S ID=52361>
   دۆلەتباغ ئاھالە كومىتېتى پارتىيە ياچېيكىسىنىڭ شۇجىسى لياڭ تيەنجېن بۇ مەھەللىدىكى ئۆزگىرىش توغرىسىدا توختىلىپ: خىزمەت گۇرۇپپىسى ئۆگىتىش، ياردەم بېرىش ۋە يېتەكلەش، باشقۇرۇش ۋە تەربىيەلەپ يېتىشتۈرۈشنى كۈچەيتىش ئارقىلىق ئاھالە كومىتېتىدىكى كادىرلارنىڭ ئومۇمىي ساپاسىنى ئۆستۈردى.
</S>
<S ID=52362>
شۇنىڭ بىلەن بىللە، ئارقىدا قالغان كادىرلار بىلەن بىرگە بىر قوشماق بولۇپ، ئۇلارغا ياردەم بېرىپ ۋە يېتەكچىلىك قىلىپ، كۆرۈنەرلىك ئۈنۈمگە ئېرىشتى، دېدى.
</S>
<S ID=52363>
   مەن بۇ يەرگە كەلگىنىمدە، خىزمەت گۇرۇپپىسىدىكىلەر بىلەن ئاھالە كومىتېتىدىكى كادىرلاردىن بولۇپ 20 نەچچە كىشى    سېسىق پۇراق چىقىپ تۇرغان بىر ئېرىقنى ئەمدىلا تازىلاپ بولغانىكەن.
</S>
<S ID=52364>
خىزمەت گۇرۇپپىسىدىكىلەر بۇ يەرگە يېڭى كەلگەندە ئېرىقلارنى تازىلىغان، بىر كىلومېتىرغا يېقىن ئېرىققا ئەخلەت يىغىلىپ سېسىپ، ئاھالىلەرنىڭ ئىنكاسى كۈچىيىپ كەتكەن.
</S>
<S ID=52365>
خىزمەت گۇرۇپپىسىدىكىلەر بۇنى تازىلاش ئۈچۈن مەھەللە كادىرلىرى بىلەن بىللە توپتوغرا بىر كۈن ئىشلىگەن.
</S>
<S ID=52366>
   باشقۇرۇش مېخانىزمى مۇكەممەل بولغانلىقتىن ئىلگىرىكى مەھەللە خىزمىتىنى ئىلگىرى سۈرۈش ئاستا بولۇش ئەھۋالى پۈتۈنلەي ئۆزگەردى.
</S>
<S ID=52367>
مەھەللە كادىرلىرى ئۆز مەسئۇلىيىتىنى ئادا قىلىپ، نىشانلىرىنى ئايدىڭلاشتۇرغاچقا، مەھەللىنىڭ تۈرلۈك خىزمەتلىرى ئوڭۇشلۇق ئىشلەندى.
</S>
<S ID=52368>
   چىن دىل بىلەن ئەمەلىي ئىش قىلىندى، ئاممىنىڭ رازى بولۇش دەرىجىسى ئۆستى
</S>
<S ID=52369>
   كادىرلار ئاھالىلەرگە ئەمەلىي ئىش قىلىپ بېرىپ، ئاھالىلەر بىلەن بولغان ئارىلىقنى يېقىنلاشتۇردى، كادىرلارنىڭ ئىناۋىتىمۇ ئۆستى.
</S>
<S ID=52370>
   مۇرەككەپ مەھەللە خىزمىتىنى قانداق قىلىپ ياخشى ئىشلەش توغرىسىدا كۆپ باش قاتۇردۇق، نۇرغۇن چارە ئويلىدۇق، دېدى مەھەللىگە چۈشكەن خىزمەت گۇرۇپپىسىنىڭ باشلىقى لياڭ بو.
</S>
<S ID=52371>
   خىزمەت گۇرۇپپىسى خەلق تۇرمۇشىنى تېخىمۇ ياخشىلاش ئۈچۈن، دۆلەتباغ ئاھالە كومىتېتى پارتىيە ياچېيكىسى بىلەن ‹‹جەمئىيەت خىزمەتچىلىرى جامائەت پاراۋانلىقى مۇلازىمەت پونكىتى›› قۇرۇپ، خەير – ساخاۋەت پۇللىرىنى يىغىپ، خەير – ساخاۋەت ئىشلىرىنى قېلىپلاشتۇرۇپ، مەھەللە پارتىيە تەشكىلاتىنىڭ نازارەتچىلىكى ۋە يېتەكچىلىكىدە كۈتۈش – پاناھلاندۇرۇش، ئالىي مەكتەپكە ئۆتكەنلەرنىڭ ئوقۇشىغا ياردەم بېرىش، مېيىپلەرنى پاناھلاندۇرۇش قاتارلىق جەھەتلەردىكى جامائەت پاراۋانلىقى مۇلازىمىتىنى قانات يايدۇردى.
</S>
<S ID=52372>
   دۆلەتباغ ئاھالە كومىتېتىنىڭ مۇدىرى مۇھەببەت مىرزا مۇنداق دېدى: بۇ يىل خىزمەت گۇرۇپپىسى بىلەن مەھەللىمىز دەل جايىدا يۆلەش خىزمىتىنى قانات يايدۇرۇپ، مەھەللىمىزدىكى 12 نامرات ئائىلىنىڭ ھەممىسىنى بىرگە بىر ياردەمگە ئېرىشتۈردۇق.
</S>
<S ID=52373>
شۇنىڭ بىلەن بىللە، تولۇقسىز، تولۇق ئوتتۇرا مەكتەپتە ئوقۇۋاتقان ئائىلىسىدە قىيىنچىلىقى بار 101 ئوقۇغۇچىنىڭ ئوقۇشىغا ياردەم بەردۇق.
</S>
<S ID=52374>
   كوچا باشلىقلىقى ۋەزىپىسىنى ئۆتەۋاتقان تۇرغۇنئاي تۇرسۇننىڭ بۇ يەردە ياشاۋاتقىنىغا 30 يىل بولغان بولۇپ، ئۇ مەھەللىدىكى ھەر بىر ئۆزگىرىشكە شاھىد ئىكەن.
</S>
<S ID=52375>
ئۇ مۇنداق دېدى: ئىلگىرى بۇ يەردىكى كوچىلاردا چىراغ يوق، يوللار ئوڭغۇل – دوڭغۇل ئىدى، خىزمەت گۇرۇپپىسىدىكىلەر كەلگەندىن كېيىن، يولنى رېمونت قىلىپ، چىراغ ئورنىتىپ بەردى، خىزمەت گۇرۇپپىسىدىكىلەر مەھەللە ئاھالىسىگە ئىزچىل ئەمەلىي ئىش قىلىپ بېرىۋاتىدۇ، خىزمەت گۇرۇپپىسىدىكىلەرگە رەھمەت ئېيتىمىز.
</S>
<S ID=52376>
   بۇ مەھەللىدىكى 78 ياشلىق ئوسمانجان كېسەلچان بولۇپ، ئۇنىڭ بالىلىرى يېنىدا ئەمەس ئىدى.
</S>
<S ID=52377>
خىزمەت گۇرۇپپىسىدىكىلەر ئۆيمۇ ئۆي كىرىپ ئەھۋال ئىگىلەش جەريانىدا، بۇ بوۋاينىڭ قورۇسىغا ئەخلەت توشۇپ، سېسىپ كەتكەنلىكىنى كۆرۈپ، مەھەللە پارتىيە ئەزالىرىنىڭ پائالىيىتىنى ئۇنىڭ ئۆيىگە ئورۇنلاشتۇردى، خىزمەت گۇرۇپپىسىدىكىلەر بىلەن مەھەللە كادىرلىرى بوۋاينىڭ قورۇسىنى تازىلاپ، ھويلىدىكى ئېگىز – پەس يەرلەرنى تۈزلەپ، ھويلا تاملىرىنى رېموت قىلىپ بەردى.
</S>
<S ID=52378>
بوۋاي يېڭى قىياپەتكە كىرگەن ھويلىسىغا قاراپ كۆزلىرىگە ئىسسىق ياش ئالدى.
</S>
<S ID=52379>
   خىزمەت گۇرۇپپىسىدىكىلەر مەھەللە ‹‹ئاھالىلەر مىللىي ئۆرۈپ – ئادەت، مەدەنىيەت ئويۇن قويۇش زالى››، قىزىل ئائىلە ئاڭلىتىش نۇقتىسى، مەدەنىيەت چوڭ ھويلىسى، ساياھەت ئائىلە زىيارىتى نۇقتىلىرىدىن پايدىلىنىپ، ئىلگىرى – كېيىن بولۇپ ئامما ياقتۇرىدىغان مەدەنىيەت – تەنتەربىيە پائالىيەتلىرى، ‹‹ئاياللار قول ھۈنەر بۇيۇملىرىنى باھالاش››، ‹‹مىللەتلەر ئىتتىپاقلىقى بويىچە قول تۇتۇشۇش، قوشماق بولۇش››، ‹‹بىللە قەلبداشلار تامىقى يېيىش›› قاتارلىق پائالىيەتلەرنى تەشكىللىدى؛ شۇنىڭ بىلەن بىللە، تەۋەلىك رايوندىكى ئورۇنلار ۋە مەدەنىيەت چوڭ ھويلىلىرىغا تايىنىپ، تەۋەلىك رايوندا ‹‹ئانىلار يېتەكلەش قۇرۇلۇشى››، ‹‹قانۇن ئىدارە قىلىش ساۋاتلىرى دەرسخانىسى›› قاتارلىق تەشۋىق – تەربىيە پائالىيەتلىرىنى تەشكىللىدى، يەنە تەۋەلىك رايوندىكى ئورۇنلار بىلەن ھەمكارلىشىپ ‹‹جەمئىيەت خىزمەتچىلىرى ئويۇن قويۇش ئەترىتى›› قۇرۇپ، مەھەللە ئاھالىسىنىڭ ئىشتىن سىرتقى مەدەنىيەت تۇرمۇشىنى بېيىتتى، ئاھالە كومىتېتى پارتىيە ياچېيكىسىنىڭ ئۇيۇشقاقلىقىنى ئاشۇردى.
</S>
<S ID=52380>

</S>
</TEXT>
/BODY
/DOC