<DOC>
<DOCID>TIANSHAN.502206</DOCID>
<HEADER>
<CLASS>شىنجاڭ</CLASS>
<DATE>2016-02-26 11:51:36</DATE>
</HEADER>
<BODY>
<HEADLINE>
<S ID=16054>
كەنتكە چۈشكەن ئايال كادىرلار ‹‹ ئۈچ ئەل ›› خىزمىتىدە ئۇنتۇلغۇسىز ئىش قىلدى
</S>
</HEADLINE>
<TEXT>
<S ID=16055>
    ئاينۇر ئابلىمىت خەۋەر قىلىدۇ: ئىككى يىلدىن بۇيان، تۆۋەنگە چۈشكەن ئايال كادىرلار چىن كۆڭلى، چىن مېھرى بىلەن ‹‹ئۈچ ئەل›› پائالىيىتىنى قوللىدى.
</S>
<S ID=16056>
22 – فېۋرال ئاپتونوم رايونىمىزنىڭ ھەر قايسى ئىدارە، ئورگانلىرىدىن 1 –، 2 –، 3 – تۈركۈمدە تۆۋەنگە چۈشكەن ‹‹ئۈچ ئەل›› پائالىيىتى گۇرۇپپىسىنىڭ ئايال گۇرۇپپا باشلىقلىرىدىن 150 تەك ئايال جەم بولۇپ، تەجرىبىلىرىنى تونۇشتۇردى، ئۆزئارا سۆھبەتلەشتى.
</S>
<S ID=16057>
    2015 – يىلى ‹‹ئۈچ ئەل›› پائالىيىتى بىلەن قاراقاش ناھىيەسىنىڭ پۇرچاقچى يېزىسىغا چۈشكەن ئاپتونوم رايونلۇق تاشقى ئىشلار ئىدارىسى خەلقئارا ئالاقە باشقارمىسىنىڭ باشلىقى مۇبارەك مۇنداق دېدى: ‹‹ئۈچ ئەل›› پائالىيىتى بىلەن كەنتكە چۈشۈپ ئاساسىي قاتلامنىڭ خىزمىتىنى، دېھقان – چارۋىچىلارنىڭ ھەقىقىي تۇرمۇشىنى چۈشەندىم، ھەقىقىي خىزمەت دېگەن تۆۋەندە ئىكەن، بىز قىلىشقا تېگىشلىك ئىشلار تېخى كۆپ ئىكەن.
</S>
<S ID=16058>
    خوتەن ۋىلايىتىنىڭ لوپ ناھىيەسى چاھارباغ يېزا كولائېرىق كەنتىگە چۈشكەن خىزمەت گۇرۇپپىسىنىڭ باشلىقى ئىبادەت ھېمىت كەنتتىن قايتىدىغاندا، ئۆز يۇرتىدىن، ئۇرۇق – تۇغقانلىرىدىن ئايرىلىپ قالغاندەك بولۇپ قالغان.
</S>
<S ID=16059>
ئىبادەت ھېمىت كەنتتىن ئايرىلىش ئالدىدا بۇ كەنتتە خۇددى ئۆز ئوغلىدەك بولۇپ قالغان ئىبراھىم ئابدۇرېھىمغا: ئوقۇشۇڭنى داۋاملاشتۇرۇۋەرگىن، ئوقۇش خىراجىتىڭنى مەن ئۈستۈمگە ئالىمەن، سەن ياخشى ئوقۇساڭلا جەمئىيەتكە ياراملىق ئادەم بولغۇچە مانا مەن ساڭا يار – يۆلەك بولىمەن.
</S>
<S ID=16060>
كەنتتە تۇرغان بىر يىل جەريانىدا ئىبادەت ھېمىت بارلىقىنى بۇ كەنتتىكى ئاياللار ۋە بالىلار خىزمىتىگە ئاتىغان.
</S>
<S ID=16061>
ئۇنىڭ گۇرۇپپىسىدىكىلەر كەنتكە چۈشۈپلا بالىلارغا خەنزۇ تىلى كۇرسى ئاچقان.
</S>
<S ID=16062>
كۇرسقا قاتناشقان بالىلاردىكى ئۆزگىرىشلەرنى بايقىغان ئاتا – ئانىلار بالىلىرىنى بەس – بەستە كۇرسقا ئەكىلىپ بەرگەن، نەتىجىدە بۇ كۇرستا ئوقۇيدىغانلار 150كە يەتكەن.
</S>
<S ID=16063>
ئىبراھىم ئابدۇرېھىم دەل مۇشۇ كۇرستا ئوقۇيدىغان ئائىلىسىدە قىيىنچىلىقى بار، ئەمما ئوقۇش قىزغىنلىقى بار، تىرىشچان ئوقۇغۇچىلارنىڭ بىرى.
</S>
<S ID=16064>
‏    
</S>
</TEXT>
/BODY
/DOC