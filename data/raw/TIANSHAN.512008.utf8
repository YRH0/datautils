<DOC>
<DOCID>TIANSHAN.512008</DOCID>
<HEADER>
<CLASS>شىنجاڭ</CLASS>
<DATE>2016-03-22 18:22:04</DATE>
</HEADER>
<BODY>
<HEADLINE>
<S ID=21523>
كىشىنى ئىلھاملاندۇرىدىغان ‹‹ئۈچ ئەل›› پائالىيەتلىرى
</S>
</HEADLINE>
<TEXT>
<S ID=21524>
تاڭ لىجۇ
</S>
<S ID=21525>
   كەنتلەردە تۇرغان كادىرلارنىڭ نەتىجىلىرى
</S>
<S ID=21526>
   ئاساسىي قاتلام تەشكىلاتلىرىنىڭ جەڭگىۋار قورغانلىق رولى ئوبدان جارى قىلدۇرۇلدى. شىنجاڭدىكى كادىرلار كەنتلەردە تۇرۇپ ‹‹ئۈچ ئەل›› پائالىيىتىدە ئاكىتىپ ئىزدىنىپ يېڭىلىق يارىتىش، كەنت (مەھەللە) پارتىيە ياچېيكىسى، كەنت ساقچىخانىسى، خىزمەت گۇرۇپپىسى تەسىس قىلىپ كەنت ئۆزى باشقۇرۇشتەك ‹‹ئۈچ تەرەپ بىرلەشتۈرۈلگەن›› يېڭىچە خىزمەت مېخانىزمى ۋە ئەندىزىسىنى يولغا قويۇش ئارقىلىق جەمئىيەت مۇقىملىقىنى قوغداش، ‹‹ئۈچ خىل كۈچ››كە زەربە بېرىش، بولۇپمۇ ئەسەبىيلىكنى تۈگىتىش جەھەتتە ئاچقۇچلۇق رول ئوينىدى.
</S>
<S ID=21527>
ئىككى يىل جاپالىق تىرىشچانلىق كۆرسىتىش نەتىجىسىدە، ئاساسىي قاتلاملار، بولۇپمۇ جەنۇبىي شىنجاڭدىكى ئۈچ ۋىلايەت، بىر ئوبلاستتىكى يېزا ئاساسىي قاتلام پارتىيە قۇرۇلۇشى خىزمىتى سىجىل كۈچەيتىلىپ، ئاساسىي قاتلام كادىرلىرىنىڭ ئۇنىۋېرسال ساپاسى ۋە خىزمەت ئىقتىدارى ئۈزلۈكسىز ئۆستۈرۈلۈپ، ئىقتىسادىي تەرەققىيات ئۈنۈملۈك ئىلگىرى سۈرۈلۈپ، ۋەزىيەت مۇقىملاشتۇرۇلدى.
</S>
<S ID=21528>
ئاساسىي قاتلام پارتىيە تەشكىلاتلىرى كۈچەيتىلىپ، ئەسەبىيلەر ۋە مۇشتۇمزورلار يوقىتىلدى. نۇرغۇن كەنت پارتىيە ياچېيكا شۇجىسى مەمنۇن بولغان ھالدا: ‹‹خىزمەت گۇرۇپپىسىدىكىلەر بىزنىڭ ئۇستازىمىز ھەم يۆلەنچۈكىمىز، ھازىر بىز يىغىن ئاچساق يىغىنغا كېلىدىغانلار، گېپىمىزنى ئاڭلايدىغانلار، خىزمىتىمىزنى قوللايدىغانلار كۆپەيدى، ئەمدى بىر ھەقىقىي شۇجىدەك بولدۇق›› دېيىشتى.
</S>
<S ID=21529>
   مىللەتلەرنىڭ ئۆزئارا ئالاقىسى كۆرۈنەرلىك كۈچەيدى. شىنجاڭنىڭ ‹‹ئۈچ ئەل›› پائالىيىتىدە كەنت، مەھەللە ئىستىھكامى تايانچ قىلىنىپ، ‹‹ئۈچ ئايرىلالماسلىق›› ئىدىيەسى ۋە مىللەتلەر ئىتتىپاقلىقى ئىدىيەسى كەنت ئاھالىلىرى ئارىسىدا يىلتىز تارتقۇزۇلۇپ، ھەر قايسى مىللەتلەرنىڭ دوستلۇقى، ئالاقىسى كۈچەيتىلدى.
</S>
<S ID=21530>
ئۆز ئارا دوست بولۇپ، بىر – بىرىدىن تىل ئۆگىنىپ، ئالاقە قويۇقلاشتى، ئاممىنىڭ ‹‹ياخشى پەرزەنتى بولۇش›› پائالىيەتلىرى شىنجاڭ كادىرلىرى تۇرغان بارلىق كەنتلەردە كەڭ قانات يايدۇرۇلدى.
</S>
<S ID=21531>
دۈشەنبە كۈنى دۆلەت بايرىقى چىقىرىش، ھەپتە ئاخىرى ئويۇن قويۇش، ھەر ئايدا مۇسابىقە، ھېيت – بايراملاردا مول پائالىيەتلەر ئۇيۇشتۇرۇلۇپ، ئاممىنىڭ مەدەنىيەت – تەنھەرىكەت پائالىيەتلىرى جانلاندۇرۇلدى.
</S>
<S ID=21532>
   سىردىشىشقا ئەھمىيەت بېرىلىپ كىشىلەر قەلبى مۇجەسسەملەشتۈرۈلدى. شىنجاڭدىكى ‹‹ئۈچ ئەل›› پائالىيىتىدە ئاممىغا ئەمەلىي ئىش قىلىپ بېرىلىپ، قىيىنچىلىقى بار ئاممىغا ياردەم بېرىلىپ، ھەر مىللەت ئامما ئۈچۈن سەمىمىي مۇلازىمەت قىلىنىپ، كىشىنىڭ كۆڭلىدىكىدەك ئىشلار كۆپ قىلىندى، ئاممىنىڭ ئىشەنچى، چۈشىنىشى، ئەپۇچانلىقى، مېھىر – مۇھەببىتى كۈچەيتىلدى.
</S>
<S ID=21533>
سىردىشىشقا ئەھمىيەت بېرىلىپ، خەلقنىڭ مايىللىقى قولغا كەلتۈرۈلدى. كەنت يوللىرى كېڭەيتىلىپ چىراغ ئورنىتىلدى، ھەممە كىشىنىڭ چېھرىگە كۈلكە يۈگۈردى، ھەممە تەرەپتە بەخت ناخشىسى ياڭرايدىغان بولدى.
</S>
<S ID=21534>
بەزى كەنت ئاھالىلىرى ‹‹خىزمەت گۇرۇپپىسىنىڭ ئايىغى يەتكەن جايدىن گۈل ئۈنىدىكەن›› دېيىشىپ، خىزمەت گۇرۇپپىسىدىكىلەرنى مەدھىيەلەپ ناخشا ئېيتىشتى.
</S>
<S ID=21535>
   كادىرلارنىڭ خىزمەت ئىستىلىدا روشەن ئۆزگىرىش بولدى. نۇرغۇن كادىر مۇنداق تەسىراتلىرىنى ئوتتۇرىغا قويۇشتى: ئامما بىلەن بىللە يېتىپ، بىللە ئىشلەپ، ئاممىنى چۈشەندۇق، سىياسىي ئېڭىمىزنى كۈچەيتتۇق؛ ئاممىۋى خىزمەتنى قانداق ئىشلەشنى ئۆگىنىۋالدۇق، ئۈستىبېشىمىزغا توپا قونسىمۇ، ئەمما خىزمەت ئىقتىدارىمىزنى ئۆستۈرۈۋالدۇق؛ ئاساسىي قاتلامنىڭ، ئاممىنىڭ قىيىنچىلىقىنى ھەقىقىي چۈشەندۇق، بۇنىڭ بىلەن كىبىرىمىز يوقىلىپ، ئىستىلىمىز تېخىمۇ ياخشىلاندى ھەم ئۈنۈمگىمۇ ئېرىشتۇق، ساپايىمىز ئۆستى.
</S>
<S ID=21536>
   كەنتلەرگە چۈشكەن كادىرلارنىڭ ئاساسىي تەجرىبىلىرى
</S>
<S ID=21537>
   پارتىيە قۇرۇلۇشى خىزمىتىنىڭ ئاساسىي قاتلام تەشكىلاتلىرىدىكى ئاچقۇچلۇق رولى تولۇق جارى قىلدۇرۇلدى.
</S>
<S ID=21538>
ئىككى يىلدىن بۇيان، شىنجاڭدا كادىرلار كەنتلەردە تۇرۇش ئارقىلىق ئاساسىي قاتلام پارتىيە تەشكىلاتى مەركەز ۋە جايلاردىكى ھەر دەرىجىلىك پارتىيە تەشكىلاتلىرىنىڭ قارار، ئورۇنلاشتۇرمىلىرىنى ئىجرا قىلىدىغان تەشكىللىگۈچى ۋە تۈرتكە بولغۇچىغا، يېزىلاردىكى تۈرلۈك تەشكىلاتلارنىڭ رەھبەرلىك يادروسىغا، ئاممىنى گۈزەل تۇرمۇش بەرپا قىلىشقا يېتەكلەيدىغان رەھبەرلىك يادروسىغا ئايلاندى؛ ئاساسىي قاتلام پارتىيە قۇرۇلۇشى خىزمىتى كۈچەيتىلىپ، ياش دېھقان – چارۋىچىلار، ئاياللار ئارىسىدىن پارتىيە ئەزالىرى تەرەققىي قىلدۇرۇلۇپ، پارتىيە ئەزالىرى قوشۇنى قۇرۇلمىسى سەرخىللاشتۇرۇلۇپ، بارلىق پارتىيە ئەزالىرىنىڭ ئاۋانگارتلىق، نەمۇنىلىك رولى ئۈنۈملۈك جارى قىلدۇرۇلۇپ، ئاممىنىڭ پارتىيەنىڭ لۇشيەن، فاڭجېن، سىياسەتلىرىنى ئىزچىللاشتۇرۇشىغا يېتەكچىلىك قىلىنىپ، پارتىيە تەشكىلى ۋە پارتىيە خىزمىتىنىڭ قاپلىنىش دائىرىسى كېڭەيتىلدى؛ ئاساسىي قاتلام پارتىيە تەشكىلىنىڭ مەجبۇرىيەت تۈزۈمى، پارتىيەنىڭ تەشكىلىي تۇرمۇش تۈزۈمى، پارتىيە ئەزالىرىنى تەربىيەلەش، باشقۇرۇش تۈزۈمى، پارتىيە ئەزالىرىنىڭ نازارەت قىلىش تۈزۈمى مۇكەممەللەشتۈرۈلۈپ، مۇۋاپىق بولغان نىشان – مەسئۇلىيىتى، باھالاش مېخانىزمى ئورنىتىلدى؛ ئاساسىي قاتلام دېموكراتىك سىياسىي قۇرۇلۇشى ئىلگىرى سۈرۈلۈپ، كەنت ئاھالىلىرى ۋەكىلى، پارتىيە ئەزالىرى ۋەكىلى، كەنت ئاھالىلىرى مۇھاكىمە قىلىش يىغىنى ۋە كەنت ئىشلىرىنى نازارەت قىلىش كومىتېتى قاتارلىق تەشكىلاتلار مۇكەممەللەشتۈرۈلدى؛ گۇرۇپپىلارنى تۇتۇپ، قوشۇننى يېتەكلەش؛ ئۆگىنىشنى تۇتۇپ، ساپانى ئۆستۈرۈش، باشقۇرۇشنى كۈچەيتىش تەدبىرلىرى ئارقىلىق كەنت پارتىيە ياچېيكىسىنىڭ باشقۇرۇلۇشى كۈچەيتىلىپ، كەنت كادىرلىرىنىڭ ھەرىكىتى قېلىپلاشتۇرۇلۇپ، چېچىلاڭغۇلۇق، بوشاڭلىقنى تۈزەش تېزلىتىلىپ، پارتىيە قۇرۇلۇشى خىزمىتىنىڭ ئاساسىي قاتلام تەشكىلاتلىرىدىكى جەڭگىۋار قورغانلىق رولى جارى قىلدۇرۇلدى؛ ئاساسىي قاتلام تەشكىلاتى بىلەن ئاساسىي قاتلام كادىرلىرىنىڭ ئىناۋىتىنى تىكلەشكە ئەھمىيەت بېرىلىپ، ياخشى ئاساسىي قاتلام كادىرى بولۇش، ئاساسىي قاتلام تەشكىلاتلىرى ياخشى ئىشلارنى ھەقىقىي قىلىپ، ئاساسىي قاتلام پارتىيە تەشكىلىنىڭ كۈچنى مۇجەسسەملەشتۈرۈش رولى تولۇق جارى قىلدۇرۇلدى.
</S>
<S ID=21539>
   زامانىۋى مەدەنىيەتنى يېتەكچى قىلىش ئىزچىل چىڭ تۇتۇلۇپ، جەمئىيەت مۇقىملىقى، ئىناقلىقى ئىلگىرى سۈرۈلدى.
</S>
<S ID=21540>
زامانىۋى مەدەنىيەت يېتەكچى قىلىنىپ، ئەسەبىيلىكنىڭ سىڭىپ كىرىشىگە يول قويۇلماي، ئاممىنىڭ زامانىۋى مەدەنىي تۇرمۇشقا ئىنتىلىشىگە يېتەكچىلىك قىلىندى.
</S>
<S ID=21541>
سۆھبەت يىغىنى ئېچىش، مەركەزلىك تەشۋىق قىلىش، ئائىلىلەرنى زىيارەت قىلىش، مەخسۇس تېمىدا لېكسىيە سۆزلەش، قىيىن مەسىلىلەرگە نەق مەيداندا جاۋاب بېرىش قاتارلىق ئۇسۇللار قوللىنىلىپ، ‹‹بەش ئاچقۇچ›› ۋە زامانىۋى مەدەنىيەت ئارقىلىق ئەسەبىيلىك تۈگىتىلىپ، مەركەز بىلەن ئاپتونوم رايوننىڭ تەلەپلىرى ھەقىقىي ئەمەلىيلەشتۈرۈلۈپ، يۇقىرى بىلەن تۆۋەن تەڭ ھەرىكەتكە كېلىش، تەڭ تۇتۇپ ئورتاق باشقۇرۇش خىزمەت ۋەزىيىتى شەكىللەندۈرۈلدى؛ جامائەت پىكرى تەشۋىقاتى كۈچەيتىلىپ، ئاممىنىڭ مەدەنىيەت تۇرمۇشى بېيىتىلىپ، دىننىڭ سوتسىيالىستىك جەمئىيەتكە ئۇيغۇنلىشىشىغا پائال يېتەكچىلىك قىلىنىپ، ‹‹بەشتە ياخشى دىنىي پائالىيەت سورۇنى››، ‹‹بەشتە ياخشى دىنىي زات›› پائالىيەتلىرى قانات يايدۇرۇلۇپ، ۋەتەنپەرۋەر دىنىي زاتلار قوشۇنى قۇرۇۇلۇشى كۈچەيتىلدى.
</S>
<S ID=21542>
   خەلق تۇرمۇشىنى ئالدىنقى ئورۇنغا قويۇشتا باشتىن – ئاخىر چىڭ تۇرۇلدى. خەلق تۇرمۇشى خەلق رايىغا چېتىلىدۇ، خەلق رايى كۈچنى مۇجەسسەملەشتۈرىدۇ، كۈچ مۇجەسسەملەنگەندىلا ئاندىن تەرەققىياتقا تۈرتكە بولىدىغان بىرىكمە كۈچنى ھاسىل قىلغىلى، جەمئىيەت مۇقىملىقى ۋە ئەبەدىي ئەمىنلىكنىڭ ئاساسىنى پۇختىلىغىلى بولىدۇ.
</S>
<S ID=21543>
‹‹ئۈچ ئەل›› پائالىيىتىدە خەلق تۇرمۇشى قۇرۇلۇشىدا چىڭ تۇرۇش ئاساس قىلىنىپ، ئاممىنىڭ مائارىپ، ئىشقا ئورۇنلىشىش، تۇرالغۇ، ئىجتىمائىي كاپالەت، شۇنداقلا يول، ئىچىملىك سۇ، توك ئىشلىتىش جەھەتلەردىكى قىيىنچىلىقلىرى ھەل قىلىنىپ، دېھقان – چارۋىچىلارنىڭ كىرىمى ئاشۇرۇلدى؛ خەلقنى ئەمىن تاپقۇزۇپ بېيىتىش، چارۋىچىلارنى ماكانلاشتۇرۇپ چارۋىچىلىقنى گۈللەندۈرۈش، يېزىلارنىڭ يېڭىچە ھەمكارلىشىپ داۋالىنىش تۈزۈمى، يېزىلارنىڭ يېڭىچە ئىجتىمائىي كۈتۈنۈش سۇغۇرتىسى قاتارلىق تۈرلۈك ئەلگە نەپ يەتكۈزۈش سىياسەتلىرى تولۇق ئەمەلىيلەشتۈرۈلۈپ، ئىشقا ئورۇنلاشتۇرۇشنى ئالدىنقى ئورۇنغا قويۇش، مائارىپنى ئالدىنقى ئورۇنغا قويۇش پىرىنسىپىغا ئەمەل قىلىنىپ، مائارىپنىڭ ئاساسىي رولى ۋە خەلق تۇرمۇشى قۇرۇلۇشى ئۈنۈمى گەۋدىلەندۈرۈلۈپ، ئاممىنىڭ ئېڭى ئۆزگەرتىلىپ، ھەر مىللەت ئاممىنىڭ تەرتىپلىك ئىشقا ئورۇنلىشىشىغا يېتەكچىلىك قىلىندى؛ سۇچىلىق، قاتناش، ئېلېكتىر – ئېنېرگىيە، خەۋەرلىشىش تارماقلىرى ھەمكارلاشتۇرۇلۇپ، يېزا يوللىرىنى قاتتىقلاشتۇرۇش، ئېتىزلارنى يۇقىرى ھوسۇللۇق ئېتىزلارغا ئۆزگەرتىش، باقمىچىلىق بازىلىرىنى كۆلەملەشتۈرۈش قاتارلىق خەلق تۇرمۇشى قۇرۇلۇشلىرى قانات يايدۇرۇلۇپ، ھەر مىللەت ئامما كۆڭۈل بۆلىدىغان مەسىلىلەر ھەل قىلىندى.
</S>
<S ID=21544>
   خەلق بىلەن زىچ ئالاقە باغلاش ئاساسىي قاتلامنى تۈزەشنىڭ ئاچقۇچى. ئاساسىي قاتلامدا يىلتىز تارتىشتىنمۇ مۇھىمراق ئىش بولمىسا كېرەك؛ ھېچقانداق بىر كۈچ ئاممىنىڭ كۈچىدىن زور بولمايدۇ.
</S>
<S ID=21545>
شىنجاڭدا كادىرلارنىڭ كەنتلەردە تۇرۇش پائالىيىتى قانات يايدۇرۇلغاندىن بۇيان، ئاممىۋى لۇشيەندە چىڭ تۇرۇش ئاساسىي قاتلامنى تۈزەشتىكى بۆسۈش ئېغىزى ۋە ئاچقۇچلۇق نۇقتا قىلىنىپ، ئەلراينى بىلىش، ئەلنىڭ ساداسىنى ئاڭلاشقا ئەھمىيەت بېرىلىپ، ئائىلىلەرگىچە بېرىپ زىيارەت قىلىش خىزمىتى ئومۇميۈزلۈك قانات يايدۇرۇلدى؛ ئەلگە نەپ يەتكۈزىدىغان ياخشى سىياسەتلەر ئاساسىي قاتلامغا ئېلىپ بېرىلىپ، ئەلگە نەپ يەتكۈزۈش سىياسىتىنىڭ پىشاڭلىق رولى ياخشى جارى قىلدۇرۇلۇپ، كەنت ئاھالىلىرىنىڭ ئاساسىي قاتلام تەشكىلاتلىرىغا بولغان ئىشەنچىسى ئاشۇرۇلدى؛ خەلقنىڭ قىيىنچىلىقى ۋاقتىدا ھەل قىلىنىپ، ئىللىقلىق يەتكۈزۈلۈپ، قىيىنچىلىقى بار ئاممىغا نامراتلىقتىن قۇتۇلۇش چارىلىرى ئۆگىتىلىپ، ئۇلارغا نامراتلىقتىن قۇتۇلۇپ بېيىش يولى كۆرسىتىپ بېرىلدى؛ ئاشكارا تۈزۈملەر مۇكەممەللەشتۈرۈلۈپ، كەنت ئاھالىلىرىنىڭ نازارىتى قوبۇل قىلىنىپ، تۈرلۈك ناتوغرا ئىستىللار ۋە چىرىكلىك قىلمىشلىرى ۋاقتىدا ھەل قىلىندى.
</S>
<S ID=21546>
   ‹‹ئۈچ ئەل›› پائالىيىتىنىڭ مۇۋەپپەقىيەتلىرىنى كېڭەيتىپ، نامراتلىقتىن قۇتۇلدۇرۇش ئۆتكىلىگە ھۇجۇم قىلىش جېڭىنىڭ غەلىبىسىنى قولغا كەلتۈرۈشىمىز كېرەك
</S>
<S ID=21547>
   جاڭ چۈنشيەن شۇجى ئاپتونوم رايوننىڭ يۆلەش – ئېچىش خىزمىتى يىغىنىدا مۇنداق دەپ كۆرسەتتى: ياخشى مۇھىت يارىتىپ يۆلەش خىزمىتىگە يېتەكچىلىك قىلىش، خەلق تۇرمۇشىنى ياخشىلاپ يۆلەش خىزمىتىگە تۈرتكە بولۇش، كەسىپلەر بويىچە ئىشقا ئورۇنلاشتۇرۇپ يۆلەش خىزمىتىنى ئىلگىرى سۈرۈش، ئەندىزىنى يېڭىلاپ يۆلەش خىزمىتىنى تۈرلەرگە ئايرىش، مەدەنىيەتنى يېتەكچى قىلىپ، يۆلەش خىزمىتىنى جانلاندۇرۇش كېرەك، بولۇپمۇ ‹‹ئۈچ ئەل›› خىزمىتى گۇرۇپپىلىرىنىڭ تۈرلۈك يۆلەش تەدبىرلىرىنى توغرا ئەمەلىيلەشتۈرۈش بىلەن شىنجاڭنىڭ ئەمەلىيىتىگە ئۇيغۇن كېلىدىغان يۆلەش – ئېچىش يولى تېپىپ چىقىلدى.
</S>
<S ID=21548>
بىز شىنجاڭنىڭ يۆلەش – ئېچىش خىزمىتىدىكى زور مۇۋەپپەقىيەتلەرنى تولۇق تونۇپ، نامراتلىقتىن قۇتۇلدۇرۇش ئۆتكىلىگە ھۇجۇم قىلىش جېڭىنىڭ غەلىبىسىنى تەلتۆكۈس قولغا كەلتۈرۈش ئىرادىمىزنى چىڭىتىشىمىز كېرەك.
</S>
<S ID=21549>
   بۇ يىل ‹‹13 – بەش››يىل باشلانغان تۇنجى يىل، ‹‹ئۈچ ئەل›› خىزمىتىمۇ يېڭى بىر مەنزىلگە ئاتلاندى. ‹‹ئۈچ ئەل›› خىزمىتىدە نامراتلىقتىن قۇتۇلدۇرۇش ئۈچۈن، شىنجاڭ كادىرلىرىنىڭ كەنتلەردە تۇرۇش پائالىيىتى بىلەن نامراتلىقتىن قۇتۇلدۇرۇش ئۆتكىلىگە ھۇجۇم قىلىش جېڭىنىڭ غەلىبىسىنى قولغا كەلتۈرۈشنى بىرلەشتۈرۈپ، شىنجاڭدىكى دېھقان – چارۋىچىلارنى ئومۇميۈزلۈك نامراتلىقتىن قۇتۇلدۇرۇش، نامرات كەنت، نامرات يېزا قالپىقىنى چۆرۈپ تاشلاشقا ھەقىقىي كاپالەتلىك قىلىش؛ شىنجاڭ كادىرلىرىنىڭ كەنتلەردە تۇرۇش پائالىيىتى بىلەن ئومۇميۈزلۈك ھاللىق جەمئىيەت قۇرۇپ چىقىش، پاكىز شىنجاڭ، گۈزەل شىنجاڭ يېزىلىرىنى بەرپا قىلىش ۋە ‹‹13 – بەش يىل››لىق يىرىك پىلان نىشانىنى ئومۇميۈزلۈك تاماملاشنى بىرلەشتۈرۈش؛ شىنجاڭ كادىرلىرىنىڭ كەنتلەردە تۇرۇش پائالىيىتى بىلەن ئاساسىي قاتلامنى تۈزەش ئۈنۈملۈك تەدبىرلىرىنى تۈزۈپ، يېزا، كەنت خىزمىتىنى قېلىپلاشتۇرۇش بىلەن بىرلەشتۈرۈش كېرەك.
</S>
<S ID=21550>
ئىنچىكە پىلانلاپ، مۇھىم نۇقتىلاردا بۆسۈش ھاسىل قىلىپ، جەنۇبىي شىنجاڭدىكى ئۈچ ۋىلايەت، بىر ئوبلاستتىكى كەنتلەردە تۇرىدىغان كۈچلەرنى زورايتىپ ۋە مۇستەھكەملەپ، شىمالىي شىنجاڭ ۋە شەرقىي شىنجاڭ، بايىنغولىن موڭغۇل ئاپتونوم ئوبلاستتىكى نۇقتىلىق يېزا – بازارلار ۋە نامرات كەنتلەردە كادىر تۇرغۇزۇش كېرەك.
</S>
<S ID=21551>
   يېزىلارنىڭ دائىرىسى كەڭ، بۇ كادىرلارئۆز ئىقتىدارىنى نامايان قىلىدىغان سەھنىدۇر. يېزىلاردا تۇرۇپ خىزمەت قىلغاندا خەلق بىلەن بىۋاسىتە ئۇچراشقىلى، قويۇق ئارىلاشقىلى بولىدۇ، يېزىدا ئىش بىر قەدەر كۆپ، مۇرەككەپ ھەم كونكرېتراق بولىدۇ، كادىرلارنىڭ يېزىلاردا تۇرۇشى ئۇلار ئۈچۈن بىر سىناق، بۇ ھەم ئۇلار ئۈچۈن بىر تەجرىبە مەيدانىدۇر، ئۇلار ئۆزلىرىنىڭ ئەقىل – پاراسىتىنى جارى قىلدۇرۇپ، تۈرلۈك مۇرەككەپ ۋەزىيەتلەرگە تاقابىل تۇرۇپ، ئۆزلىرىنىڭ ئۇلۇغۋار ئىرادىسىنى تاۋلىشى كېرەك، ئاساسىي قاتلامدا سىياسىي جەھەتتە ئىشەنچلىك، خىزمەت قابىلىيىتى يېتەرلىك، ئىستىلى دۇرۇس، خەلق ئىشىنىدىغان يۇقىرى ساپالىق تايانچ كادىرلار قوشۇنى بولسا، نامراتلىقتىن قۇتۇلدۇرۇش ئۆتكىلىگە ھۇجۇم قىلىش جېڭىدە چوقۇم غەلىبە قازىنالايمىز، ئومۇميۈزلۈك ھاللىق جەمئيەت قۇرۇپ چىقىش نىشانىغا چوقۇم يېتەلەيمىز.
</S>
<S ID=21552>
   شىنجاڭدىكى كادىرلارنىڭ كەنتلەردە تۇرۇش پائالىيىتىدە گۈللەر پورەكلەپ ئېچىلغۇسى، ‹‹ئۈچ ئەل›› خىزمىتى داۋاملىق چوڭقۇرلاشتۇرۇلۇپ، مول نەتىجىلەر قولغا كەلتۈرۈلگۈسى!
</S>
<S ID=21553>
‏
</S>
</TEXT>
/BODY
/DOC