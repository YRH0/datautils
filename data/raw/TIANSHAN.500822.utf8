<DOC>
<DOCID>TIANSHAN.500822</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-23 16:01:22</DATE>
</HEADER>
<BODY>
<HEADLINE>
<S ID=14477>
پىچان ناھىيەسىدە يېزا ئاساسىي قاتلام پارتىيە تەشكىلاتلىرىنىڭ ھاياتىي كۈچى ئاشتى
</S>
</HEADLINE>
<TEXT>
<S ID=14478>
       ئىختىيارىي مۇخبىرىمىز مىجىت ئىبراھىم خەۋىرى: پىچان ناھىيەسى يېقىنقى ئۈچ يىلدىن بۇيان، يېزا-كەنتلەردىكى پارتىيە ئەزالىرى، ئاساسىي قاتلام كادىرلىرىنى دائىملىق تەربىيەلەش مېخانىزمى بەرپا قىلىش، ئالىي، ئوتتۇرا تېخنىكوملارنى پۈتكۈزگەنلەر، ياش بېيىش ماھىرلىرىنى كەنت «ئىككى كومىتېت» رەھبەرلىك بەنزىسىگە كىرگۈزۈش قاتارلىق تەدبىرلەرنى ئەمەلىيلەشتۈرۈپ، يېزا ئاساسىي قاتلام پارتىيە تەشكىلاتلىرىنىڭ ھاياتىي كۈچىنى ئۇرغۇتتى.
</S>
<S ID=14479>
    2013-يىلىدىن بۇيان، پىچان ناھىيەسى زامانىۋى يېزا ئىگىلىكىنى تەرەققىي قىلدۇرۇش، دېھقانلارنىڭ كىرىمىنى ئاشۇرۇشنى ئاساسىي مەقسەت قىلىپ، ئاساسىي قاتلام پارتىيە تەشكىلاتلىرىنىڭ جەڭگىۋار قورغانلىق رولىنى جارى قىلدۇرۇشقا ئەھمىيەت بەردى.
</S>
<S ID=14480>
«يېزىلارنى ھۆددىگە ئېلىپ، كەنتتە تورۇپ، ئائىلىلەرگە كىرىش»، «ئاساسىي قاتلامغا بېرىپ ئىستىل ئۆزگەرتىش» خىزمىتىگە ئەزا ئورۇنلارنى 11 يېزا، بازار(مەيدان) بىلەن ئالاقىلىشىشقا ئورۇنلاشتۇردى.
</S>
<S ID=14481>
بۇنىڭ بىلەن 330 كادىر كەنتلەرگە چۈشۈپ، 698 نامرات ئائىلە بىلەن ئالاقە باغلىدى.
</S>
<S ID=14482>
ئۇلار كەنتلەرگە چوڭقۇر چۆكۈپ، تەكشۈرۈپ تەتقىق قىلىپ، قىزىق، قىيىن نۇقتا مەسىللىرىنى نەق مەيداندا ھەل قىلدى.
</S>
<S ID=14483>
بۇنىڭدىن باشقا 66 كەنتنىڭ پارتىيە ياچېيكا شۇجىسى، كەنت كومىتېتى مۇدىرىنى پارتىيەنىڭ يېزىلارغا قاراتقان تۈرلۈك لوشىيەن، فاڭجېن-سىياسەتلىرى، ئېتىبار بېرىش تەدبىرلىرى، شەھەرلىك، ناھىيەلىك پارتكوملارنىڭ ھالقىما تەرەققىياتنى ئىلگىرى سۈرۈپ، ئەبەدىي ئەمىنلىكنى ئىشقا ئاشۇرۇش توغرىسىدىكى سىياسەتلىرىنى مەخسۇس ئۆگىنىشكە ئورۇنلاشتۇرۇپ، ئۇلارنىڭ باشقۇرۇش ۋە مۇلازىمەت سەۋىيەسىنى يۇقىرى كۆتۈردى.
</S>
<S ID=14484>
يېزىلاردىكى پارتىيەلىك كادىرلارنى دائىملىق تەربىيەلەش مىخانىزمى بەرپا قىلىپ، رادىيۇ-تېلېۋىزىيە تەشۋىقاتى بىلەن يۈز تۇرانە تەربىيەنى زىچ بىرلەشتۈردى.
</S>
<S ID=14485>
26 مەيدان مەركەزلىك تەشۋىقات ئېلىپ بېرىپ، 32 مىڭ 560 پارتىيە ئەزاسى (قېتىم) نى تەربىيەلىدى.
</S>
<S ID=14486>
ئالىي، ئوتتۇرا تېخنىكومنى پۈتكۈزگەنلەر، ھەربىي سەپتىن قايتقانلار، بېيىش ماھىرلىرىنى كەنت «ئىككى كومىتېت» بەنزىسىگە كىرگۈزۈپ، كەنت، مەھەللە كادىرلىرىنىڭ ياش، مەدەنىيەت سەۋىيەسى يۇقىرى، دېھقانلارنى بېيىتىشتا ماھىر بولۇشىنى ئىشقا ئاشۇردى.
</S>
</TEXT>
/BODY
/DOC