<DOC>
<DOCID>TIANSHAN.562948</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-11-07 13:06:29</DATE>
</HEADER>
<BODY>
<HEADLINE>
<S ID=57389>
باي ناھىيەسىدە يېڭىچە سانائەت تېز تەرەققىي قىلدى
</S>
</HEADLINE>
<TEXT>
<S ID=57390>
 ئىختىيارىي مۇخبىرىمىز قۇربان سايىم خەۋىرى، فوتوسى: يېقىنقى يىللاردىن بۇيان، باي ناھىيەلىك پارتكوم، ھۆكۈمەتنىڭ توغرا رەھبەرلىكى ۋە يۈكسەك ئەھمىيەت بېرىشى، شىنجاڭغا نىشانلىق ياردەم بېرىۋاتقان ئۆلكە-شەھەرنىڭ زور كۈچ بىلەن قوللىشى ئاستىدا، ناھىيەلىك سانائەت رايونىنىڭ يىرىك پىلانى، قۇرۇلۇش خىزمىتىدە زور بۆسۈش ھاسىل قىلىنىپ، ئۇل مۇئەسسەسە قۇرۇلۇشى ئۈزلۈكسىز تېزلەشتى، مەبلەغ سېلىش كۆلىمى تەدرىجىي كېڭىيىپ، كەسىپ تەرەققىياتى تەدرىجىي روشەنلىشىپ، ئۈنۈم ھاسىل قىلىندى، مەبلەغ سېلىش مۇھىتى داۋاملىق ياخشىلاندى.
</S>
<S ID=57391>
 بۇ ناھىيە 2005-يىلىدىن بۇيان، باغچە رايونىدىكى كارخانىلارنىڭ ئىشلەپچىقىرىش مەبلىغى ئۈچۈن 19 مىليارد يۈەن، سانائەت رايونىنىڭ ئۇل ئەسلىھە قۇرۇلۇشى ئۈچۈن 263 مىليون يۈەن مەبلەغ سېلىپ، 20 كىلومېتىر ئۇزۇنلۇقتىكى ئاسفالىت يول قۇرۇلۇشىنى تاماملىدى، 130 مىڭ تۈپ ھەر خىل كۆچەت تىكىپ، كۆكەرتىش كۆلىمىنى 1 مىليون 500 مىڭ كىۋادرات مېتىرغا يەتكۈزدى، 291 دانە قۇياش ئېنېرگىيەلىك يول چىرىغى ئورنىتىپ، يورۇتۇشقا كاپالەتلىك قىلدى.
</S>
<S ID=57392>
24.5 كىلومېتىر ئۇزۇنلۇقتا 10 كىلوۋوتلۇق توك يەتكۈزۈش-بېسىم ئۆزگەرتىش سىمى، 17.2 كىلومېتىر ئۇزۇنلۇقتا 110 كىلوۋوتلۇق توك يەتكۈزۈش-بېسىم ئۆزگەرتىش سىمى تارتتى.
</S>
<S ID=57393>
بۇنىڭ بىلەن باغچە رايونىنىڭ مەبلەغ سېلىش مۇھىتى كۆرۈنەرلىك ياخشىلاندى.
</S>
<S ID=57394>
 بۇلتۇر باغچە رايونىدىكى كارخانىلارنىڭ ئورۇندىغان سانائەت مەھسۇلات قىممىتى 4 مىليارد 400 مىليون يۈەنگە يېتىپ، 2011-يىلىدىكىدىن 2.5 ھەسسە ئېشىپ، ئىشقا ئاشۇرغان پايدا بېجى 70 مىليون يۈەنگە، ئىشقا ئورۇنلاشقان ئادەم سانى 5537 نەپەرگە يەتتى.
</S>
</TEXT>
/BODY
/DOC