<DOC>
<DOCID>TIANSHAN.494058</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-28 17:09:21</DATE>
</HEADER>
<BODY>
<HEADLINE>
<S ID=7300>
3-شى بۇلتۇر بۇلغانمىلارنى ئازايتىش خىزمىتىنىڭ تۈرلۈك تەدبىرلىرىنى ئۈنۈملۈك ئەمەلىيلەشتۈردى
</S>
</HEADLINE>
<TEXT>
<S ID=7301>
    ئىختىيارىي مۇخبىرىمىز ھەسەنجان داۋۇت خەۋىرى: بۇلتۇر 3 - شى قۇرۇلۇش (مۇھىت قوغداش) ئىدارىسى بۇلغانمىلارنى ئازايتىش خىزمىتىنىڭ ئىش ئۈنۈمىنى شى پارتكومىنىڭ تۇەن دەرىجىلىك رەھبەرلىك بەنزىلىرى ۋە رەھبىرىي كادىرلارنى سىياسىي جەھەتتىن باھالاش تۈرىگە تۇنجى قېتىم كىرگۈزدى، بولۇپمۇ بۇلغانمىلارنى ئازايتىش جەھەتتە گەۋدىلىك مەسىلە كۆرۈلگەن ئورۇنلارنى «بىر ئاۋاز بىلەن ئىنكار قىلىش» تۈزۈمىنى يولغا قويۇپ، باھالاش نەتىجىسىنى «ئىلغارلىق باھالاش» كۆرسەتكۈچىگە كىرگۈزۈپ، بۇلغانمىلارنى ئازايتىش ۋە بۇلغانمىلارنى تىزگىنلەش خىزمىتىدە ياخشى ئۈنۈمنى قولغا كەلتۈردى.
</S>
<S ID=7302>
    ئىگىلىنىشىچە، 3 - شى قۇرۇلۇش (مۇھىت ئاسىراش) ئىدارىسى مەسئۇلىيەتنى سۈرۈشتۈرۈش ئارقىلىق، بۇلغانمىلارنى ئازايتىشنىڭ تۈرلۈك تەدبىرلىرىنىڭ تولۇق ئەمەلىيلىشىشىگە كاپالەتلىك قىلغان؛ نازارەتچىلىك سالمىقىنى ئاشۇرۇپ، بىرلىشىپ تەكشۈرۈش، نازارەت قىلىش، مەخسۇس تېما بويىچە يىغىن ئېچىش، ئومۇمىي ئۇقتۇرۇش قىلىش ۋە بۇلغانمىلارنى ئازايتىش بويىچە ئاگاھلاندۇرۇش يىغىنى ئېچىش قاتارلىق ئۇسۇللار ئارقىلىق، بۇلغانمىلارنى ئازايتىش خىزمىتىگە بولغان نازارەتنى كۈچەيتىپ، چيەنخەي پار-ئېلېكتىر بىرلەشمە تۈرى، بەيلۇ خىمىيەلىك تالا شىركىتى، شۇنداقلا ساۋخۇ كەسىپلەر باغچىسىدىكى سانائەت كارخانىلىرىنى مەخسۇس تۈر بويىچە تەكشۈردى.
</S>
<S ID=7303>
    مۇھىت نازارىتى بويىچە قانۇن ئىجراچىلىرىدىن 20 ئادەم/ قېتىم ئاجرىتىپ، ئىچىملىك سۇ مەنبەسى بىخەتەرلىكى مەسىلىسىنى مەركەزلىك ھەل قىلدى؛ مۇھىت نازارىتى قانۇن ئىجراچىلىرىدىن 130 ئادەم - قېتىم ئاجرىتىپ، تۇەن-مەيدانلار ۋە ساۋخۇ كەسىپلەر باغچىسىدىكى كارخانىلارنىڭ بۇلغانما قويۇپ بېرىش ئەھۋالىنى ئىگىلىدى.
</S>
<S ID=7304>
مەلھەم ئىشلەپچىقارغۇچى كارخانىلارغا قارىتا ئۆلچەمنى ئۆستۈرۈش، ئۆزگەرتىپ تەشكىللەش سالمىقىنى ئاشۇرۇپ، كارخانىلارنىڭ كېرەكسىز سۇنى بىرىنچى دەرىجىلىك سۈپەت ئۆستۈرۈش خىزمىتىگە ھەيدەكچىلىك قىلىپ، ئۆتكەلنى چىڭ تۇتۇپ، ھۈنەر-سەنئەتكە ئېتىبار بېرىپ، تۈر قۇرۇلۇشىنى ئىز قوغلاپ تەكشۈرۈپ، ئۆلچەمنى ئۆستۈرۈش قۇرۇلۇشىنىڭ ۋاقتىدا تاماملىنىشىغا كاپالەتلىك قىلدى.
</S>
</TEXT>
/BODY
/DOC