<DOC>
<DOCID>TIANSHAN.512593</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-24 17:49:08</DATE>
</HEADER>
<BODY>
<HEADLINE>
<S ID=21872>
ۋاڭ شۇاڭچېڭ ئىشىكى ئالدىدىلا سودا پۇرسىتىگە ئېرىشتى
</S>
</HEADLINE>
<TEXT>
<S ID=21873>
    قېيۇم قادىر خەۋەر قىلىدۇ: ئېتىز – ئېرىقلارنىڭ ھەممىلا يېرىدە كۆزگە چېلىقىپ تۇرىدىغان ياۋا كۆكتاتلار بارىكۆل قازاق ئاپتونوم ناھىيەسى كۇيسۇ بازىرى كۇيسۇ كەنتىدىكى ۋاڭ شۇاڭچېڭنىڭ قولىدا پىششىقلىنىپ، ئوراش – قاچىلىنىش نەتىجىسىدە ئويلىمىغان يەردىن بازار تېپىپ، ئۇنىڭ كىرىمىنى ئاشۇرۇشىغا تۈرتكە بولدى.
</S>
<S ID=21874>
2015 – يىلى ۋاڭ شۇاڭچېڭنىڭ ‹‹كاڭشى›› ماركىلىق يۈرۈشلۈك ياۋا كۆكتات مەھسۇلاتلىرى قومۇلنىڭ ‹‹سوۋغاتلىق بۇيۇم››ى بولۇپ تاللاندى.
</S>
<S ID=21875>
   كۆپ يىللىق تەرەققىيات ئارقىلىق ۋاڭ شۇاڭچېڭنىڭ ‹‹كاڭشى›› ياۋا كۆكتات ئىشلەپچىقىرىش شىركىتىنىڭ كۆلىمى ئۈزلۈكسىز كېڭەيدى.
</S>
<S ID=21876>
2006 – يىلى بۇ شىركەت 3 – نۆۋەتلىك جۇڭگوشەرقىي جەنۇبى ئاسىيا ئەللىرى يەرمەنكىسىدە مۇنەۋۋەر تۈر مۇكاپاتىغا، 2007 – يىلى ‹‹جۇڭگو ئۇچقۇن تۈر مۇكاپاتى››غا ئېرىشتى.
</S>
<S ID=21877>
ھازىر بۇ شىركەت ئىشلەپچىقارغان ‹‹كاڭشى›› ماركىلىق ياۋا كۆكتات يۈرۈشلۈك مەھسۇلاتلىرى دۆلەتنىڭ ئورگانىك يېمەكلىك ئېتىراپنامىسىگە ئېرىشتى، مەھسۇلاتلىرى ئاپتونوم رايونىمىزنىڭ ھەرقايسى جايلىرىدا سېتىلىپلا قالماي يەنە بېيجىڭ، گۇاڭدۇڭ، شاڭخەي قاتارلىق ئۆلكە – شەھەرلەردىمۇ سېتىلدى.
</S>
<S ID=21878>
2010 – يىلى ‹‹كاڭشى›› ياۋا كۆكتاتلىرى ‹‹جۇڭگونىڭ داڭلىق تاۋار ماركىسى›› تىزىملىكىگە كىرگۈزۈلدى.
</S>
<S ID=21879>
   ۋاڭ شۇاڭچېڭ بۇلتۇر بازار تەكشۈرۈش ئارقىلىق 560 مىڭ يۈەن مەبلەغ سېلىپ، ياۋا كۆكتات پىششىقلاش ۋە يېمەكلىك زەمبۇرۇغى تەتقىقات يېڭى تۈرىنى يولغا قويۇشقا تۇتۇش قىلدى.
</S>
<S ID=21880>
ئۇنىڭ دېيىشىچە، بۇ تۈر ئىشقا كىرىشسە ئىستېمالچىلارنى يېشىل، ساغلام، باھاسى ئەرزان ياۋا كۆكتاتلار بىلەن تەمىنلەپلا قالماي يەنە 80 كىشىنى ئىشقا ئورۇنلاشتۇرغىلى، 1500 كىشىنى كىرىمىنى ئاشۇرۇشقا يېتەكلىگىلى بولىدىكەن.
</S>
<S ID=21881>
‏
</S>
</TEXT>
/BODY
/DOC