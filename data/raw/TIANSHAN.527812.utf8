<DOC>
<DOCID>TIANSHAN.527812</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-06-12 17:07:41</DATE>
</HEADER>
<BODY>
<HEADLINE>
<S ID=30331>
تېكەس بازىرى ئاتچىلىق كەسپىنى يۈكسەلدۈرۈپ، دېھقان–چارۋىچىلارغا بېيىش يولى ئېچىپ بەردى
</S>
</HEADLINE>
<TEXT>
<S ID=30332>
   پولات ئامانيار خەۋەر قىلىدۇ: تېكەس ناھىيەسىنىڭ تېكەس بازىرى مالىيە سېلىنمىسىنى ئاشۇرۇش، تېخنىكىلىق مۇلازىمەت سەۋىيەسىنى ئۆستۈرۈش قاتارلىق تەدبىرلەر ئارقىلىق ئىلگىرىكى ئەنئەنىۋى باقمىچىلىق ئۇسۇلىنى زامانىۋى باقمىچىلىق ئەندىزىسىگە ئۆزگەرتىپ، دېھقان – چارۋىچىلارغا بېيىش يولى ئېچىپ بەردى.
</S>
<S ID=30333>
   تېكەس بازىرىنىڭ ئاقتاش كەنتىدىكى چارۋىچى بېرىك ئورازئەلى كەنتتە قۇرۇلغان ‹‹قارا ئات›› باقمىچىلىق كەسپىي ھەمكارلىق كوپىراتىپىنىڭ ئەزاسى بولۇپ، ھازىر بۇ كوپىراتىپتا 43 بايتال بېقىلماقتا. ناھىيەنىڭ نەسىللەندۈرۈش ھەققىنى كەچۈرۈم قىلىش، نەسىللىك ئات سېتىۋالغانلارغا تولۇقلىما بېرىش سىياسىتىنىڭ تۈرتكىسىدە بېرىك ئۆزى بېقىۋاتقان سەككىز يەرلىك بايتالنى سۈنئىي ئۇسۇلدا نەسىللەندۈرۈپ، قىسقىغىنا بىر يىلغا يەتمىگەن ۋاقىتتا ھاللىق ئائىلىلەر قاتارىدىن ئورۇن ئالدى. ئۇ مۇنداق دېدى: ئىلگىرى يەرلىك ئات باقاتتىم، يەرلىك ئاتنىڭ تايلىرىنى ئادەتتە 3000 يۈەندىن 5000 يۈەنگىچە ساتالايتتىم، ھازىر نەسىللىك ئاتنىڭ تايلىرىنى 10 مىڭ يۈەن ئەتراپىدا ساتقىلى بولىدۇ، ئاتلىرىمنىڭ نەسلى ياخشىلانغاندىن كېيىن كىرىمىم ئىككى ھەسسە قاتلاندى، بۇنىڭدىن باشقا يازدا قىمىز سېتىپ ئېيىغا 7000 يۈەندىن 8000 يۈەنگىچە كىرىم قىلالايمەن، ھازىر تۇرمۇشۇم بۇرۇنقىدىن زور دەرىجىدە ياخشىلاندى.
</S>
<S ID=30334>
   ئىگىلىشىمچە، 290 مىڭ يۈەن مەبلەغ سېلىنىپ قۇرۇلغان ‹‹قارا ئات›› باقمىچىلىق كەسپىي ھەمكارلىق كوپىراتىپى››دا ھازىرغىچە 20 توننا ئوت – چۆپنى زاپاس ساقلايدىغان ئىسكىلاتتىن بىرى، نەسىللەندۈرۈش پونكىتىدىن بىرى، نەسىللىك ئايغىر باقىدىغان زامانىۋى قوتاندىن بىرى سېلىنغان بولۇپ، مەخسۇس تېخنىك خادىملار سەپلىنىپ، كۆلەملەشكەن ئوت – چۆپ بازىسى بەرپا قىلىنغان. كوپىراتىپ قۇرۇلۇپ ھازىرغىچە 100 بايتال سۈنئىي ئۇسۇلدا نەسىللەندۈرۈلگەن.
</S>
</TEXT>
/BODY
/DOC