<DOC>
<DOCID>TIANSHAN.522767</DOCID>
<HEADER>
<CLASS>شىنجاڭ</CLASS>
<DATE>2016-05-12 10:43:24</DATE>
</HEADER>
<BODY>
<HEADLINE>
<S ID=27888>
قىسقا خەۋەرلەر
</S>
</HEADLINE>
<TEXT>
<S ID=27889>
   ئاپتونوم رايوننىڭ جەنۇبىي شىنجاڭ خەلق ئىشلىرى خىزمىتى سۆھبەت يىغىنى 10 – ماي ئاقسۇ شەھىرىدە ئېچىلدى. يىغىندا مۇنداق تەكىتلەندى: ئاپتونوم رايونىمىزدىكى ھەر دەرىجىلىك خەلق ئىشلىرى تارماقلىرى جەنۇبىي شىنجاڭ رايونىدا ئومۇميۈزلۈك ھاللىق جەمئىيەت قۇرۇپ چىقىش، رايون خاراكتېرلىك ئومۇميۈزلۈك نامراتلىقنى ھەل قىلىش، خەلقنىڭ بەخت تۇيغۇسىنى داۋاملىق ئاشۇرۇش، ئاساسىي قاتلامنى تەرتىپكە سېلىشنى كۈچەيتىش قاتارلىق نىشانلارنى زىچ چۆرىدەپ، ئەمەلىيلەشتۈرۈش جەھەتتە بەكرەك كۈچەپ، خىزمەتتە ئەمەلىي ئۈنۈمنى قوغلىشىپ، مەركەز ۋە ئاپتونوم رايونلۇق پارتكومنىڭ ئورۇنلاشتۇرمىلىرىنى كەم – كوتىسىز ياخشى ئەمەلىيلەشتۈرۈپ، جەنۇبىي شىنجاڭنىڭ خەلق ئىشلىرى تەرەققىياتىنى ئىلگىرى سۈرۈشى كېرەك.
</S>
<S ID=27890>
   ئاپتونوم رايونلۇق پارتكوم دائىمىي كومىتېتىنىڭ ئەزاسى شەۋكەت ئىمىن يىغىنغا قاتناشتى ھەم سۆز قىلدى. ئۇ مۇنداق تەلەپ قىلدى: جەنۇبىي شىنجاڭنىڭ خەلق ئىشلىرى خىزمىتىنى پۈتۈن شىنجاڭلىقلارنىڭ كۈچى ۋە ئەقىل – پاراسىتىگە تايىنىپ ياخشى ئىشلەش؛ ئاپتونوم رايونلۇق خەلق ئىشلىرى نازارىتىنىڭ جەنۇبىي شىنجاڭنىڭ خەلق ئىشلىرى خىزمىتىگە يېتەكچىلىك قىلىش ۋە ماسلاشتۇرۇشىنى كۈچەيتىپ، سىياسەت، مەبلەغ، تۈر قاتارلىق جەھەتلەردە مۇھىم نۇقتىنى جەنۇبىي شىنجاڭغا مايىللاشتۇرۇش؛ جەنۇبىي شىنجاڭدىكى خەلق ئىشلىرى تارماقلىرى سۇبيېكتلىق رولىنى تولۇق جارى قىلدۇرۇپ، چىڭ تۇتۇپ ئەمەلىي ئىشلىشى، قەيسىرانە كۈرەش قىلىشى؛ باشقا ۋىلايەت، ئوبلاست، شەھەرلەردىكى خەلق ئىشلىرى تارماقلىرى ‹‹بىر تاختا شاھمات›› ئىدىيەسىنى چىڭ تۇرغۇزۇپ، سىياسەت ۋە ئىستراتېگىيە ھېساباتىنى كۆپرەك قىلىپ، جەنۇبىي شىنجاڭنىڭ ئىجتىمائىي مۇقىملىقى ۋە ئەبەدىي ئەمىنلىكىنى ئىلگىرى سۈرۈشنى ئۆز مەسئۇلىيىتى دەپ قاراپ، پائال رول ئوينىشى ۋە پۈتۈن كۈچى بىلەن ئاتلىنىشى كېرەك. خەلق ئىشلىرى مىنىستىرلىقىنىڭ مۇئاۋىن مىنىستىرى گوڭ پۇگۇاڭ، ئاپتونوم رايوننىڭ مۇئاۋىن رەئىسى جارۇللا ھېسامىدىن يىغىنغا قاتناشتى ھەم سۆز قىلدى. (مۇخبىر ياڭ يىڭچۈن)
</S>
<S ID=27891>
   ئاپتونوم رايونلۇق خەلق قۇرۇلتىيى دائىمىي كومىتېتىنىڭ مۇئاۋىن مۇدىرى، ئاپتونوم رايونلۇق خەلق قۇرۇلتىيى دائىمىي كومىتېتى سايلام ئىشخانىسىنىڭ مۇدىرى ۋاڭ يۇڭمىڭ باشچىلىقىدىكى ئاپتونوم رايونلۇق خەلق قۇرۇلتىيى دائىمىي كومىتېتىنىڭ تەكشۈرۈپ تەتقىق قىلىش گۇرۇپپىسى 7 – مايدىن 10 – مايغىچە ئاقسۇ ۋىلايىتى، بايىنغولىن موڭغۇل ئاپتونوم ئوبلاستىدا ناھىيە، يېزىلىق خەلق قۇرۇلتايلىرىنىڭ نۆۋەت ئالماشتۇرۇش سايلىمى خىزمىتىنىڭ ئەھۋالىنى تەكشۈرۈپ تەتقىق قىلدى.
</S>
<S ID=27892>
   تەكشۈرۈپ تەتقىق قىلىش گۇرۇپپىسىدىكىلەر ئىلگىرى – كېيىن بولۇپ، ئاقسۇ ۋىلايىتى كۇچا ناھىيەسىنىڭ ئىشخىلا بازىرى، ئالاقاغا بازىرى، بايىنغولىن موڭغۇل ئاپتونوم ئوبلاستى بۈگۈر ناھىيەسىنىڭ يېڭىسار بازىرى ۋە تېرەكبازار يېزىسىغا بېرىپ، سۆھبەتلىشىش ھەم خىزمەت دوكلاتى ئاڭلاش شەكلىدە، ناھىيە، يېزىلىق خەلق قۇرۇلتايلىرىنىڭ نۆۋەت ئالماشتۇرۇش سايلىمى خىزمىتىگە تەييارلىق قىلىش ئەھۋالىنى ئەتراپلىق ئىگىلىدى. (مۇخبىر جاۋ جىيۈن)
</S>
<S ID=27893>
   ئاپتونوم رايون 11 – ماي، 2016 – يىللىق كەلكۈن مەزگىلىدىكى گېئوئاپەتتىن مۇداپىئەلىنىش خىزمىتى تېلېۋىزىيە – تېلېفون يىغىنى ئېچىپ، جايلاردىن بالدۇر سەپەرۋەر قىلىش، بالدۇر ئورۇنلاشتۇرۇش، بالدۇر ئالدىنى ئېلىش، بالدۇر تەييارلىق قىلىش تەلىپىگە ئاساسەن، گېئوئاپەتتىن مۇداپىئەلىنىش خىزمىتىنى چوڭقۇر، ئىنچىكە، ئەمەلىي ئىشلەپ، جايلاردىن گېئوئاپەت پەيدا قىلىدىغان زىياندىن ئەڭ يۇقىرى چەكتە ساقلىنىش ۋە زىياننى ئازايتىشنى تەلەپ قىلدى.
</S>
<S ID=27894>
   يىغىندا مۇنداق تەكىتلەندى: جايلار گېئوئاپەتتىن ئۇنىۋېرسال مۇداپىئەلىنىش سىستېمىسى قۇرۇلۇشىنى پۈتۈن كۈچى بىلەن ئىلگىرى سۈرۈشى، ھەر دەرىجىلىك زېمىن بايلىقى تارماقلىرى تەكشۈرۈش، باھالاش، ئۆلچەش، ئالدىن سىگنال بېرىش قاتارلىق تۆت چوڭ سىستېما قۇرۇلۇشىنى ئۈزلۈكسىز چوڭقۇرلاشتۇرۇشى، ئىلگىرى سۈرۈشى، مۇكەممەللەشتۈرۈشى كېرەك. يەرلىك ھەر دەرىجىلىك ھۆكۈمەتلەر مۇداپىئەلىنىش خىزمىتىنىڭ رەھبەرلىك مەسئۇلىيىتىنى ھەقىقىي ئادا قىلىپ، مۇداپىئەلىنىش ۋەزىپىلىرىنى ئىلمىي ئورۇنلاشتۇرۇشى كېرەك. جايلار كەلكۈن مەزگىلىدىكى تۈرلۈك ئاپەتتىن مۇداپىئەلىنىش تەدبىرلىرىنى قاتتىق ئەمەلىيلەشتۈرۈپ، يوشۇرۇن ئاپەتلەرنى رەتكە تۇرغۇزۇپ تەكشۈرۈشنى ئومۇميۈزلۈك قانات يايدۇرۇپ، يامغۇردىن بۇرۇن رەتكە تۇرغۇزۇپ تەكشۈرۈش، يامغۇردا چارلاپ تەكشۈرۈش، يامغۇردىن كېيىن قايتا تەكشۈرۈشتە چىڭ تۇرۇپ، كىشىلەرنىڭ مال – مۈلۈك بىخەتەرلىكىگە تەھدىت پەيدا قىلىدىغان يوشۇرۇن خەۋپ نۇقتىلىرىدىكى ئۆزگىرىشلەرنى ھەرىكەتچان كۆزىتىشى؛ ئالدىن سىگنال بېرىش، مەلۇمات بېرىش ئۇچۇرلىرىنى ۋاقتىدا ئېلان قىلىشى؛ تەكشۈرۈشكە ھەيدەكچىلىك قىلىشنى ئومۇميۈزلۈك قانات يايدۇرۇپ، ئالاقىدار باشقۇرۇش تارماقلىرى ۋە مۇداپىئەلىنىش ئاساسىي گەۋدىلىرىنىڭ ئاپەتتىن مۇداپىئەلىنىش مەسئۇلىيىتى ۋە مۇداپىئەلىنىش تەدبىرى، چارلاپ تەكشۈرۈشنى ئەمەلىيلەشتۈرۈش خىزمىتىنى ئىلگىرى سۈرۈشى؛ قۇرۇلۇش جەريانىدا گېئوئاپەتنىڭ خەتىرىنى باھالاش تۈزۈمى ۋە ‹‹ئۈچنى تەڭ باشلاش›› تۈزۈمىنى قاتتىق ئەمەلىيلەشتۈرۈپ، ئادەملەرنىڭ گېئوئاپەت پەيدا قىلىشىدىن قەتئىي ساقلىنىشى كېرەك. يىغىندا مۇنداق تەلەپ قىلىندى: كەلكۈن مەزگىلىنى مۇھىم مەزگىل دەپ قاراپ، جايلار مۇھىم رايون، مۇھىم مەزگىلدىكى مۇداپىئەلىنىش خىزمىتىنى كۈچەيتىپ، ئاپەت كۆپ كۆرۈلىدىغان رايونلاردا، بولۇپمۇ سۇچىلىق، سۇ ئېلېكتىر ئېنېرگىيەسى قاتارلىق ئۇل ئەسلىھە قۇرۇلۇشلىرىنى قىلىۋاتقان جايلار ۋە ساياھەت مەنزىرىلىك رايونى قاتارلىق ئادەملەر توپلىشىدىغان رايونلاردا، ئالاقىدار تارماقلار ۋە قۇرۇلۇش ئورۇنلىرى بىلەن بىرلىكتە مېخانىزمدا يېڭىلىق يارىتىشى، مەسئۇلىيەتنى ئەمەلىيلەشتۈرۈشى كېرەك. (مۇخبىر تويا) 
</S>
</TEXT>
/BODY
/DOC