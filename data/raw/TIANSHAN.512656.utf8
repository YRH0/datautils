<DOC>
<DOCID>TIANSHAN.512656</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-25 10:32:08</DATE>
</HEADER>
<BODY>
<HEADLINE>
<S ID=21974>
چاقىلىق ناھىيەسىنىڭ 100مىڭ مو چىلانلىقى يېشىل يېمەكلىك بازىسى بولۇپ بېكىتىلدى
</S>
</HEADLINE>
<TEXT>
<S ID=21975>
   ياسىنجان رەھمىتۇللا خەۋەر قىلىدۇ: يېزا ئىگىلىك مىنىستىرلىقى يېشىل يېمەكلىك باشقۇرۇش ئىشخانىسى، جۇڭگو يېشىل يېمەكلىك تەرەققىيات مەركىزى يېقىندا ‹‹مەملىكەت بويىچە يېشىل يېمەكلىك خام ماتېرىيالىنى ئۆلچەملەشتۈرۈپ ئىشلەپچىقىرىش بازىسى تىزىملىكى››نى ئېلان قىلدى، بۇ قېتىم چاقىلىق ناھىيەسىنىڭ 100 مىڭ مو چىلانلىقى ‹‹مەملىكەت بويىچە يېشىل يېمەكلىك خام ماتېرىيالى (چىلان)نى ئۆلچەملەشتۈرۈپ ئىشلەپچىقىرىش بازىسى›› قىلىپ بېكىتىلدى.
</S>
<S ID=21976>
بۇ چاقىلىق ناھىيەسىنىڭ يېشىل، ئېكولوگىيەلىك، بىخەتەر چىلان ماركىسى يارىتىش يولىغا ماڭغانلىقىدىن دېرەك بېرىدۇ.
</S>
<S ID=21977>
   بۇ قېتىم مەملىكەت بويىچە 48 ئورۇننىڭ 53 يېشىل يېمەكلىك ئىشلەپچىقىرىش بازىسى ئۆلچەملىك ئىشلەپچىقىرىش بازىسى قۇرۇلۇشى تەلىپىگە يەتتى.
</S>
<S ID=21978>
چاقىلىق ناھىيەسى ئىلتىماس قىلغان مەملىكەت بويىچە يېشىل يېمەكلىك خام ماتېرىيالى(چىلان)نى ئۆلچەملەشتۈرۈپ ئىشلەپچىقىرىش بازىسى بۇ ناھىيەنىڭ تىكەنلىك بازىرى، ۋاششەرى بازىرى، ئۇتام يېزىسىدىن ئىبارەت ئۈچ يېزا – بازىرىنى ئۆز ئىچىگە ئالغان بولۇپ، كۆلىمى 100 مىڭ موغا يېتىدۇ، ئۈنۈملۈك ۋاقتى 2016 – يىلى 1 – ئايدىن 2021 – يىلى 1 – ئايغىچە.
</S>
<S ID=21979>
   ئىگىلىشىمچە، چاقىلىق ناھىيەسى 2013 – يىلدىن باشلاپ 100 مىڭ مو چىلانلىقنى مەملىكەت بويىچە يېشىل يېمەكلىك خام ماتېرىيالى(چىلان)نى ئۆلچەملەشتۈرۈپ ئىشلەپچىقىرىش بازىسى قىلىش ئىلتىماسىنى سۇنغان بولۇپ، بىرقەدەر مۇكەممەل باشقۇرۇش، تەربىيەلەش، چىلانلىقنى نازارەت قىلىپ باشقۇرۇش تۈزۈمىنى ئورنىتىپ، چىلان مەھسۇلاتىنىڭ يېشىل يېمەكلىك سۈپەت بىخەتەرلىك تەلىپىگە ئۇيغۇن بولۇشىغا كاپالەتلىك قىلغان.
</S>
<S ID=21980>
‏
</S>
</TEXT>
/BODY
/DOC