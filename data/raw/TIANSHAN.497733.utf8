<DOC>
<DOCID>TIANSHAN.497733</DOCID>
<HEADER>
<CLASS>خەلقئارا</CLASS>
<DATE>2016-02-15 16:42:09</DATE>
</HEADER>
<BODY>
<HEADLINE>
<S ID=10878>
سۈرىيە تىنچلىقىنىڭ كەلگۈسى تاشقى سىناققا دۇچ كەلدى
</S>
</HEADLINE>
<TEXT>
<S ID=10879>
    سۈرىيە مەسىلىسى يەنە بىر قېتىم خەلقئارادىكى قىزىق نۇقتىغا ئايلاندى.
</S>
<S ID=10880>
سۈرىيەنى خەلقئارادا قوللاش گۇرۇپپىسىنىڭ دىپلوماتىيە مىنىستىرلىرى يىغىنى 12- فېۋرال ميۇنخېندا ئالاقىدار تەرەپلەرنىڭ سۈرىيەدىكى دۈشمەنلىشىشنى توختىتىش قاتارلىق مەسىلىلەردە ئورتاق تونۇش ھاسىل قىلغاندىن كېيىن، ھەر قايسى دۆلەتلەرنىڭ ئەمەلدارلىرى 13- فېۋرال ميۇنخېن بىخەتەرلىك يىغىنىدا سۈرىيە مەسىلىسىنى ھەل قىلىشتىكى مەيدانىنى يەنى بىر قېتىم بىلدۈردى.
</S>
<S ID=10881>
    تەھلىلچىلەر مۇنداق دەپ قارىدى، سۈرىيە چوڭ دۆلەتلەرنىڭ ئېلىشىش سەھنىسى بولۇپ قالدى، ئۇنىڭ ئارقا كۆرۈنىشى ئامېرىكا، رۇسىيە قاتارلىق چوڭ دۆلەتلەرنىڭ ئېلىشىشىغا چېتىلىدۇ، تىنچلىقنى ئەمەلگە ئاشۇرۇش جەريانىمۇ ھەر قايسى دۆلەتلەرنىڭ مەنپەئەتىنى تەڭپۇڭلاشتۇرۇشقا چېتىلىدۇ.
</S>
<S ID=10882>
ھەر قايسى تەرەپلەرنىڭ ئەڭ يېڭى ئىپادىسىدىن قارىغاندا، چوڭ دۆلەتلەر ئارىسىدا ئورتاق تونۇش بولسىمۇ، بىراق ئاخىردا قانداق ھەل قىلىشتا يەنىلا ئىختىلاپ بار.
</S>
<S ID=10883>
سۈرىيە تىنچلىقىنىڭ كەلگۈسى تاشقى كۈچلەرنىڭ ئېلىشىشىدىكى سىناققا دۇچ كەلمەكتە.
</S>
<S ID=10884>
    نەچچە سائەت كېڭىشىش ئارقىلىق، سۈرىيەنى خەلقئارادا قوللاش گۇرۇپپىسىنىڭ 4-قېتىملىق دىپلوماتىيە مىنىستىرلىرى يىغىنى 12- فېۋرال ئەتىگەندە ئىلگىرىلەشكە ئېرىشتى.
</S>
<S ID=10885>
ھەر قايسى تەرەپلەر مۇشۇ ھەپتە ئىچىدە ئىنسانپەرۋەرلىك قۇتقۇزۇش يولى ئېچىشقا قوشۇلدى؛ بىر ھەپتە ئىچىدە سۈرىيە چېگراسى ئىچىدىكى دۈشمەنلىشىش ھەرىكەتلىرى ئومۇميۈزلۈك توختايدۇ، ھەمدە بىرلەشكەن دۆلەتلەر تەشكىلاتىنىڭ رىياسەتچىلىكىدە ئامېرىكا، رۇسىيە باشچىلىقىدا بىر خىزمەت گۇرۇپپىسى تەشكىللىنىپ، زوراۋانلىقنى توختىتىشتىكى ئىنچىكە ھالقىلارنى ئىجرا قىلىشتىن تارتىپ بۇنىڭدىن كېيىنكى ئۇرۇش توختىتىشقىچە بولغان ئىشلارنى كونكرېت مەسلىھەتلىشىشكە ھوقۇق بېرىلىدۇ؛ شىۋېتسارىيەنىڭ جەنۋەدە ئۆتكۈزۈلىدىغان سۈرىيە دۆلەت ئىچى تىنچلىق سۆھبىتى تېزدىن ئەسلىگە كەلتۈرۈلۈپ، تىنچلىق سۆھبىتى بىلەن ئۇرۇش ۋە زوراۋانلىقنى توختوتۇش ئىلگىرى سۈرۈلىدۇ.
</S>
<S ID=10886>
    بۇ ئورتاق تونۇش گەرچە ئىجابىي ھەم ئەھمىيەتلىك بولسىمۇ، بىراق ھەر قايسى تەرەپلەر بۇنىڭ ئەمەلىيلىشىشىگە ئېھتىياتچانلىق بىلەن مۇئامىلە قىلدى.
</S>
<S ID=10887>
رۇسىيەنىڭ دىپلوماتىيە مىنىستىرى لاۋروۋ 13-فېۋرال مىيۇنخېن بىخەتەرلىك يىغىنىدا سۆز قىلغاندا، سۈرىيەدىكى ئۇرۇشۇۋاتقان ھەر قايسى تەرەپلەرنىڭ بىر ھەپتە «دۈشمەنلىشىش ھەرىكىتىنى توختىتىشى»نىڭ مۇمكىنچىلىكى ئاران 49 % دەپ قارايمەن دېدى، گېرمانىيەنىڭ دىپلوماتىيە مىنىستىرى ستەيىنمىل بۇنىڭغا سەل ئۈمىدۋار بولغان بولسىمۇ، لېكىن ئۇنىڭ مۆلچەرىچە مۇۋاپەققىيەتلىك بولۇش نىسبىتى 51 % لا ئىكەن.
</S>
<S ID=10888>
    بىرلەشكەن دۆلەتلەر تەشكىلاتىنىڭ سۈرىيە مەسىلىسى بويىچە ئالاھىدە ئەلچىسى دېمىستۇرا گېرمانىيە تاراتقۇلىرىنىڭ زىيارىتىنى قوبۇل قىلغاندا مۇنداق دېدى، دىپلوماتىيە مىنىستىرلىرى يىغىنىدا قولغا كەلتۈرۈلگەن نەتىجىلەرنىڭ ئەمەلىي ئۈنۈمىنى يەنىلا سىناشقا توغرا كېلىدۇ.
</S>
<S ID=10889>
    نۆۋەتتە، ھەر قايسى تەرەپلەر سۈرىيە مەسىلىسىنى سىياسىي يول ئارقىلىق ھەل قىلىش كېرەك، دەپ قارىماقتا.
</S>
<S ID=10890>
بىراق تېخىمۇ كۆپ كونكرېتنى مەسىلىلەردە ھەر قايسى تەرەپلەرنىڭ ئىختىلاپى گەۋدىلىك. دىپلوماتىيە مىنىستىرلىرى يىغىنىدا ھاسىل قىلىنغان ئورتاق تونۇش بويىچە، «دۈشمەنلىشىش ھەرىكىتىنى توختىتىش» ئاساسلىقى سۈرىيە ھۆكۈمەت ئارمىيەسى بىلەن ھۆكۈمەتكە قارشى قوراللىقلار ئارىسىدىكى ھەربىي توقۇنۇشقا قارىتىلغان بولۇپ، تېررورلۇق تەشكىلاتلىرىغا زەربە بېرىشنى ئۆز ئىچىگە ئالمايدۇ.
</S>
<S ID=10891>
ئەمما ھازىر ھەر قايسى تەرەپلەر قايسى قوراللىقلارنى تېررورلۇق تەشكىلات دەپ بېكىتىشتە بىرلىككە كېلەلمىدى.
</S>
</TEXT>
/BODY
/DOC