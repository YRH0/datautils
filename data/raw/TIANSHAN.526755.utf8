<DOC>
<DOCID>TIANSHAN.526755</DOCID>
<HEADER>
<CLASS>شىنجاڭ</CLASS>
<DATE>2016-06-06 10:14:32</DATE>
</HEADER>
<BODY>
<HEADLINE>
<S ID=29686>
تۇرپاندا يۇقىرى تېمپېراتۇرىلىق ھاۋارايى كۆرۈلۈپ، يالقۇنتاغدىكى تېرمومېتىر℃60 نى كۆرسەتتى
</S>
</HEADLINE>
<TEXT>
<S ID=29687>
    «ئاتەش ماكان» دەپ نام ئالغان تۇرپاندا 5-ئىيۇن يۇقىرى تېمپېراتۇرا℃42 بولدى، تۇرپان شەھەر رايونىدىن 40 نەچچە كىلومېتىر يىراقلىقتىكى يالقۇنتاغ چوڭ تېرمومېتىرى شۇ كۈنى℃60 نى كۆرسەتتى. يەرلىك مېتېئورولوگىيە تارماقلىرىنىڭ تونۇشتۇرۇشىچە، بۇ يىل «ئاتەش ماكان» تۇرپاندا ئېكسترېموملۇق يۇقىرى تېمپېراتۇرىلىق ھاۋارايى بۇلتۇردىن 10 كۈن بۇرۇن كۆرۈلگەن بولۇپ، 3-ئىيۇندىن باشلاپ تۇرپان شەھىرى ئىدىقۇت رايونى ۋە توقسۇن ناھىيەسىدە يۇقىرى تېمپېراتۇرا ℃40 دىن يۇقىرى بولغان، يالقۇنتاغ قاتارلىق قىسمەن جايلاردا يۇقىرى تېمپېراتۇرا ℃45 بولغان. بۇنىڭ بىلەن مېتېئورولوگىيە تارماقلىرى 2-ئىيۇن مۇددەتتىن بۇرۇن بۇ يىل ياز پەسىللىك تۇنجى يۇقىرى تېمپېراتۇرىلىق ھاۋارايىدىن مۇداپىئەلىنىش ئاگاھلاندۇرۇش سىگنالىنى تارقاتقان، ئالاقىدار تارماقلار جايلارنىڭ يۇقىرى تېمپېراتۇرىلىق ھاۋارايىدىن مۇداپىئەلىنىش تەييارلىقىنى پۇختا قىلىشنى ئەسكەرتكەن. مۆلچەرلىنىشىچە ℃40 لۇق يۇقىرى تېمپېراتۇرىلىق ھاۋارايى بىر قانچە كۈن داۋاملىشىدىكەن.     
</S>
</TEXT>
/BODY
/DOC