<DOC>
<DOCID>TIANSHAN.532058</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-06-30 15:49:33</DATE>
</HEADER>
<BODY>
<HEADLINE>
<S ID=31766>
سوت مەھكىمىسى قۇرغان ئۈندىدار توپى ئاممىغا قولايلىق ياراتتى
</S>
</HEADLINE>
<TEXT>
<S ID=31767>
     ئىختىيارىي مۇخبىرىمىز ئوسمان ئوبۇل خەۋىرى: ئونسۇ ناھىيەلىك خەلق سوت مەھكىمىسى دەۋا قىلىش مۇلازىمەت مەركىزىنىڭ قۇرۇلۇشىنى مۇكەممەللەشتۈرۈش ۋە ئۇچۇرلاشتۇرۇش مۇلازىمەت يوللىرىنى راۋانلاشتۇرۇش، «پۇقرالار دۇچ كەلگەن قانۇنىي مەسلىلەرگە ھەر ۋاقىت ئەستايىدىللىق بىلەن جاۋاب بېرىپ، پۇقرالارنىڭ دەۋا قىيىنچىلىقلىرىنى ھەل قىلىش» تەك مۇلازىمەت ئۈنۈمىگە يېتىش ھەمدە پۇقرالارغا «ئەدلىيە مۇلازىمىتى ھەرقاچان يېنىڭىزدا» ئىكەنلىكىنى ھەققىي تۈردە ھېس قىلدۇرۇش ئۈچۈن، «دەۋا مۇلازىمىتى پىكىر ئالماشتۇرۇش ئۈندىدار توپى» دىن ئىككىنى قۇرۇپ چىقتى. شۇنىڭ بىلەن بىر ۋاقىتتا، «دەۋا مۇلازىمىتى پىكىر ئالماشتۇرۇش ئۈندىدار توپى» نىڭ ئىككىلىك كودىنى ئۈندىدار توپلىرىدا تەشۋىق قىلىش ئارقىلىق، خەلق ئاممىسىغا «دەۋا مۇلازىمىتى پىكىر ئالماشتۇرۇش ئۈندىدار توپى» ۋە بۇ توپنىڭ مۇلازىمەت ئۇچۇرىنى ئاشكارىلىدى.
</S>
<S ID=31768>
    توپتىكى ئاساسلىق مۇلازىمەتچىلەر ئادۋوكاتلار، سوتچىلار، خەلق زاسېداتېللىرىدىن تەشكىل تاپقان بولۇپ، دەۋا ئىشلىرى توغرىسىدا مەسلىھەت سورىماقچى بولغانلار بۇ ئۈندىدار توپى ئارقىلىق توپتىكى مۇلازىمەتچى خادىملاردىن مەسلىھەت سورىسا بولىدۇ. دەۋا ئىشلىرىدىن مەسلىھەت سوراشتا مەسلىھەت سورىغۇچى ئۈندىدار توپىدا «بىرسى كۆپچىلىك» تىن سوئال سوراش، قانۇن خىزمەتچىلىرى «كۆپچىلىك بىرسى» گە ئەستايىدىللىق بىلەن جاۋاب بېرىش شەكلى قوللىنىلدى ھەمدە بۇ ئۈندىدار توپى ئارقىلىق مۇھىم ئۇچۇرلار ۋە ئۇقتۇرۇشلار ئېلان قىلىنىپ، ئەڭ يېڭى ئۇچۇرلاردىن ئامما بىلەن ئورتاق بەھرىمەن بولۇش، ئامما ھەر قاچان مەسلىھەت سوراپ پىكىر ئالماشتۇرۇش، ئاممىغا قانۇن-ساۋاتلىرىنى ئومۇملاشتۇرۇش جەھەتلەردىن كۆپ قولايلىقلار يارىتىلدى.
</S>
</TEXT>
/BODY
/DOC