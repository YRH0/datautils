<DOC>
<DOCID>TIANSHAN.538363</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-08-02 18:49:14</DATE>
</HEADER>
<BODY>
<HEADLINE>
<S ID=36078>
ياشلار، ئۆسمۈرلەر تەقلىدىي سوت مۇسابىقىسى ئوقۇغۇچىلارنىڭ قانۇن ئېڭىنى ئۆستۈردى
</S>
</HEADLINE>
<TEXT>
<S ID=36079>
    ئادالەت ئابدۇۋەلى خەۋەر قىلىدۇ: كۇچا ناھىيەسىدە يېقىندا ياشلار، ئۆسمۈرلەر تەقلىدىي سوت مۇسابىقىسى ئۆتكۈزۈلۈپ، ئوقۇغۇچىلارنىڭ قانۇن ئېڭى ئۆستۈرۈلدى.
</S>
<S ID=36080>
   تەقلىدىي سوت قانۇنىي تەرتىپ بويىچە ئېچىلدى. ناھىيەلىك 3 – ئوتتۇرا مەكتەپتىن مۇسابىقىگە قاتناشقان ئوقۇغۇچى زىباگۈل ھىمىت مۇنداق دېدى: تەقلىدىي سوتتىن بىز قانۇن ئارقىلىق ئۆزىمىزنىڭ ھوقۇق – مەنپەئىتىنى قانداق قوغداشنى، باشقىلارغا قانداق قانۇن ياردىمى بېرىشنى ئۆگىنىۋالدۇق.
</S>
<S ID=36081>
   ناھىيەلىك تەجرىبە ئوتتۇرا مەكتەپتىن مۇسابىقىگە قاتناشقان ئوقۇغۇچى شىرئەلى ئۆمەر مۇنداق دېدى: بۇ تەقلىدىي سوت بىزنى ياخشى تەربىيەگە ئىگە قىلدى، بىزنىڭ قانۇنغا بولغان چۈشەنچىمىز تېخىمۇ چوڭقۇرلاشتى.
</S>
<S ID=36082>
   كۇچا ناھىيەلىك خەلق سوت مەھكىمىسى جىنايى ئىشلار سوت كوللېگىيەسىنىڭ ياردەمچى سوتچىسى شىن ۋېيخۇا مۇنداق دېدى: پۈتۈن سوتنىڭ قاراپ چىقىش جەريانى ئىنتايىن تەرتىپلىك بولدى، يەنە كېلىپ بۇ تەقلىدىي سوت ياشلار، ئۆسمۈرلەرنىڭ قىزغىن ئالقىشىغا ئېرىشتى، ئوقۇغۇچىلاردىن تەشكىللەنگەن ۋەكىللەر كوماندىسىمۇ سوتتا دېلولارغا قانۇندا بەلگىلەنگەن تەرتىپ بويىچە قاراپ چىقتى.
</S>
<S ID=36083>
   ئۇقۇشىمچە، بۇنىڭدىن كېيىن كۇچا ناھىيەلىك ئىتتىپاق كومىتېتى مائارىپ، قانۇن تارماقلىرى بىلەن ھەمكارلىشىپ، ياشلار، ئۆسمۈرلەر تەقلىدىي سوت قوشۇنى تەشكىللەپ، كەنتلەرگە بېرىپ تەقلىدىي سوت پائالىيىتىنى قانات يايدۇرۇپ، يېزا، كەنتلەردە قانۇن ساۋاتلىرىنى ئومۇملاشتۇرۇش كۆرگەزمىسى ئۇيۇشتۇرۇپ، ياشلار، ئۆسمۈرلەرنىڭ ساغلام ئۆسۈپ يېتىلىشى ئۈچۈن ياخشى ئىجتىمائىي مۇھىت يارىتىدىكەن.
</S>
<S ID=36084>
‏   
</S>
</TEXT>
/BODY
/DOC