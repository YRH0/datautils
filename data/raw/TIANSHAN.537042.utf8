<DOC>
<DOCID>TIANSHAN.537042</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-07-26 16:30:48</DATE>
</HEADER>
<BODY>
<HEADLINE>
<S ID=34906>
سۈنئىي ئوت–چۆپ ئۆستۈرۈش بازىسى قۇرۇلۇشى تۈرى ئۇچتۇرپانغا ماكانلاشتى
</S>
</HEADLINE>
<TEXT>
<S ID=34907>
    ئىختىيارىي مۇخبىرىمىز ئابدۇسالام نىياز خەۋەر قىلىدۇ: ئۇچتۇرپان ناھىيەسىنىڭ يامانسۇ قىرغىز يېزىسىدىكى 150 مىليون يۈەن مەبلەغ سېلىنىدىغان سۈنئىي ئوت – چۆپ ئۆستۈرۈش بازىسى قۇرۇلۇش تۈرىدە توختام ئىمزالاش مۇراسىمى يېقىندا ئۆتكۈزۈلۈپ، شىنجاڭ ‹‹غەربىي دىيار›› يىپەك يولى ئوت – چۆپ چەكلىك مەسئۇلىيەت شىركىتى بىلەن ناھىيەلىك ھۆكۈمەت تۈر كېلىشىمىگە ئىمزا قويدى.
</S>
<S ID=34908>
    يامانسۇ قىرغىز يېزىسىنىڭ سۈنئىي ئوت – چۆپ ئۆستۈرۈش بازىسى قۇرۇلۇشى چۆل – باياۋاننى ئۆزگەرتىپ، قۇم – بوراننىڭ ئالدىنى ئېلىش تۈرى بولۇپ، ئىگىلەيدىغان يەر كۆلىمى 97 مىڭ مو.
</S>
<S ID=34909>
بۇ تۈردە 8 – ئايدا ئىش باشلىنىپ، 2022 – يىلىغا بارغاندا 97 مىڭ مو يەرنىڭ ھەممىسىگە ئوت – چۆپ تېرىپ بولۇنىدىكەن.
</S>
<S ID=34910>
بۇ تۈرنىڭ ئۇچتۇرپان ناھىيەسىدە يولغا قويۇلۇشى ناھىيەنىڭ دېھقانچىلىق، چارۋىچىلىق تەرەققىياتىنى ئىلگىرى سۈرۈش، يەرلىكنىڭ چارۋا باقمىچىلىقىنىڭ يۈكسىلىشىنى ئىلگىرى سۈرۈش، دېھقانلارنىڭ كىرىمىنى ئاشۇرۇپ، ئۇچتۇرپاننىڭ ئېكولوگىيەلىك مۇھىتىنى ياخشىلاشتا تۈرتكىلىك رول ئوينايدىكەن.
</S>
<S ID=34911>
‏
</S>
</TEXT>
/BODY
/DOC