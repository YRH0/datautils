<DOC>
<DOCID>TIANSHAN.548075</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-09-07 12:48:08</DATE>
</HEADER>
<BODY>
<HEADLINE>
<S ID=47648>
بۇ يىلنىڭ ئالدىنقى يېرىمىدا بايىنغولىن ئوبلاستىنىڭ يېزا ئىگلىك ئىشلەپچىقىرىشى پۇختا ئېشىپ، قۇرۇلمىسى ئەلالاشتى
</S>
</HEADLINE>
<TEXT>
<S ID=47649>
   ئىختىيارىي مۇخبىرىمىز ياسىنجان رەھمىتۇللا خەۋىرى: بۇ يىلنىڭ ئالدىنقى يېرىمىدا، بايىنغولىن ئوبلاستى باھا ۋە تۈرلۈك تولۇقلىما، ياردەم سىياسەتلىرىدىن ئاكتىپ پايدىلىنىپ، يېزا ئىگىلىك كەسىپ قۇرۇلمىسىنى تەڭشەشنى ئىلگىرى سۈرۈپ، تۈرلۈك كۆرسەتكۈچلەردە ياخشى نەتىجىلەرنى قولغا كەلتۈردى.
</S>
<S ID=47650>
   ئۇقۇشىمچە، بۇ يىل بايىنغولىن ئوبلاستى بويىچە 5 مىليون 924 مىڭ مو يەرگە زىرائەت تېرىلىپ، زىرائەت تېرىلغۇ كۆلىمى ئۆتكەن يىلنىڭ ئوخشاش مەزگىلدىكىدىن 18 مىڭ مو كۆپەيگەن.
</S>
<S ID=47651>
بۇنىڭ ئىچىدە، ئاشلىق زىرائەت كۆلىمى 1 مىليون 203 مىڭ 400 مو بولۇپ، ئالدىنقى يىلدىكىدىن 227 مىڭ 600 مو ئازايغان؛ كېۋەز كۆلىمى 3 مىليون 219 مىڭ 100 مو بولۇپ، ئالدىنقى يىلدىكىدىن 68 مىڭ 400 مو ئازايغان.
</S>
<S ID=47652>
كونسېرۋا قىزىلمۇچى، قىچا، ياغلىقدان، جۇڭيى دورا ماتېرىياللىرى كۆلىمى ئايرىم-ئايرىم ھالدا 50 مىڭ 800 مو، 51 مىڭ 500 مو، 49 مىڭ 800 مو ۋە 73 مىڭ 200 مو ئاشقان.
</S>
<S ID=47653>
يازلىق ئاشلىق ئومۇمىي مەھسۇلاتى 340 مىڭ 400 توننا بولۇپ، %10.5 تۆۋەنلىگەن. چارۋىچىلىق مۇقىم تەرەققىي قىلىپ، قوتاندا ساقلانغان چارۋا 1 مىليون 602 مىڭ 400 تۇياققا يېتىپ، %8.4 ئاشقان.
</S>
<S ID=47654>
گۆش، تۇخۇم مەھسۇلاتلىرى ئايرىم –ئايرىم ھالدا %6.8 ۋە %6.6 ئاشقان. سۈت مەھسۇلاتلىرىنىڭ مىقدارى %4.4 تۆۋەنلىگەن.
</S>
<S ID=47655>
يېڭىدىن كۆپەيگەن ئۆسۈملۈك، ئورمان كۆلىمى 116 مىڭ موغا يېتىپ، يەرلىكنىڭ باغ، ئورمان كۆلىمى 1 مىليون 700 مىڭ مودىن ئاشقان.
</S>
<S ID=47656>
 
</S>
</TEXT>
/BODY
/DOC