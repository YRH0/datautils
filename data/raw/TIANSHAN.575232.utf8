<DOC>
<DOCID>TIANSHAN.575232</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-12-28 12:08:51</DATE>
</HEADER>
<BODY>
<HEADLINE>
<S ID=68482>
كۇچا ناھىيەسىنىڭ سانائەت قوشۇلما قىممىتى 6 مىليارد 13 مىليون يۈەنلىك ئۆتكەلدىن ئۆتتى
</S>
</HEADLINE>
<TEXT>
<S ID=68483>
 ئادالەت ئابدۇۋەلى خەۋەر قىلىدۇ: كۇچا ناھىيەسى بۇ يىل سانائەت كارخانىلىرىنىڭ تىپىنى ئۆزگەرتىپ، دەرىجىسىنى ئۆستۈرۈشنى تېزلەتكەنلىكتىن، ناھىيەنىڭ سانائەت قوشۇلما قىممىتى 6 مىليارد 13 مىليون يۈەنلىك ئۆتكەلدىن ئۆتتى.
</S>
<S ID=68484>
 بۇ ناھىيە ناھىيە رەھبەرلىرى نۇقتىلىق تۈرلەرنى نازارەت قىلىپ تەكشۈرۈش مەسئۇلىيەت تۈزۈمىنى يولغا قويۇپ، نۇقتىلىق تۈرلەرنىڭ ئىشقا كىرىشتۈرۈلۈشىنى تېزلەتتى.
</S>
<S ID=68485>
بۇ يىل ‹‹رۇتوڭ›› ماشىنىسازلىقى قاتارلىق بەش نۇقتىلىق تۈرنىڭ ھەممىسى ئۆز قەرەلىدە ئىشقا كىرىشتۈرۈلدى؛ 20 دىن ئارتۇق سانائەت تۈرىنىڭ يىل ئىچىدە ئىشقا كىرىشتۈرۈلۈشىگە كاپالەتلىك قىلىندى.
</S>
<S ID=68486>
 ناھىيە سانائەتنى يېتەكچى قىلىپ، كەسىپلەرنى كۆجۈملەشتۈرۈپ تەرەققىي قىلدۇرۇش پىكىر يولىنى زىچ چۆرىدەپ، جۇڭگو نېفىت – خىمىيە گۇرۇھى ئوتتۇرا تۈزلەڭلىك نېفىت – خىمىيە سانائىتى شىركىتىنىڭ 110 مىڭ توننىلىق نېفىت چەككىلەش تۈرى، ‹‹زىگۇاڭ›› خىمىيە سانائىتىنىڭ يېنىك ھىدروكاربون كىسلاتاسى ئىشلەپچىقىرىش كۆلىمىنى كېڭەيتىش تۈرى قاتارلىق تۈرلەرنىڭ سۈپەت دەرىجىسىنى ئۆستۈرۈپ، كارخانىلارنىڭ رىقابەت كۈچىنى ئاشۇردى.
</S>
<S ID=68487>
تېخنىكا ئۆزگەرتىشنى كۈچەيتىپ، ‹‹شىنچياۋ›› تۇرۇبىچىلىقى، جۇڭگو نېفىت – خىمىيە گۇرۇھى ئوتتۇرا تۈزلەڭلىك نېفىت – خىمىيە سانائەت شىركىتىنىڭ تېخنىكا ئۆزگەرتىشىگە تۈرتكە بولدى.
</S>
<S ID=68488>
كارخانىلارنىڭ ئاپتونوم رايوننىڭ ئوتتۇرا، كىچىك كارخانىلار مەخسۇس مەبلىغىنى ئىلتىماس قىلىشىغا ياردەم قىلدى.
</S>
<S ID=68489>
كۆلەملىك كارخانىلارنى يېتىلدۈرۈپ، كارخانىلارغا ئۇچۇر ئامبىرى قۇرۇپ بەردى.
</S>
<S ID=68490>
تەربىيەلەش پىلانىغا كىرگۈزۈلگەن 15 كارخانىغا مەخسۇس مۇلازىمەت قىلىپ، ئىشچىلارنى ئىز قوغلاپ تەربىيەلىدى.
</S>
<S ID=68491>
بۇ يىل يېڭىدىن ئۇچۇر ئامبىرىغا كىرگۈزۈلگەن كارخانا 13كە يەتتى.
</S>
<S ID=68492>
نەتىجىدە ھازىرغا قەدەر سانائەت كارخانىلىرى ئورۇندىغان قوشۇلما قىممەت 2015 – يىلىنىڭ ئوخشاش مەزگىلىدىكىدىن %7.41 ئاشتى.
</S>
<S ID=68493>
كۆلەمدىن يۇقىرى 46 كارخانا ئورۇندىغان سانائەت قوشۇلما قىممىتى 5 مىليارد 793 مىليون يۈەنگە يېتىپ، 2015 – يىلنىڭ ئوخشاش مەزگىلىدىكىدىن %6.9 ئاشتى.
</S>
<S ID=68494>
‏
</S>
</TEXT>
/BODY
/DOC