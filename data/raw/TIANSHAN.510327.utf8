<DOC>
<DOCID>TIANSHAN.510327</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-16 15:29:25</DATE>
</HEADER>
<BODY>
<HEADLINE>
<S ID=20189>
لوپنۇر ناھىيەسى بۇ يىل نۇقتىلىق تۈر قۇرۇلۇشىدىن 100 نى يولغا قويىدۇ
</S>
</HEADLINE>
<TEXT>
<S ID=20190>
     ئىختىيارىي مۇخبىرىمىز ياسىنجان رەھمىتۇللا خەۋىرى: مۇخبىرنىڭ لوپنۇر ناھىيەلىك سودىگەر چاقىرىش ئىدارىسىدىن ئىگىلىشىچە، لوپنۇر ناھىيەسى بۇ يىلنى «تۈر قۇرۇلۇشىدا ئۆتكەلگە ھۇجۇم قىلىش يىلى» قىلىپ بېكىتىپ، جەمئىي 2 مىليارد 500 مىليون يۈەن مەبلەغ سېلىپ، 100 نۇقتىلىق تۈر قۇرۇلۇشىنى يولغا قويىدۇ.
</S>
<S ID=20191>
بۇنىڭدىن باشقا يەنە ppp تۈر قۇرۇلۇشىدىن 15 نى يولغا قويۇپ، بۇنىڭغا 2 مىليارد 485 مىليون يۈەن مەبلەغ سېلىپ، لوپنۇر ناھىيەسىنىڭ 2016 –يىلدا مۇقىم مۈلۈك سېلىنمىسىنى %12 ئاشۇرۇش نىشانىنى ئورۇندايدۇ.
</S>
<S ID=20192>
    ئىگىلىنىشچە، لوپنۇر ناھىيەسىنىڭ 2016 –يىللىق نۇقتىلىق تۈر قۇرۇلۇشى ئىچىدە داشى جىنۋېي مىليون توخۇ باقمىچىلىق بازىسى تۈرى، بايىنغولىن ئوبلاستى سىمىيچى توقۇمچىلىق پەن –تېخنىكىسى چەكلىك شىركىتىنىڭ كىيىم –كېچەك ئىشلەپچىقىرىش، پىششىقلاپ ئىشلەش تۈرى، داشى توقۇمچىلىق رايونىنىڭ ئۆلچەملىك زاۋۇت قۇرۇش تۈرى، لوپنۇرلۇقلار كەنتىنى 5A دەرىجىلىك سەيلىگاھ قىلىپ قۇرۇپ چىقىش بويىچە ئۇل –ئەسلىھە قۇرۇلۇشى تۈرى قاتارلىق 32 غوللۇق ئۇل –ئەسلىھە قۇرۇلۇشى بار.
</S>
<S ID=20193>
بۇ يىل لوپنۇر ناھىيەسى توقۇمچىلىق، كىيىم –كېچەك، ساياھەتچىلىك، كان مەھسۇلاتلىرىنى ئىنچىكە پىششىقلاپ ئىشلەش، يېزا ئىگىلىك ۋە گۆش مەھسۇلاتلىرىنى ئىنچىكە پىششىقلاپ ئىشلەش، يېزا ئىگىلىك پەن –تېخنىكىسى، لوپنۇر چىگىسى قاتارلىق ساھەلەرنى چۆرىدەپ، ناھىيەنىڭ يىللىق سودىگەر چاقىرىپ مەبلەغ كىرگۈزۈش سوممىسىنى 6 مىليارد يۈەنگە يەتكۈزۈپ، بۇ يىل ئىچىدە ئەمەلىيشىدىغان مەبلەغنى 2 مىليارد 500 مىليون يۈەنگە يەتكۈزىدۇ.
</S>
</TEXT>
/BODY
/DOC