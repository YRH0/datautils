<DOC>
<DOCID>TIANSHAN.513114</DOCID>
<HEADER>
<CLASS>شىنجاڭ</CLASS>
<DATE>2016-03-27 14:37:52</DATE>
</HEADER>
<BODY>
<HEADLINE>
<S ID=22161>
شىمالىي جۇڭغار شىمالىي ئۈرۈمچى 750 كىلوۋولتلۇق توك يەتكۈزۈش–بېسىم ئۆزگەرتىش قۇرۇلۇشى باشلاندى
</S>
</HEADLINE>
<TEXT>
<S ID=22162>
    750 كىلوۋولتلۇق غول تور رامكىسى تارباغاتاي غىچە ئۇزارتىلىدۇ
</S>
<S ID=22163>
    چېن چياڭۋېينىڭ دۆلەت تورى شىنجاڭ ئېلېكتىر ئېنېرگىيە شىركىتى ئىقتىساد – تېخنىكا تەتقىقات ئورنىدىن ئىگىلىشىچە، 22 – مارت قۇبۇقسار موڭغۇل ئاپتونوم ناھىيەسى شازغەت يېزىسىدا شىمالىي جۇڭغار 750 كىلوۋولتلۇق تىرانسفورموتور ئىستانسىسى قۇرۇلۇشى باشلانغان.
</S>
<S ID=22164>
بۇ شىمالىي جۇڭغار – شىمالىي ئۈرۈمچى 750 كىلوۋولتلۇق توك يەتكۈزۈش – بېسىم ئۆزگەرتىش قۇرۇلۇشىنىڭ باشلانغانلىقىدىن دېرەك بېرىدۇ.
</S>
<S ID=22165>
    شىمالىي جۇڭغار 750 كىلوۋولتلۇق تىرانسفورموتور ئىستانسىسى شىمالىي جۇڭغارشىمالىي ئۈرۈمچى 750 كىلوۋولتلۇق توك يەتكۈزۈش – بېسىم ئۆزگەرتىش قۇرۇلۇشىنىڭ مۇھىم تەركىبىي قىسمى.
</S>
<S ID=22166>
بۇ قۇرۇلۇشقا 1 مىليارد 818 مىليون 710 مىڭ يۈەن مەبلەغ سېلىش پىلانلانغان بولۇپ، قۇبۇقسار موڭغۇل ئاپتونوم ناھىيەسى شازغەت يېزىسىدىن باشلىنىپ، ئۈرۈمچى مىچۈەن – كۆكتاغ رايونىدىكى شىمالىي ئۈرۈمچى تىرانسفورموتور ئىستانسىسىدا ئاخىرلىشىدۇ.
</S>
<S ID=22167>
قۇرۇلۇشتا شىمالىي جۇڭغاردا 750 كىلوۋولتلۇق تىرانسفورموتور ئىستانسىسىدىن بىرسى يېڭىدىن قۇرۇلىدۇ، شىمالىي ئۈرۈمچى تىرانسفورموتور ئىستانسىسى كېڭەيتىپ قۇرۇلىدۇ، 750 كىلوۋولتلۇق 318 مىڭ 400 مېتىرلىق قوش قايتما توك يەتكۈزۈش سىمى تارتىلىدۇ، بۇ قۇبۇقسار، 10 – شى 184 – تۈەن، سانجى شەھىرى، فۇكاڭ شەھىرى، ئۈرۈمچى شەھىرى قاتارلىق جايلاردىن ئۆتىدۇ.
</S>
<S ID=22168>
    تونۇشتۇرۇلۇشىچە، شىمالىي جۇڭغارشىمالىي ئۈرۈمچى 750 كىلوۋولتلۇق توك يەتكۈزۈش – بېسىم ئۆزگەرتىش قۇرۇلۇشىنىڭ باشلىنىشى شىنجاڭنىڭ 750 كىلوۋولتلۇق غول تور رامكىسىنىڭ شىمالغا قاراپ شىنجاڭ ئېلېكتىر تورى شىمالىي بۆلىكىنىڭ ئەڭ ئاخىرقى بۆلىكى تارباغاتاي ئېلېكتىر تورىغىچە ئۇزارتىلغانلىقىدىن دېرەك بېرىدىكەن.
</S>
<S ID=22169>
قۇرۇلۇش ئىشقا كىرىشتۈرۈلگەندىن كېيىن شىمالىي شىنجاڭ رايونىنىڭ ئېلېكتىر تورىنىڭ توك بىلەن تەمىنلەش ئىقتىدارى ۋە ئىشەنچلىك دەرىجىسى ئۆسۈش بىلەن بىللە، ئالتاي ۋىلايىتى، تارباغاتاي ۋىلايىتى، قاراماي شەھىرىنىڭ ئېشىنچا توكىنى سىرتقا چىقىرىش ئېھتىياجىنى قاندۇرۇپ، شىمالىي شىنجاڭنىڭ ھاسىلىي ئېنېرگىيەنى كۆلەملەشتۈرۈپ ئېچىش قەدىمىنى تېزلىتىدىكەن.
</S>
<S ID=22170>
    شىمالىي جۇڭغارشىمالىي ئۈرۈمچى 750 كىلوۋولتلۇق توك يەتكۈزۈش – بېسىم ئۆزگەرتىش قۇرۇلۇشىنى 2017 – يىلى 6 – ئايدا تاماملاپ ئىشقا كىرىشتۈرۈش پىلانلاندى.
</S>
<S ID=22171>
‏    
</S>
</TEXT>
/BODY
/DOC