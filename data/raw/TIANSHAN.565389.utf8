<DOC>
<DOCID>TIANSHAN.565389</DOCID>
<HEADER>
<CLASS>شىنجاڭ</CLASS>
<DATE>2016-11-16 17:03:44</DATE>
</HEADER>
<BODY>
<HEADLINE>
<S ID=59927>
ئاپتونوم رايونلۇق مېتېئورولوگىيە ئىدارىسى ئوقۇش پۈتكۈزگەنلەردىن 74 نەپەر خادىم قوبۇل قىلىدۇ
</S>
</HEADLINE>
<TEXT>
<S ID=59928>
  شەھەر ئىستېمالى سەھەر گېزىتى: شىنجاڭ ئۇيغۇر ئاپتونوم رايونلۇق مېتېئورولوگىيە ئىدارىسى جەمئىيەتتىن ئاشكارا ھالدا كەسپىي ئورۇنغا 74 نەپەر خادىم قوبۇل قىلىدىغان بولۇپ، تىزىملىتىش ۋاقتى 28-نويابىرغىچە بولىدۇ.
</S>
<S ID=59929>
    مۇخبىرنىڭ 15-نويابىر شىنجاڭ ئىمتىھان ئۇچۇر مەركىزىدىن ئىگىلىشىچە، بۇ قېتىمقى قوبۇل قىلىش ئوبيېكتى 2016-يىلىدىن 2017-يىلىغىچە ئوقۇش پۈتكۈزگەن پۈتۈن كۈنلۈك تۈزۈمدىكى تولۇق كۇرس ۋە ئۇنىڭدىن يۇقىرى ئوقۇش تارىخىغا ئىگە ئوقۇغۇچىلار بولۇپ، مۇناسىپ ئوقۇش تارىخى ۋە ئۇنۋان كىنىشكىلىرىنى تەييارلىشى كېرەك ئىكەن.
</S>
<S ID=59930>
    قوبۇل قىلىنىدىغان خادىملار چوقۇم كەسپى ئىمتىھان بېرىدىغان ئورۇننىڭ كەسىپ تەلىپىگە ماس كېلىشى كېرەك، مېتېئورولوگىيە ۋە ئالاقىدار كەسىپلەر: مېتېئورولوگىيە ئىلمىي، كىلىمات ئىلمى، ئاتموسفرا ئىلمى، ئاتموسفرا فىزىكىسى ۋە ئاتموسفرا مۇھىتى، قوللىنىشچان مېتېئورولوگىيە، ئاتموسفرا تەكشۈرۈش، مۇھىت ۋە ھاۋارايى، ئالاقە قۇرۇلۇشى، ئېلېكتىرونلۇق ئۇچۇر قۇرۇلۇشى، يۇمشاق دېتال قۇرۇلۇشى، تور قۇرۇلۇشى، كومپيۇتېر تېخنىكىسى، كومپيۇتېر قوللىنىشى قاتارلىقلار؛ مالىيە تۈرىدىكى كەسىپلەر :بوغالتىرلىق، مالىيە باشقۇرۇش، مالىيە ئىش ئورنى ئېھتىياجلىق بولغان بوغالتىرلىق كەسپىي سالاھىيەت كىنىشكىسى قاتارلىقلاردىن ئىبارەت.
</S>
<S ID=59931>
    ئىمتىھانغا قاتنىشىدىغان ئوقۇغۇچىلارنىڭ كۆلىمىنى مۇۋاپىق كونتىرول قىلىش ئۈچۈن،  تىزىملاتقان ئوقۇغۇچىلارنىڭ سانى نىسبەتەن كۆپ ئىش ئورۇنلىرىغا قارىتا، ئوقۇش تارىخى قاتلىمى، كەسپىنىڭ ماس كېلىش دەرىجىسى، مەكتەپتىكى ئەھۋالى (نەتىجىسى، مۇكاپاتلىنىش ئەھۋالى، شان-شەرەپلىرى ۋە قاتناشقان ئىجتىمائىي پائالىيەتلىرى) قاتارلىقلار بويىچە تاللىنىدىكەن.
</S>
<S ID=59932>
    بۇ قېتىمقى خادىم قوبۇل قىلىشتا توردا تىزىملىتىش شەكلى قوللىنىلىدىكەن.
</S>
<S ID=59933>
 ئىمتىھانغان تىزىملاتقۇچىلار شەخسىي ئارزۇ جەدۋىلى، شەخسىي تەكلىپ قىلىنىش ماتېرىياللىرى (تەرجىمىھالى، ئوقۇش تارىخى، ئۇنۋانى، تېخنىكا ئىقتىدار كىنىشكىلىرى قاتارلىقلار، ئوقۇش پۈتكۈزىدىغان ئوقۇغۇچىلار نەتىجە جەدۋىلى ۋە ئىشقا تونۇشتۇرۇش جەدۋىلى)نىڭ ئېلېكتىرونلۇق نۇسخىسىنى xjqxjrsc@126.com غا يوللىشى كېرەككەن.
</S>
<S ID=59934>
تىزىملىتىش پوچتا يوللانمىسىنىڭ تېمىسىنىڭ شەكلى «شىنجاڭ مېتېيورولوگىيە ئىدارىسىنىڭ خادىم قوبۇل قىلىشىغا تىزىملىتىش ___ ئىسىم-فامىلىسى__ كەسپى» بولۇشى كېرەككەن.
</S>
<S ID=59935>
    تىزىملىتىش ۋاقتى 2016-يىلى 11-ئاينىڭ 28-كۈنى سائەت 20:00 گىچە بولۇپ، ۋاقتى ئۆتۈپ كەتسە تىزىملانمايدۇ.
</S>
</TEXT>
/BODY
/DOC