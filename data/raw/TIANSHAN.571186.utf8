<DOC>
<DOCID>TIANSHAN.571186</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-12-12 11:19:43</DATE>
</HEADER>
<BODY>
<HEADLINE>
<S ID=64444>
پاسۇڭ كەنتىدە يۆلەكسىزلەر يۆلەندى
</S>
</HEADLINE>
<TEXT>
<S ID=64445>
 غەيرەت جاسارەت خەۋەر قىلىدۇ: پاسۇڭ كەنتى كەلپىن ناھىيەسىنىڭ گەزلىك بازىرىدىكى تەبىئىي شارائىتى ناچار، نوپۇسى كۆپ، تېرىلغۇ يېرى ئاز نامرات كەنت بولۇپ، كەنت پارتىيە ياچېيكىسى ئۇزاقتىن بۇيان ‹‹ئاجىز، چېچىلاڭغۇ كەنت›› قالپىقىدىن قۇتۇلالماي كەلگەنىدى.
</S>
<S ID=64446>
يېقىنقى ئىككى يېرىم يىلدا پاسۇڭ كەنتىدە زور ئۆزگىرىشلەر بولدى.
</S>
<S ID=64447>
بۇ ئۆزگىرىشلەر ئاپتونوم رايونلۇق خەلق ئىشلىرى نازارىتىنىڭ 3 – تۈركۈمدە ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى بويىچە پاسۇڭ كەنتىدە تۇرۇشلۇق خىزمەت ئەترىتىنىڭ كەنتنىڭ تۈرلۈك ئىشلىرىنىڭ تەرەققىياتىغا 12 مىليون 550 مىڭ يۈەندىن كۆپرەك مەبلەغ سېلىشى، كەنتتىكى كادىرلار ۋە ئاممىنى يېتەكلەپ، رەتلىك، گۈزەل، مەدەنىيەت پائالىيەتلىرى مول، ئامما خاتىرجەم تىرىكچىلىك قىلىدىغان گۈزەل كەنت قۇرۇپ چىققانلىقىدىن بولدى.
</S>
<S ID=64448>
 خىزمەت ئەترىتىدىكىلەر ئەمەلىيەتنى چىقىش قىلىپ، نامراتلارنى دەل جايىدا يۆلەشنى مۇھىم نۇقتا قىلىپ نامراتلىقتىن قۇتۇلدۇرۇش جېڭىنى پۇختا قانات يايدۇرغانلىقتىن، بۇ كەنت ناھىيە ۋە بازارنىڭ ئالاقىدار تەكشۈرۈشىدىن ئۆتۈپ ‹‹ئاجىز، چېچىلاڭغۇ›› كەنتلىك قالپىقىنى چۆرۈپ تاشلىدى.
</S>
<S ID=64449>
خىزمەت ئەترىتى كەنتتىكى ھۈنىرى بار دېھقانلارنى ئىگىلىك تىكلەپ نامراتلىقتىن قۇتۇلۇشقا يېتەكلىدى.
</S>
<S ID=64450>
خىزمەت ئەترىتى ئۆزى مەبلەغ ھەل قىلىپ ۋە دېھقانلارنىڭ 4 مىليون 600 مىڭ يۈەن مەبلىغىنى جۇغلاپ، 100 مولۇق ئىگىلىك تىكلەش رايونى قۇرۇپ، 16 ئائىلىنىڭ ئۆز ئالدىغا كارخانا قۇرۇشىغا تۈرتكە بولدى.
</S>
</TEXT>
/BODY
/DOC