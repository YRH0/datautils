<DOC>
<DOCID>TIANSHAN.571009</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-12-09 18:24:09</DATE>
</HEADER>
<BODY>
<HEADLINE>
<S ID=64184>
‹‹گۈزەللىك قۇرۇلۇشى››ئاقتۇ ئاياللىرىنىڭ رولىنى ھەقىقىي نامايان قىلدى
</S>
</HEADLINE>
<TEXT>
<S ID=64185>
  مۇختەر نۇرمۇھەممەت خەۋەر قىلىدۇ: ئاقتۇ ناھىيەسى ‹‹گۈزەللىك قۇرۇلۇشى››نى يولغا قويۇپ، ئاياللارنى ئۆز ئالدىغا ئىگلىك تىكلەش، ئىشقا ئورۇنلىشىشقا يېتەكلەش بىلەن بىللە زامانىۋى مەدەنىيەتنى يېتەكچى قىلىپ، ساغلام، مەدەنىي تۇرمۇش ئادەتلىرىنى يېتىلدۈرۈش، تۇرمۇش سۈپىتىنى ئۆستۈرۈش ئارقىلىق ئۇلارنىڭ گۈزەل لاتاپىتىنى ھەقىقىي نامايان قىلدى.
</S>
<S ID=64186>
 2011 – يىلىدىن بۇيان ناھىيەلىك پارتكوم، خەلق ھوكۈمىتى ۋە ئاياللار بىرلەشمىسى ناھىيە بازىرى ۋە يېزا – بازارلاردىكى ئاياللار ئارىسىدا ‹‹گۈزەللىك قۇرۇلۇشى››نى ئاساس قىلغان بىر يۈرۈش ئاممىۋى خاراكتېرلىك پائالىيەتلەرنى قانات يايدۇرۇپ، ئاياللارنىڭ مەدەنىيەت، پەن – تېخنىكا ساپاسىنى ئۆستۈرۈش بىلەن بىللە يېڭىلىق يارىتىش، ئۆز ئالاھىدىلىكىنى نامايان قىلىش، ئۆزئارا بەسلىشىش روھىنى ئۇرغۇتۇپ، ئۆز ئالدىغا ئىگىلىك تىكلەش ئىقتىدارى بار ئاياللارنى مەبلەغ، تېخنىكا جەھەتتىن قوللاش سالمىقىنى زورايتتى.
</S>
<S ID=64187>
ئاياللار ئىگىلىك تىكلەش ‹‹تۈر ئامبىرى››نى مۇكەممەللەشتۈرۈپ، ئۈلگە كۆرسىتىش بازىسىدىن 16نى، كەشتىچىلىك، تىككۈچىلىك ھەمكارلىق كوپىراتىپىدىن 45نى قۇرۇپ، ئايال كەسىپكارلارنى 1000 دىن كۆپرەككە يەتكۈزدى.
</S>
<S ID=64188>
27 مەيدان (قېتىم) مىللىي قول ھۈنەر بۇيۇملار كۆرگەزمىسى ئۆتكۈزۈپ، ئاياللارغا ئۆز ئىقتىدارىنى نامايان قىلىدىغان سەھنە ھازىرلاپ بەردى؛ ئاپتونوم رايونىمىزدىكى كەسپىي تېخنىكا مەكتەپلىرىدىن ئوقۇتقۇچى تەكلىپ قىلىپ، ئاياللارنى ھۆسن تۈزەش، ئائىلە مۇلازىمەتچىلىكى، ئاشپەزلىك، كەشتىچىلىك بىلىملىرى بىلەن تەربىيەلىدى.
</S>
<S ID=64189>
ئۆز ئالدىغا ئىگىلىك تىكلىگەن 245 ئايالغا 4 مىليون يۈەنگە يېقىن ئۆسۈمى تولۇقلاپ بېرىلىدىغان ئاز سوممىلىق قەرز پۇل ھەل قىلىپ بەردى؛ پاراۋانلىق ئىش ئورۇنلىرىنى ئۈزلۈكسىز كۆپەيتىپ، شەھەر – بازارلاردىكى 1800 دىن كۆپرەك ئىشسىز ئايالنى مۇھىت ئاسراش ساھەلىرىگە ئىشقا ئورۇنلاشتۇردى؛ كەنت، مەھەللىلەرنى بىرلىك قىلغان ھالدا زامانىۋى مەدەنىيەتنى يېتەكچى قىلىپ، ئەسەبىيلىككە قارشى تۇرۇش تەشۋىقات پائالىيەتلىرىنى يولغا قويۇش ئارقىلىق يېزا ئاياللىرىنى مەدەنىي، يارىشىملىق كىيىنىشكە، توي – تۆكۈن، نەزىر – چىراغلاردا ئاددىي – ساددا، تېجەشلىك بولۇشقا يېتەكلەپ، يېزا ئاياللىرىنىڭ يۈرۈش – تۇرۇشى، روھىي كەيپىياتىدا زور بۇرۇلۇش ھاسىل قىلدى.
</S>
<S ID=64190>

</S>
</TEXT>
/BODY
/DOC