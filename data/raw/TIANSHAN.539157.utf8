<DOC>
<DOCID>TIANSHAN.539157</DOCID>
<HEADER>
<CLASS>شىنجاڭ</CLASS>
<DATE>2016-08-07 13:14:38</DATE>
</HEADER>
<BODY>
<HEADLINE>
<S ID=37773>
ئاپتونوم رايونىمىزدىكى تۇنجى ئەقلىي ئىقتىدارلىق LED ئۆسۈملۈك زاۋۇتى ئىشلەپچىقىرىشقا كىرىشتۈرۈلدى
</S>
</HEADLINE>
<TEXT>
<S ID=37774>
   رەنا ئوبۇل خەۋەر قىلىدۇ: شىنجاڭدىكى تۇنجى ئەقلىي ئىقتىدارلىق LED ئۆسۈملۈك زاۋۇتى يېقىندا ئۈرۈمچى يۇقىرى، يېڭى تېخنىكا كەسىپلەر تەرەققىيات رايونى (يېڭىشەھەر رايونى) دا ئىشلەپچىقىرىشقا كىرىشتۈرۈلدى.
</S>
<S ID=37775>
    ئۇقۇشىمچە، شىنجاڭ ‹‹زىجىڭ›› فوتوئېلېكتىر تېخنىكىسى چەكلىك مەسئۇلىيەت شىركىتى ئامېرىكا (گۇاڭدۇڭ) ‹‹چۈەنسو›› يېزا ئىگىلىك بىيو پەن – تېخنىكا گۇرۇھى، ئۈرۈمچى يۇقىرى، يېڭى تېخنىكىلىق ئېكولوگىيەلىك يېزا ئىگىلىكى تەرەققىيات چەكلىك مەسئۇلىيەت شىركىتى، يۇقىرى، يېڭى تېخنىكا كەسىپلەر تەرەققىيات رايونى (يېڭىشەھەر رايونى) مېۋە، كۆكتات تەتقىقات ئورنى، ئۈرۈمچى ‹‹چاڭرۇڭ دالى›› سودا چەكلىك مەسئۇلىيەت شىركىتى، شېنجېن ‹‹چيەنخەي جۇڭيىجى›› ئالاقە تورى پەن – تېخنىكا چەكلىك مەسئۇلىەيت شىركىتى بىلەن ‹‹ئۈرۈمچى يۇقىرى، يېڭى تېخنىكا كەسىپلەر تەرەققىيات رايونى (يېڭىشەھەر رايونى) كەسىپلەشكەن ئەقلىي ئىقتىدارلىق LED ئۆسۈملۈك زاۋۇتى بىيو پەن – تېخنىكا تۈرى›› توغرىسىدا ئالتە تەرەپلىك ئىستراتېگىيەلىك ھەمكارلىق كېلىشىمى ئىمزالىغان.
</S>
<S ID=37776>
بۇ كېلىشىمنىڭ ئىمزالىنىشى دۇنيادا ئالدىنقى سەۋىيەدە تۇرىدىغان ئەقلىي ئىقتىدارلىق LED ئۆسۈملۈك زاۋۇتى تۈرىنىڭ رەسمىي ئىشلەپچىقىرىشقا كىرىشتۈرۈلۈپ، شىنجاڭدا بۇ ساھەدىكى بوشلۇقنىڭ تولدۇرۇلىدىغانلىقىدىن دېرەك بېرىدۇ.
</S>
<S ID=37777>
    گۇاڭدۇڭ ‹‹چۈەنسو›› يېزا ئىگىلىك پەن – تېخنىكا چەكلىك مەسئۇلىيەت شىركىتىنىڭ باش ئىجرائىيە ئەمەلدارى، دوكتور جاڭ شىزې مۇنداق دېدى: ئۆسۈملۈك زاۋۇتى ئىشلەپچىقىرىش ئىقتىدارىنى زور دەرىجىدە ئۆستۈرۈپ، تۇپراق ۋە مۇھىت بايلىقىنى تېخىمۇ ئۈنۈملۈك تېجەيدۇ.
</S>
<S ID=37778>
شىنجاڭنىڭ كىلىمات ۋە پەسىل شارائىتى چەكلىمىسىنى بۇزۇپ تاشلاپ، بازارنى يىل بويى يېشىل كۆكتاتلار بىلەن تەمىنلىگىلى بولىدۇ.
</S>
<S ID=37779>
    شىنجاڭ ‹‹زىجىڭ›› فوتوئېلىكتىر تېخنىكىسى چەكلىك مەسئۇلىيەت شىركىتىنىڭ مۇئاۋىن باش دىرېكتورى ۋېي جيەن مۇنداق دېدى: ئەنەنچۈي بازىرىدا PPP ئەندىزىسى شەكلىدە 20 مو يەردە ئەقلىي ئىقتىدارلىق LED ئۆسۈملۈك زاۋۇتى كەسىپلەر ئۈلگە بازىسى قۇرۇشنى پىلانلاپ، 49 ئەنئەنىۋى پارنىكقا يورۇقلۇق تولۇقلاپ، ئىستېرېئولۇق ئۆستۈرۈش ئەسلىھەلىرىنى يېڭىلاپ، يېزا ئىگىلىك يېڭى مەھسۇلاتلىرى ئۇرۇقلۇقىنى يېتىشتۈرۈش، تېخنىكىلىق تەربىيەلەش، ئىستىراھەت ساياھەت يېزا ئىگىلىكىنى ئاساس قىلغان خاس ئۈلگە رايونى قۇرۇپ چىقىشنى پىلانلىدۇق.
</S>
<S ID=37780>
‏    
</S>
</TEXT>
/BODY
/DOC