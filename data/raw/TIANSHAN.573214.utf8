<DOC>
<DOCID>TIANSHAN.573214</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-20 11:48:30</DATE>
</HEADER>
<BODY>
<HEADLINE>
<S ID=66379>
قاراشەھەر ناھىيەسى چارۋىچىلىق قۇرۇلمىسىنى ئەلالاشتۇردى
</S>
</HEADLINE>
<TEXT>
<S ID=66380>
 مۇخپۇلجان تۇرسۇن خەۋەر قىلىدۇ: قاراشەھەر ناھىيەسى بۇ يىل زامانىۋى چارۋىچىلىقنى راۋاجلاندۇرۇش، ئەنئەنىۋى چارۋىچىلىق قۇرۇلمىسىنى ئۆزگەرتىپ، دەرىجىسىنى ئۆستۈرۈشنى ئاساس قىلىپ، چارۋا مال قۇرۇلمىسى مۇۋاپىق، مۇھىت ئاسراشقا ئەھمىيەت بېرىلگەن زامانىۋى چارۋىچىلىق تەرەققىيات ئەندىزىسىنى ئاساسىي جەھەتتىن شەكىللەندۈردى.
</S>
<S ID=66381>
 بۇ ناھىيە سىيىر باقمىچىلىقى، چارۋا مال ۋە ئۆي قۇشلىرىنى كۆپەيتىش، كالا، قوي بورداشتىن ئىبارەت ئۈچ نۇقتىنى گەۋدىلەندۈرۈپ، دۆلەتنىڭ باقمىچىلىقنى كۆلەملەشتۈرۈش، نەسىل ياخشىلاش، تېرىلغۇدىن يايلاققا قايتۇرۇش، يايلاق ئېكولوگىيەسىنى ئەسلىگە كەلتۈرۈش قاتارلىق جەھەتلەردىكى تولۇقلىمىسىدىن تولۇق پايدىلىنىپ، دېھقان – چارۋىچىلارنىڭ زامانىۋى چارۋىچىلىقنى راۋاجلاندۇرۇش ئاكتىپچانلىقىنى قوزغىدى؛ ئاپتونوم رايونىمىز سىرتىدىن نەسىللىك چارۋىلارنى كىرگۈزۈپ، چارۋىلارنىڭ تۆللەش نىسبىتىنى ئۆستۈردى.
</S>
<S ID=66382>
 قاراشەھەر ناھىيەلىك ‹‹رۈيجيې›› قوي باقمىچىلىق كەسپىي ھەمكارلىق كوپىراتىپى 2015 – يىلىنىڭ ئاخىرى 600 دۇبېر قويى كىرگۈزگەندە، ناھىيە ھەر بىر قويغا 300 يۈەندىن نەسىل ياخشىلاش ياردەم پۇلى بەردى.
</S>
<S ID=66383>
قوي، كالا بورداقچىلىقى بىلەن شۇغۇللىنىدىغان قاراشەھەر ‹‹يۇڭخۇا›› ئېكولوگىيەلىك باقمىچىلىق كەسپىي ھەمكارلىق كوپىراتىپىمۇ ناھىيەنىڭ ئېتىبار سىياسەتلەر ئارقىلىق قوللىشى بىلەن ھازىر يىللىق مەھسۇلات قىممىتىنى 15 مىليون يۈەندىن ئاشۇردى، بۇ كوپىراتىپ بۇ يىل يەنە 500 مىڭ يۈەن تۈر مەبلىغىگە ئېرىشتى.
</S>
<S ID=66384>
يۇڭنىڭ بازىرىنىڭ شياچاخې كەنتىدىكى ليۇ چاڭگۈي قويلىرىنى ‹‹يۇڭخۇا›› ئېكولوگىيەلىك باقمىچىلىق كەسپىي ھەمكارلىق كوپىراتىپىنىڭ بېقىشىغا ھاۋالە قىلىپ، ئۆزىمۇ كوپىراتىپتا ئىشلەپ، ئېيىغا 5000 يۈەن ئەتراپىدا كىرىم قىلدى.
</S>
<S ID=66385>
 ناھىيە يەنە ھايۋانات يۇقۇمىنىڭ ئالدىنى ئېلىش، كۆلەملەشتۈرۈپ بېقىش، نەسىل ياخشىلاشقا كۈچەپ، چارۋىچىلىقنىڭ ئۇنىۋېرسال ئىشلەپچىقىرىش ئىقتىدارىنى ئۆستۈرگەنلىكتىن، بۇ يىل 3 – پەسىلنىڭ ئاخىرىغا قەدەر ناھىيەدە بېقىلىۋاتقان چارۋا 354 مىڭغا، قوتاندىن چىقىرىلغان چارۋا 299 مىڭغا، بېقىلىۋاتقان ئۆي قۇشى 757 مىڭغا يەتتى؛ چارۋىچىلىقتىن كۆپەيگەن كىشى بېشى كىرىم 661 يۈەنگە يېتىپ، دېھقان – چارۋىچىلارنىڭ كىشى بېشىغا كۆپەيگەن ئومۇمىي كىرىمىنىڭ %64.8ىنى ئىگىلىدى؛ چارۋىچىلىق مەھسۇلات قىممىتى 806 مىليون 683 مىڭ يۈەنگە يېتىپ، يېزا ئىگىلىك ئومۇمىي مەھسۇلات قىممىتىنىڭ %33.6ىنى ئىگىلىدى.
</S>
</TEXT>
/BODY
/DOC