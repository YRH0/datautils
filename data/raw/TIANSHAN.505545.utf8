<DOC>
<DOCID>TIANSHAN.505545</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-04 18:39:56</DATE>
</HEADER>
<BODY>
<HEADLINE>
<S ID=17922>
ئاساسىي قاتلامنىڭ ئۇلى چىڭىتىلىپ، دېھقانلار ئەمەلىي نەپكە ئېرىشتى
</S>
</HEADLINE>
<TEXT>
<S ID=17923>
   مۇخپۇلجان تۇرسۇن خەۋەر قىلىدۇ: قاراشەھەر ناھىيەسى يېقىندىن بۇيان ئاساسىي قاتلام تەشكىلات قۇرۇلۇشىدا سىستېما قۇرۇلۇشىنى يولغا قويۇپ، ھەر بىر ساھە، ھەر بىر ھالقىدىكى خىزمەتلەرنى چىڭ تۇتۇپ، ئىجتىمائىي مۇقىملىق ۋە ئەبەدىي ئەمىنلىككە پۇختا ئاساس سالدى.
</S>
<S ID=17924>
   بۇ ناھىيەنىڭ بېيداچۈ يېزىسى 1 مىليون 870 مىڭ يۈەن تۈر مەبلىغىنى قولغا كەلتۈرۈپ، بۇ يېزىنىڭ شىخاۋچۈ كەنتىدە كۆلىمى 997 كىۋادرات مېتىر كېلىدىغان ئۇنىۋېرسال خىزمەت بىناسى سالدى.
</S>
<S ID=17925>
بۇ يەردە كۆپ ئىقتىدارلىق پائالىيەتخانا، كۇتۇپخانا، ئاياللار ئائىلىسى، ئېلېكتىرونلۇق ئوقۇتۇش ئۆيى بولۇپ، كەنت ئاھالىلىرىگە ئازادە پائالىيەت سورۇنى ھازىرلاپ بېرىلدى.
</S>
<S ID=17926>
   ھازىر بېيداچۈ يېزىسىدا كەنت دەرىجىلىك ئالتە بازا قۇرۇلۇپ، ئىشخانا، دېھقانلار مەكتىپى، كۇتۇپخانا، يىراقتىن ئوقۇتۇش ئۆيى، پائالىيەتخانا، ساقچى ئىشخانىسىنىڭ شارائىتى ياخشىلاندى؛ كەنت ئاھالىلەر كومىتېتىنىڭ قورۇسىنى قاتتىقلاشتۇرۇلۇپ، ۋاسكېتبول مەيدانى ياساپ، تىكتاك توپ شىرەسى، چېنىقىش سايمانلىرى سەپلەندى.
</S>
<S ID=17927>
   شىخاۋچۈ كەنتى پارتىيە باش ياچېيكىسىنىڭ شۇجىسى ما چاۋ مۇنداق دېدى: كەنت دەرىجىلىك بازىدا دېھقان پارتىيە ئەزالىرىنى تەربىيەلەپ، ھۆججەتلىك فىلىم كۆرىمىز، كەنت ئىشلىرىنى كېڭىشىمىز.
</S>
<S ID=17928>
كادىرلار ۋە ئامما دائىم كەنت تەشكىللىگەن پائالىيەتلەرگە قاتنىشىدۇ.
</S>
<S ID=17929>
بۇ ئارقىلىق، كەنت كادىرلىرىنىڭ ئاكتىپلىقى ئۆسۈپ، ئىستىلى كۆرۈنەرلىك ياخشىلاندى.
</S>
<S ID=17930>
   ‹‹12 – بەش يىل››دا، قاراشەھەر ناھىيەسى ئاساسىي قاتلام تەشكىلات قۇرۇلۇشىنى كۈچەيتىپ ۋە مۇكەممەللەشتۈرۈپ، كەنت دەرىجىلىك تەشكىلاتلارنىڭ ئۇيۇشۇش كۈچى، جەڭگىۋارلىقىنى ئاشۇرۇپ، دېھقان – چارۋىچىلارنىڭ بېيىشىغا ياردەم بېرىپ، ئۇلارنىڭ پەن – تېخنىكا، قانۇن – تۈزۈم ۋە مەدەنىيەت ئېڭىنى ئۆستۈردى.
</S>
<S ID=17931>
   ناھىيە يەنە كۆپ خىل تەدبىر قوللىنىپ، ئاجىز، چېچىلاڭغۇ ئاساسىي قاتلام پارتىيە تەشكىلاتلىرىنى تەرتىپكە سېلىشتا كۆرۈنەرلىك ئۈنۈم ھاسىل قىلدى.
</S>
<S ID=17932>
‹‹باشلامچى›› قۇرۇلۇش، ‹‹ئىستىھكام›› قۇرۇلۇشى، ‹‹كاپالەت›› قۇرۇلۇشى، ‹‹بازا›› قۇرۇلۇشىنى يولغا قويۇشتا چىڭ تۇرۇپ، ئاساسىي قاتلام قۇرۇلۇشىنىڭ ئۇلىنى پۇختىلىدى.
</S>
<S ID=17933>
بۇ ناھىيە 2015 – يىلى ئاساسىي قاتلام تەشكىلات قۇرۇلۇشىغا 60 مىليون يۈەن مەبلەغ سالدى.
</S>
<S ID=17934>
ناھىيە يەنە بىڭتۈەن بىلەن يەرلىكتىكى ئاساسىي قاتلام پارتىيە تەشكىلاتلىرى ‹‹ئالتە جەھەتتىن يۇغۇرۇلۇش›› پائالىيىتىنى قانات يايدۇرۇپ، بىڭتۈەن بىلەن يەرلىكتىكى ئاساسىي قاتلام پارتىيە تەشكىلاتلىرىنىڭ ھەمكارلىقىنى قويۇقلاشتۇردى.
</S>
</TEXT>
/BODY
/DOC