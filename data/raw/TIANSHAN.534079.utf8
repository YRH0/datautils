<DOC>
<DOCID>TIANSHAN.534079</DOCID>
<HEADER>
<CLASS>مەملىكەت</CLASS>
<DATE>2016-07-12 10:55:13</DATE>
</HEADER>
<BODY>
<HEADLINE>
<S ID=32853>
پارتىيەنىڭ قائىدە-نىزاملىرى قانداق روياپقا چىققان؟
</S>
</HEADLINE>
<TEXT>
<S ID=32854>
خەلقنىڭ گۈزەل تۇرمۇشقا بولغان ئىنتىلىشى بىزنىڭ كۈرەش نىشانىمىز
</S>
<S ID=32855>
ـــ جۇڭگو كوممۇنىستىك پارتىيەسى قۇرۇلغانلىقىنىڭ 95 يىللىقىنى خاتىرىلەيمىز
</S>
<S ID=32856>
   قائىدە – يوسۇن بولمىسا ئىشلار تەرتىپكە چۈشمەيدۇ. جۇڭگو كوممۇنىستىك پارتىيەسى قائىدە – يوسۇنلىرى ۋە ئۆلچىمى بولغان سىياسىي پارتىيە. بۇ قائىدە – يوسۇن ۋە ئۆلچەملەر ئاساسلىقى پارتىيە ئىچىدىكى قائىدە – نىزاملاردا نامايان بولىدۇ. پارتىيە ئىچىدىكى قائىدە – نىزاملار پارتىيەنىڭ مەركىزىي تەشكىلاتى ۋە مەركەزنىڭ ئىنتىزام تەكشۈرۈش كومىتېتى، مەركەزنىڭ تارماقلىرى، شۇنداقلا ئۆلكە، ئاپتونوم رايون، بىۋاسىتە قاراشلىق شەھەرلىك پارتكوملىرى تۈزۈپ چىققان پارتىيە تەشكىلىنىڭ خىزمىتى، پائالىيىتى ۋە پارتىيە ئەزالىرىنىڭ ھەرىكىتىنى قېلىپلاشتۇرىدىغان پارتىيە ئىچىدىكى قائىدە – تۈزۈملەرنىڭ ئومۇمىي ئاتالغۇسىدۇر. پارتىيە ئىچىدىكى قائىدە – نىزاملار پارتىيەنىڭ ئىرادىسىنى مەركەزلىك ئەكس ئەتتۈرۈپ، پارتىيە ئىچىدىكى تەرتىپنى قوغداش، پارتىيە ئىچىدىكى تۇرمۇشنى قېلىپلاشتۇرۇش، پارتىيە ئىچىدىكى مۇناسىۋەتلەرنى تەرتىپكە سېلىش، پارتىيە قۇرۇلۇشىنى ئىلگىرى سۈرۈش، ئىتتىپاقلىق ۋە خىزمەتلەرگە تۈرتكە بولۇشقا كاپالەتلىك قىلىشتا مۇھىم ئەھمىيەتكە ئىگە.
</S>
</TEXT>
/BODY
/DOC