<DOC>
<DOCID>TIANSHAN.540788</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-08-12 12:33:55</DATE>
</HEADER>
<BODY>
<HEADLINE>
<S ID=39172>
تۇرپاندىكى مەنزىرە نۇقتىلىرى جۇڭگو يىپەك يولى 25-نۆۋەتلىك تۇرپان ئۈزۈم بايرىمىغا پۇختا تەييارلىق قىلماقتا
</S>
</HEADLINE>
<TEXT>
<S ID=39173>
   ئىختىيارىي مۇخبىرىمىز مىجىت ئىبراھىم خەۋىرى: 20-ئاۋغۇستتىن 5-سېنتەبىرگىچە داۋام قىلىدىغان بۇ يىللىق جۇڭگو يىپەك يولى 25-نۆۋەتلىك تۇرپان ئۈزۈم بايرىمىدا بۇيلۇق، قۇمتاغ قاتارلىق تۇرپاندىكى يەتتە داڭلىق مەنزىرە نۇقتىسى ئۆز ئەمەلىيىتىگە بىرلەشتۈرۈپ، 20 نەچچە تۈرلۈك پائالىيەتنى قانات يايدۇرۇپ، ئۈزۈم بايرىمىنىڭ مەزمۇنىنى تېخىمۇ سەرخىلاشتۇرىدۇ.
</S>
<S ID=39174>
   ئىگىلىنىشىچە، تۇرپاندىكى مەنزىرە نۇقتىلىرى ئۈزۈم ئۈزۈش، ئۈزۈم يېيىش مۇسابىقىسى، توخۇ سوقۇشتۇرۇش ئويۇنى، مىللىيچە ناخشا-ئۇسسۇل ئورۇنداش قاتارلىق پائالىيەتلەرنى قانات يايدۇرىدىغان بولۇپ، ھەربىر مەنزىرە رايونى تەپسىلىي پائالىيەت لايىھەسى ۋە تاسادىپىي ئەھۋاللارغا تاقابىل تۇرۇش لايىھەسى تۈزگەن.
</S>
<S ID=39175>
تۇرپان شەھەرلىك ساياھەت ئىدارىسى مەخسۇس يىغىن ئېچىپ، تەييارلىق خىزمەتلەرنى ئورۇنلاشتۇرغان ھەمدە ئۈزۈم بايرىمى مەزگىلىدىكى مۇناسىۋەتلىك خىزمەتلەرنى ياخشى ئىشلەش توغرىسىدا ھۆججەت تارقىتىپ، كونكرېت تەلەپلەرنى ئوتتۇرىغا قويغان.
</S>
<S ID=39176>
نۆۋەتتە، تۈرلۈك تەييارلىق خىزمەتلەر تەرتىپلىك ئىشلىنىۋېتىپتۇ. شەھەرلىك ساياھەت ئىدارىسى يەنە يېقىنقى بىر نەچچە كۈن ئىچىدە مەنزىرە نۇقتىلىرىنىڭ تەييارلىق ئەھۋاللىرىنى تەكشۈرۈپ، تۈرلۈك پائالىيەتلەرنىڭ ئۆز قەرەللىدە تەرتىپلىك ئۆتكۈزۈلۈشىگە كاپالەتلىك قىلىدىكەن.
</S>
</TEXT>
/BODY
/DOC