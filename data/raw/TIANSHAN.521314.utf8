<DOC>
<DOCID>TIANSHAN.521314</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-05-05 12:29:20</DATE>
</HEADER>
<BODY>
<HEADLINE>
<S ID=27204>
ئاياللار بىرلەشمىسى دېھقانلارنىڭ نامراتلىقتىن قۇتۇلۇشىغا ياردەم بەردى
</S>
</HEADLINE>
<TEXT>
<S ID=27205>
   يۈسۈپ ئىسمائىل خەۋەر قىلىدۇ: مېھىر – مۇھەببەتكە تولغان ‹‹ئانىلار پوسۇلكىسى››نى يەتكۈزۈش مۇراسىمى يېقىندا، قومۇل شەھىرىنىڭ قارا دۆۋە بازىرى ئاقتۇر كەنتىدە ئۆتكۈزۈلدى. قومۇل شەھەرلىك ئاياللار بىرلەشمىسى ياردەمگە ئېھتىياجلىق 100 ئانىغا 20 مىڭ يۈەن قىممىتىدىكى تۇرمۇش بۇيۇملىرى قاچىلانغان ‹‹ئانىلار پوسۇلكىسى›› ۋە ‹‹پەزىلەتلىك ئايال، بەختلىك ئائىلە›› ناملىق ‹‹قوش تىل››لىق كىتابنى تارقىتىپ بەردى.
</S>
<S ID=27206>
   قارا دۆۋە بازىرىنىڭ ئاقتۇر كەنتى 1 – گۇرۇپپىسىدىكى دىلنارخان ئىمىن مۇنداق دېدى: شەھەرلىك ئاياللار بىرلەشمىسى كەنتىمىزدىكى ئائىلىسىدە قىيىنچىلىقى بار ئاياللارنى يىغىپ، ئېلىپ كەلگەن سوۋغىلىرىنى بەردى. مەن بۇ كىتابنى ياخشى ئوقۇپ، پەرزەنتلىرىمنى ياخشى تەربىيەلەپ، ئۇلارنى جەمئىيەتكە ياراملىق كىشىلەردىن قىلىپ چىقىمەن.
</S>
<S ID=27207>
   تارقىتىش مۇراسىمىدا، قومۇل شەھىرىنىڭ پالۋانتۇر بازىرى قاراسۇ كەنتىدىن كەلگەن خەلچەم يۈسۈپ ئۆزىنىڭ پارنىك ياساپ، ھەر خىل كۆكتاتلارنى تېرىش ئارقىلىق، ئىقتىسادىي كىرىمىنى ئاشۇرۇش تەجرىبىسىنى سۆزلەپ كەنتتىكىلەرنىڭ ئالقىشىغا ئېرىشتى.
</S>
<S ID=27208>
‏
</S>
</TEXT>
/BODY
/DOC