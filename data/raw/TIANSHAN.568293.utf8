<DOC>
<DOCID>TIANSHAN.568293</DOCID>
<HEADER>
<CLASS>ئوبزور</CLASS>
<DATE>2016-11-28 11:25:16</DATE>
</HEADER>
<BODY>
<HEADLINE>
<S ID=61773>
جاۋابكارلىقنى قاتتىق سۈرۈشتۈرۈش، مەسئۇلىيەتسىزلىك قىلغانلارنىڭ جاۋابكارلىقىنى سۈرۈشتۈرۈش، جاۋابكارلىقنى سۈرۈشتۈرگەندە قاتتىق بولۇشنى دائىمىي ھالەتكە ئايلاندۇرايلى
</S>
</HEADLINE>
<TEXT>
<S ID=61774>
ــ قاتتىق ئىنتىزام ئارقىلىق ج ك پ ئاپتونوم رايونلۇق 9–قۇرۇلتىيىنىڭ روھىنى ھەقىقىي ئەمەلىيلەشتۈرۈشكە كاپالەتلىك قىلىش توغرىسىدا (3)
</S>
<S ID=61775>
 جاۋابكارلىقنى قاتتىق سۈرۈشتۈرۈش پارتىيەنى ئومۇميۈزلۈك قاتتىق باشقۇرۇشنىڭ مۇھىم كاپالىتى.
</S>
<S ID=61776>
رېئال ۋەزىيەتتە، بەزى پارتىيە تەشكىلاتلىرىدا پارتىيە ئىچىدىكى سىياسىي تۇرمۇش پىرىنسىپاللىق ۋە جەڭگىۋارلىقنى يوقىتىپ، ياخشىچاق بولۇش خاھىشى ئەۋج ئېلىپ، ‹‹سەن ياخشى، مەن ياخشى›› دېيىشىپ، باشقىلارنى رەنجىتىشنى خالىمايدىغان ئەھۋاللار مەۋجۇت بولماقتا.
</S>
<S ID=61777>
بەزى كادىرلار ئەمەلدار بولۇش كويىدىلا يۈرۈپ، ئىش قىلىشنى خالىمايدۇ؛ ھوقۇق تۇتۇش كويىدىلا بولۇپ، مەسئۇلىيەتنى زىممىسىگە ئېلىشنى خالىمايدۇ؛ ئۆزىنى كۆرسىتىش خىيالىدىلا بولۇپ، كۈچ چىقىرىشنى خالىمايدۇ؛ پارتىيە مەركىزىي كومىتېتىنىڭ تەدبىر، ئورۇنلاشتۇرمىلىرى ۋە ئاپتونوم رايونلۇق پارتكومنىڭ تەدبىر، ئورۇنلاشتۇرمىلىرىنى تولۇق ئەمەلىيلەشتۈرمەي، ئۆزگەرتىپ، تاللاپ، ‹‹باراڭ›› ياساش بىلەن شۇغۇللىنىۋاتىدۇ.
</S>
<S ID=61778>
بۇ مەسىلىلەر پارتىيە ئىشلىرىنىڭ تەرەققىياتىغا ئېغىر تەسىر كۆرسىتىپ، پارتىيەنىڭ ئوبرازىغا زىيان يەتكۈزۈۋاتىدۇ.
</S>
<S ID=61779>
شۇڭا پارتىيە مەركىزىي كومىتېتىنىڭ پارتىيەنى ئومۇميۈزلۈك قاتتىق باشقۇرۇش توغرىسىدىكى يېڭى تەلەپ ۋە يېڭى ئورۇنلاشتۇرمىلىرىنى قەتئىي ئىزچىللاشتۇرۇپ، ‹‹جۇڭگو كوممۇنىستىك پارتىيەسىنىڭ جاۋابكارلىقنى سۈرۈشتۈرۈش نىزامى›› ۋە ئاپتونوم رايونلۇق پارتكومنىڭ ‹‹يولغا قويۇش چارىسى››دىن ئىبارەت بۇ ئۆتكۈر تۈزۈم قورالىدىن ھەقىقىي ياخشى پايدىلىنىپ، مەسئۇلىيەت ۋە جاۋابكارلىقنى قاتتىق سۈرۈشتۈرۈپ، مەسئۇلىيەتسىزلىك قىلغانلارنىڭ جاۋابكارلىقىنى سۈرۈشتۈرۈش، جاۋابكارلىقنى قاتتىق سۈرۈشتۈرۈشنى دائىمىي ھالەتكە ئايلاندۇرۇپ، ئاپتونوم رايونىمىزدىكى ھەر دەرىجىلىك پارتىيە تەشكىلاتلىرى ۋە رەھبىرىي كادىرلارنى سەگىتىپ، ھەر مىللەت ئاممىنى ئىتتىپاقلاشتۇرۇپ ۋە يېتەكلەپ، ئۇلارنى ئىجتىمائىي مۇقىملىق ۋە ئەبەدىي ئەمىنلىك باش نىشانىنى تىرىشىپ ئىشقا ئاشۇرىدىغان شەرەپلىك ۋەزىپىنى ئاڭلىق زىممىسىگە ئالىدىغان قىلىش كېرەك.
</S>
<S ID=61780>
 جاۋابكارلىقنى قاتتىق سۈرۈشتۈرۈش، مەسئۇلىيەتسىزلىك قىلغانلارنىڭ جاۋابكارلىقىنى سۈرۈشتۈرۈش، جاۋابكارلىقنى سۈرۈشتۈرگەندە قاتتىق بولۇشنى دائىمىي ھالەتكە ئايلاندۇرۇش كېرەك.
</S>
<S ID=61781>
ھەر دەرىجىلىك پارتكوم (پارتگۇرۇپپا)لار سۇبيېكتلىق مەسئۇلىيىتىنى زىممىسىگە ئالغاندىلا، ھەر دەرىجىلىك ئىنتىزام تەكشۈرۈش كومىتېتلىرى(ئىنتىزام تەكشۈرۈش گۇرۇپپىلىرى) نازارەتچىلىك مەسئۇلىيىتىنى زىممىسىگە ئالغاندىلا، ئاندىن تۈرلۈك ئىنتىزام ۋە بەلگىلىمىلەرنى ‹‹يۇقىرى بېسىملىق توك سىمى››غا ھەقىقىي ئايلاندۇرغىلى بولىدۇ.
</S>
<S ID=61782>
ج ك پ ئاپتونوم رايونلۇق 9 – قۇرۇلتىيىدا بېكىتىلگەن تۈرلۈك نىشان، ۋەزىپىلەرنى زىچ چۆرىدەپ، ھەر دەرىجىلىك پارتكوم (پارتگۇرۇپپا)لار، ئىنتىزام تەكشۈرۈش كومىتېتلىرى (ئىنتىزام تەكشۈرۈش گۇرۇپپىلىرى) ۋە ئۇلارنىڭ رەھبەرلىك بەنزىلىرىنىڭ ئەزالىرى، بولۇپمۇ ئاساسلىق مەسئۇللىرىنىڭ تېررورلۇققا قارشى تۇرۇپ مۇقىملىقنى ساقلاش، ئىقتىسادىي تەرەققىيات، خەلق تۇرمۇشىنى ياخشىلاش، مىللەتلەر ئىتتىپاقلىقى، دىن ئىشلىرىنى باشقۇرۇش، ئىدېئولوگىيە، ئېكولوگىيەلىك مۇھىتنى ئاسراش، پارتىيە قۇرۇلۇشى قاتارلىق جەھەتلەردىكى مەسئۇلىيىتىنى يەنىمۇ ئايدىڭلاشتۇرۇپ، مەسئۇلىيەتنى ئىش ئورنى ۋە شەخسلەرگىچە ئىنچىكىلەشتۈرۈپ، ھەممە كىشىنىڭ مەسئۇلىيىتى بولۇش، ھەممە كىشى مەسئۇل بولۇش، ھەممە كىشى ئۆز مەسئۇلىيىتىنىڭ ھۆددىسىدىن چىقىشنى ئىشقا ئاشۇرۇش كېرەك.
</S>
<S ID=61783>
 ج ك پ 18 – نۆۋەتلىك مەركىزىي كومىتېتىنىڭ 6 – ئومۇمىي يىغىنىدا: ھوقۇقنىڭ جاۋابكارلىقى بولىدۇ، ھوقۇق نازارەت قىلىنىدۇ، خىلاپلىق قىلغانلار جاۋابكارلىققا تارتىلىدۇ، دەپ كۆرسىتىلدى.
</S>
<S ID=61784>
‹‹ئۆزى ئۈلگە كۆرسەتمىسە باشقىلار بويسۇنمايدۇ، ئۆزى باشلامچى بولمىسا باشقىلار ئىشەنمەيدۇ››. جاۋابكارلىقنى قاتتىق سۈرۈشتۈرۈشنى دائىمىي ھالەتكە ئايلاندۇرۇشنىڭ ئاچقۇچى ھەر دەرىجىلىك پارتىيە تەشكىلاتلىرى ۋە رەھبىرىي كادىرلار، بولۇپمۇ ئاساسلىق رەھبىرىي كادىرلارنىڭ مەسئۇلىيەتنى زىممىسىگە ئېلىش – ئالالماسلىقى، مەسئۇلىيەتنى زىممىسىگە ئېلىشقا جۈرئەت قىلىش – قىلالماسلىقى ھەم جەڭگىۋار بولۇش – بولالماسلىقىدا. رەھبىرىي كادىرلار ھە دېسىلا قول ئاستىدىكىلەردىن قۇسۇر چىقىرىش بىلەنلا بولۇپ كەتمەي، ئۆزىدىمۇ خاتالىق بار – يوقلۇقىنى تەكشۈرۈپ كۆرۈشى كېرەك.
</S>
<S ID=61785>
ئۆزى ئۈلگە بولۇپ، يۇقىرىدىكىلەر ئارقىلىق تۆۋەندىكىلەرنى يېتەكلەپ، قىيىن مەسىلىلەرگە تېگىشكە جۈرئەت قىلىپ، ئېنىق پوزىتسىيەسىنى بىلدۈرۈپ، ۋەزىپىسىنى ئادا قىلالماسلىق، مەسئۇلىيەتسىزلىك قىلىش ھادىسىلىرىنى قىلچە يوچۇق قويمايدىغان، يۈز – خاتىر قىلمايدىغان ئەستايىدىللىق بىلەن قەتئىي چەكلەپ، جاۋابكارلىقنى سۈرۈشتۈرۈشكە جۈرئەت قىلىپ، جاۋابكارلىقنى قاتتىق سۈرۈشتۈرۈپ، جاۋابكارلىقنى دائىم سۈرۈشتۈرۈپ، توغرا يۆنىلىش تۇرغۇزۇپ، پارتىيەنى باشقۇرۇش، پارتىيەنى ئىدارە قىلىش سىياسىي مەسئۇلىيىتىنى قەتئىي ئادا قىلىشى كېرەك.
</S>
<S ID=61786>
 قاتتىق بولۇشتا چىڭ تۇرۇش، قاتتىق بولۇش تەلىپىنى جاۋابكارلىقنى سۈرۈشتۈرۈش خىزمىتىنىڭ پۈتۈن جەريانىغا سىڭدۈرۈش، تۇتۇش ۋە باشقۇرۇشقا جۈرئەت قىلىش، ھەقىقىي تۇتۇپ ھەقىقىي باشقۇرۇش، ئۇزاققىچە تۇتۇپ ئۇزاققىچە باشقۇرۇش، پارتىيە قۇرۇلۇشى ۋە پارتىيە ئىشلىرىدا ۋەزىپىسىنى ئادا قىلالمىغان، مەسئۇلىيەتسىزلىك قىلغان پارتىيە تەشكىلاتلىرى ۋە رەھبىرىي كادىرلارنى تەكشۈرۈش، ئومۇمىي ئۇقتۇرۇش قىلىش، ئۆزگەرتىپ تەشكىللەش، ئىبرەت قىلىش، تەشكىل تەڭشەش ياكى تەشكىل بىرتەرەپ قىلىش، ئىنتىزام چارىسى كۆرۈش قاتارلىق ئۇسۇللاردىن ئۇنىۋېرسال پايدىلىنىپ ئارقىلىق جاۋابكارلىقنى قاتتىق سۈرۈشتۈرۈش كېرەك.
</S>
<S ID=61787>
بولۇپمۇ تېررورلۇققا قارشى تۇرۇپ، مۇقىملىقنى قوغداش خىزمىتىدە ۋەزىپىسى ۋە مەسئۇلىيىتىنى ئادا قىلالماي مەسىلە چىققان بولسا، مەيلى قايسى جاي، قايسى تارماق، قايسى ئورۇن ياكى قانداق دەرىجىلىك كادىر بولسۇن، ھەممىسىگە قەتئىي يۈز – خاتىر قىلماي، يۇمشاق قوللۇق قىلماي، ئىنتىزام بويىچە جاۋابكارلىقىنى قاتتىق سۈرۈشتۈرۈش كېرەك.
</S>
<S ID=61788>
ۋەزىپىسىنىڭ ھۆددىسىدىن چىقالماي، مەسئۇلىيەتسىزلىك قىلىش خاراكتېرى قەبىھ بولۇپ، ئېغىر ئاقىۋەت كەلتۈرۈپ چىقارغان بولسا، مەسئۇل كىشى مەيلى خىزمەت ئورنىدىن يۆتكەلگەن، ئۆستۈرۈلگەن ياكى پېنسىيەگە چىققان بولسۇن، ئۇنىڭ جاۋابكارلىقىنى قاتتىق، ئۆمۈر بويى سۈرۈشتۈرۈش كېرەك.
</S>
<S ID=61789>
جاۋابكارلىقنى قايتا سۈرۈشتۈرۈشنى كۈچەيتىپ، جاۋابكارلىقنى سۈرۈشتۈرۈشكە جۈرئەت قىلالمىغان، سۈرۈشتۈرۈشكە تېگىشلىك ئىشلارنى سۈرۈشتۈرمىگەن، جاۋابكارلىقنى قاتتىق سۈرۈشتۈرمىگەنلەرنىڭ جاۋابكارلىقىنى قاتتىق سۈرۈشتۈرۈپ، ئۇلارنى قانات ئاستىغا ئالماي، جاۋابكارلىقنى سۈرۈشتۈرۈشتىن ئىبارەت ئۆتكۈر شەمشەرنىڭ ھەيۋىسىنى دائىم كۆرسىتىپ تۇرۇش كېرەك.
</S>
<S ID=61790>
 ئىجتىمائىي مۇقىملىق ۋە ئەبەدىي ئەمىنلىك باش نىشانىنى ئىشقا ئاشۇرۇش مەسئۇلىيىتى ئېغىر ھەم چەكسىز شەرەپلىك.
</S>
<S ID=61791>
ئاپتونوم رايونىمىزدىكى پارتىيە ئەزالىرى ۋە كادىرلار يولداش شى جىنپىڭ يادرولۇقىدىكى پارتىيە مەركىزىي كومىتېتىنىڭ ئەتراپىغا تېخىمۇ زىچ ئۇيۇشۇپ، سىياسىي ئاڭ، ئومۇمىيەت ئېڭى، يادرو ئېڭى، بىردەكلىك ئېڭىنى يەنىمۇ كۈچەيتىپ، شىنجاڭنى قانۇن بويىچە ئىدارە قىلىش، ئىتتىپاق – مۇقىم قىلىش، ئۇزاققىچە گۈللەندۈرۈشتە چىڭ تۇرۇپ، مەسئۇلىيەتنى دادىل زىممىسىگە ئېلىپ، ئىتتىپاقلىشىپ كۈرەش قىلىپ، ئۈمىدنى يەردە قويماي، ۋەتەن ئارزۇسىنى ئورتاق ئىشقا ئاشۇرۇپ، گۈزەل شىنجاڭ قۇرۇشنىڭ يېڭى سەھىپىسىنى پۈتۈش ئۈچۈن تىرىشچانلىق كۆرسىتىشى كېرەك.
</S>
</TEXT>
/BODY
/DOC