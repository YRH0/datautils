<DOC>
<DOCID>TIANSHAN.499244</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-19 16:14:54</DATE>
</HEADER>
<BODY>
<HEADLINE>
<S ID=13206>
كۇچا ناھىيەسى شەھەر بىلەن يېزىلارنىڭ تەرەققىياتىنى تېزلەتتى
</S>
</HEADLINE>
<TEXT>
<S ID=13207>
    ئىختىيارىي مۇخبىرىمىز ئەھمەد ئىسمائىل خەۋىرى: بۇلتۇر كۇچا ناھىيەسى شەھەر بىلەن يېزىلارنىڭ تەرەققىيات پىلانىنى تۈزگەندە، شەھەر بىلەن يېزىلارنىڭ تەڭ تەرەققى قىلىش ئىستراتېگىيەلىك پىلاننى يولغا قۇيۇپ، يېزىلارنىڭ ماس قەدەمدە تەرەققىي قىلىشىنى ئىلگىرى سۈردى.
</S>
<S ID=13208>
    بۇ ناھىيە بۇلتۇر 236 مىليون يۈەنگە يېقىن مەبلەغ سېلىپ، يېڭىچە شەھەر-بازارلاشتۇرۇش قۇرۇلۇشى ئېلىپ بېرىپ، شەرقى شەھەر ئىقتىساد-تېخنىكا تەرەققىيات رايونى ئۆز ئىچىگە ئالغان ئۇزۇن بازىرى، ياقا بازىرى، ئۇچا بازىرىنىڭ تۆمۈريول ۋوگزال قۇرۇلۇشى ۋە تۆمۈريول ئەشيا ئوبۇرۇت قۇرۇلۇشىنىڭ تەرەققىيات پىلانى، غەربىي شەھەر جىېجىياڭ نىڭبو شەھەر تەرەققىيات رايونى ئۆز ئىچىگە ئالغان ئىشخىلا بازىرى، بېھىشباغ، ئۈچئۆستەڭ يېزىسىنى تەرەققىيات نىشانى قىلغان نىڭبو «توپ پارچە» سېتىش ئۇنىۋېرسال شەھەرچىسىنىڭ قۇرۇلۇشى تەدرىجىي يېزىلارغا كېڭىيىپ، شەھەر، يېزا-بازارلارنىڭ تەرەققىياتىنى تېزلەتتى.
</S>
<S ID=13209>
يېزا-بازارلارنىڭ ئۇل ئەسلىھە قۇرۇلۇشىنى تېزلىتىپ، ئەمىن ئۆي قۇرۇلۇشى تەرتىپلىك رەتكە سېلىندى.
</S>
<S ID=13210>
يېڭىشەھەر شىمالىي يولىدىن يۇقىرى سۈرئەتلىك تاشيولغا بولغان يول ۋە ئىقتىساد-تېخنىكا تەرەققىيات رايونى قاتارلىق بىر تۈركۈم شەھەر ئۇل ئەسلىھە قۇرۇلۇشىنى تېزلەتتى.
</S>
<S ID=13211>
ئۇچا، ئىشخىلا، ئۇزۇن، بېھىشباغ قاتارلىق يېزا-بازارلاردا كۆكەرتىش قۇرۇلۇشى ئېلىپ بېرىپ، شەھەر، يېزا قىياپىتىدە يېڭى ئۆزگىرىش ھاسىل قىلدى.
</S>
<S ID=13212>
شەھەر رايونىدا يېڭىدىن 5.4 گېكتار يېشىللىق بەرپا قىلدى.
</S>
<S ID=13213>
يېڭىشەھەر دېھقانچىلىق مەھسۇلاتلىرى بازىرىنىڭ مۇھىتىنى تەرتىپكە سېلىش خىزمىتىنى تاماملاپ، ئۇنىۋېرسال سودا بازىرى، ناھىيە بازىرى ئەتراپىدىكى ياغاچ ماتېرىياللىرى، كۆمۈر، يېزا ئىگىلىك ماددىي ئەشيالىرى، ماشىنا-ئۈسكۈنىلەرنى ئىجارىگە بېرىش بازارلىرىنى كۆچۈرۈش خىزمىتىنى ئوڭۇشلۇق تاماملىدى.
</S>
<S ID=13214>
شەھەر رايونىدا سۇ ئىشلىتىش، يۇندى سۈيىنى بىر تەرەپ قىلىش، يېقىلغۇ گازنىڭ ئومۇملىشىش ۋە يېشىللىق بىلەن قاپلىنىش نىسبىتىنى ئايرىم-ئايرىم ھالدا %98.6،%94％89.7 ۋە %57 كە يەتكۈزدى.
</S>
<S ID=13215>
ئىككى لىنىيەگە يېڭىدىن ئاپتوبۇس سالدى.
</S>
<S ID=13216>
شەھەر- بازارلاردىكى 26مىڭ340 ئائىلىگە تەبىئىي گاز يەتكۈزدى.
</S>
<S ID=13217>
   
</S>
</TEXT>
/BODY
/DOC