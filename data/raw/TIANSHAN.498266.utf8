<DOC>
<DOCID>TIANSHAN.498266</DOCID>
<HEADER>
<CLASS>ئۈرۈمچى</CLASS>
<DATE>2016-02-17 10:32:01</DATE>
</HEADER>
<BODY>
<HEADLINE>
<S ID=11810>
ئۈرۈمچى يۇقىرىقى تاغ چارۋىچىلىق مەيدانى ۋە تەڭرىتاغ ياۋايى ھايۋاناتلار باغچىسىنىڭ ئىشىك بېلەت باھاسى ئايدىڭلاشتى
</S>
</HEADLINE>
<TEXT>
<S ID=11811>
   شىنجاڭ تورى خەۋىرى: ئاپتونوم رايونلۇق تەرەققىيات ۋە ئىسلاھات كومىتېتى ۋە ئۈرۈمچى شەھەرلىك تەرەققىيات ۋە ئىسلاھات كومىتېتى كەينى-كەينىدىن ئۇقتۇرۇش چىقىرىپ، شىنجاڭ تەڭرىتاغ ياۋايى ھايۋاناتلار باغچىسى ۋە يۇقىرىقى تاغ چارۋىچىلىق مەيدانى مەنزىرە رايونىنىڭ ئىشىك بېلەت باھاسىنى ئايدىڭلاشتۇردى.
</S>
<S ID=11812>
    مۇخبىرىنىڭ 15-فېۋرال ئىگىلىشىچە، يۇقىرىقى تاغ چارۋىچىلىق مەيدانى مەنزىرە رايونىنىڭ ئىشىك بېلىتىدە بىر بېلەتلىك تۈزۈم يولغا قويۇلىدىغان بولۇپ، بېلەت باھاسى بىر ئادەم( قېتىم) 30 يۈەن بولىدىكەن.
</S>
<S ID=11813>
يۇقىرىقى تاغ چارۋىچىلىق مەيدانى مەنزىرە رايونى غەربىي تېرەكساي، گۈل تەكچە، ئۇلاستاي، تيەنۋىنتەي، ئالتۇن بۇلاق جىلغىسى، شياۋ چۈزى قاتارلىق مەنزىرە رايونلىرىنى ئۆز ئىچىگە ئالىدىغان بولۇپ، بىر تۇتاش بېلەت باھاسى بىر ئادەم( قېتىم) 30 يۈەن بولىدىكەن.
</S>
<S ID=11814>
بۇ بېلەت باھاسى 2015-يىل 20-مايدىن باشلاپ سىناق تەرىقىسىدە يولغا قويۇلغان بولۇپ، سىناق مۇددىتى بىر يىل قىلىپ بېكىتىلگەن.
</S>
<S ID=11815>
   شۇنىڭ بىلەن بىللە، ئاپتونوم رايونلۇق تەرەققىيات ۋە ئىسلاھات كومىتېتىنىڭ تەستىقلىشى بىلەن، شىنجاڭ تەڭرىتاغ ياۋايى ھايۋاناتلار باغچىسىنىڭ ئىشىك بېلەت باھاسى بىر ئادەم (قېتىم) 70 يۈەن بولۇپ، 2014-يىل 1-مايدىن باشلاپ ئىجرا قىلىنغان.
</S>
<S ID=11816>
 بۇنىڭ ئىچىدە، شىنجاڭ تەڭرىتاغ ياۋايى ھايۋاناتلار باغچىسى ياش-ئۆسمۈرلەر، ياشانغانلار، مېيىپلار ۋە خىزمەت ئۆتەۋاتقان ھەربىيلەرگە قارىتا ئېتىبار بېرىش ئەمەلىيلەشكەن، ئەمما ساياھەت ئەترىتىگە قارىتا ئېتىبار بېرىش سالمىقى ئىشىك بېلەت باھاسىنىڭ %20 دىن ئېشىپ كەتمەيدىكەن.
</S>
<S ID=11817>
مۇخبىرنىڭ شىنجاڭ تەڭرىتاغ ياۋايى ھايۋاناتلار باغچىسىدىن ئىگىلىشىچە، باغچە رايونىدىكى ئېكىسكۇرسىيە ئاپتوموبىل بېلىتى بىر ئادەم 30 يۈەن ئىكەن.
</S>
<S ID=11818>
ئائىلە ئاپتوموبىلى(بەش كىشىلىك ئاپتوموبىل)دىن 90 يۈەن ئېلىنىدىكەن.    
</S>
</TEXT>
/BODY
/DOC