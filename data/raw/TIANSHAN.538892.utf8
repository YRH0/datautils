<DOC>
<DOCID>TIANSHAN.538892</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-08-04 18:27:36</DATE>
</HEADER>
<BODY>
<HEADLINE>
<S ID=37091>
ئاقسۇ ۋىلايىتى خەلق تۇرمۇشى تۈرلىرىگە بولغان سېلىنمىنى داۋاملىق زورايتتى
</S>
</HEADLINE>
<TEXT>
<S ID=37092>
   خەلچەم سامساق خەۋەر قىلىدۇ: ئالدىنقى يېرىم يىلدا، ئاقسۇ ۋىلايىتى خەلق تۇرمۇشى تۈرلىرىگە بولغان سېلىنمىنى داۋاملىق زورايتتى. مائارىپ، ئىجتىمائىي كاپالەت، ئىشقا ئورۇنلاشتۇرۇش، داۋالاش، سەھىيە، شەھەر -يېزىلارنىڭ ئىجتىمائىي رايون خىزمىتى، تۇرالغۇ ئۆي كاپالىتى قاتارلىق 10 خەلق تۇرمۇشى تۈرىنىڭ مالىيە چىقىمى 10 مىليارد 428 مىليون يۈەنگە يېتىپ، جامائەت مالىيە خامچوت چىقىمىنىڭ %80.6  نى ئىگىلىدى.
</S>
<S ID=37093>
   بۇ يىلنىڭ ئالدىنقى يېرىمىدا، ئاقسۇ ۋىلايىتى بىر تەرەپتىن مالىيە كىرىمىنى ئاشۇرۇپ، چىقىمنى تېجەشنى چىڭ تۇتسا، يەنە بىر تەرەپتىن مالىيە چىقىم قۇرۇلمىسىنى داۋاملىق ئەلالاشتۇرۇپ، خەلق تۇرمۇشى سېلىنمىسىنى زورايتتى، مالىيە چىقىمىدا ئىجتىمائىي ئىشلارنىڭ تەرەققىياتى ئاجىز ھالقىلار ۋە نۇقتىلىق قۇرۇلۇش ساھەلىرىگە يۈزلىنىپ، 2016-يىللىق جامائەت مالىيە خامچوت چىقىمىنىڭ %70 تىن كۆپرەكىنىڭ خەلق تۇرمۇشىغا ئىشلىتىلىشىگە كاپالەتلىك قىلدى.
</S>
<S ID=37094>
6-ئاينىڭ ئاخىرىغىچە، ۋىلايەت بويىچە ئىجتىمائىي كاپالەت ۋە ئىشقا ئورۇنلاشتۇرۇش ئۈچۈن ئىشلىتىلگەن چىقىم 294 مىليون يۈەنگە، داۋالاش، سەھىيە ۋە پىلانلىق تۇغۇتقا ئىشلىتىلگەن چىقىم 291 مىليون يۈەنگە يەتتى، خەلق تۇرمۇشى تۈرلىرىدىكى مەبلەغنىڭ ئارقا ئارقىدىن ئەمەلىيلىشىشىنىڭ تۈرتكىسىدە شەھەر-يېزا ئاھالىلىرىنىڭ تۇرمۇش، داۋالىنىش ۋە تۇرالغۇ شارائىتى كۆرۈنەرلىك ياخشىلاندى.
</S>
</TEXT>
/BODY
/DOC