<DOC>
<DOCID>TIANSHAN.521683</DOCID>
<HEADER>
<CLASS>شىنجاڭ</CLASS>
<DATE>2016-05-08 11:32:47</DATE>
</HEADER>
<BODY>
<HEADLINE>
<S ID=27383>
كەنتتىكىلەر مېنىڭ قېرىندىشىم
</S>
</HEADLINE>
<TEXT>
<S ID=27384>
   ئۆتكۈر نىجات خەۋىرى، فوتوسى: تاغلىق رايونلاردا ئەتىياز كېچىكىپ كېلىدۇ. ئاپرېلنىڭ ئاخىرىلىرى بولسىمۇ، ئاقچى ناھىيەسىنىڭ قۇلانساراق يېزىسى ئاقتېكتىر كەنتىدە ئۆرۈك ئەمدىلا چېچەكلىگەنىدى. كەنت ئاھالىلەر كومىتېتى يېنىدىكى ئېتىزلاردا كەنتتىكىلەر كۈلكە- چاقچاقلار بىلەن ئىشلەۋاتاتتى، ئۇلار يالتىراق يوپۇقنى تېشىپ، سامساقنىڭ بىخلىنىش ئەھۋالىنى تەكشۈرۈۋاتاتتى.
</S>
<S ID=27385>
　　خې لىنجۇڭ 1982- يىلى يۇرتى خېنەندىن ئاقتېكتىر كەنتىگە كەلگەن بولۇپ، ئۇ يەردە تۇرۇۋاتقىنىغا 34 يىل بولۇپ قالدى. ئۇ كەنتكە كەلگەن ۋاقىتلىرىدا يېنىدا بىر تىيىنمۇ پۇلى يوق ئىدى، كەنت ئاھالىلىرى ئۇنىڭغا ئۇن، ياغ بېرىپ تۇرغاچقا، جاپالىق كۈنلەردىن ئۆتۈۋالدى. ئاشۇ يىللاردىكى ياردەم سەۋەبىدىن خې لىنجۇڭ كەنت ئاھالىلىرى بىلەن چوڭقۇر دوستلۇق ئورناتتى .
</S>
<S ID=27386>
　　2005- يىلى يېزا كەنتتىكىلەرنى سىرتقا چىقىپ پاختا تىرىشكە تەشكىللىدى، خې لىنجۇڭ بىرىنچى بولۇپ تىزىملىتىپ، شۇ يىلى 10 مىڭ يۈەن كىرىم قىلدى. شۇنىڭدىن كېيىن ئۇ كەنتتىكى 53 ئادەمنى باشلاپ ئاقسۇ ۋىلايىتىگە بېرىپ پاختا تەردى. خې لىنجۇڭ بىلەن بىللە پاختا تىرىشكە بارغان نۇرخاش ماكەن مۇنداق دېدى: تۇنجى يىلى ھەر بىرىمىز 7000 يۈەندىن كىرىم قىلدۇق، شۇنىڭدىن تارتىپ لاۋخېغا ئەگىشىپ بىللە ئىشلەپ، تۇرمۇشىمىزنى تېخىمۇ ياخشىلاش نىيىتىگە كەلدۇق.
</S>
<S ID=27387>
　　2013- يىلى خې لىنجۇڭ ئاقتېكتىر كەنتى پارتىيە ياچېيكىسىنىڭ مۇئاۋىن شۇجىلىقىغا تەيىنلەندى، شۇنىڭدىن ئېتىبارەن ئۇ تېخىمۇ ئالدىراش بولۇپ كەتتى، قايسى ئائىلىنىڭ قويى ئازلاپ كەتتى، قايسى ئائىلىدىكى ئەر- خوتۇنلار جېدەللىشىپ قالدى، قايسى ئائىلىنىڭ بالىسىنى ئوقۇتۇشقا قۇربى يەتمەيۋاتىدۇ، مۇشۇلارنىڭ ھەممىسىنى خې لىنجۇڭ دەرھال ماسلاشتۇرۇپ ھەل قىلدى.
</S>
<S ID=27388>
　　خې لىنجۇڭ كۆپ يىللاردىن بۇيان، مىللەتلەر ئىتتىپاقلىقىنى ئەمەلىيىتىدە كۆرسەتتى. ئۇ ئىلگىرى- كېيىن بولۇپ قىزىلسۇ قىرغىز ئاپتونوم ئوبلاستى بويىچە ئەخلاق نەمۇنىچىسى، مىللەتلەر ئىتتىپاقلىقىدىكى ئىلغار شەخس بولۇپ باھالاندى. 2015- يىلى يەنە ئاپتونوم رايونلۇق 7- نۆۋەتلىك مىللەتلەر ئىتتىپاقلىقىدىكى ئىلغار شەخس نامزاتىغا كۆرسىتىلدى. خې لىنجۇڭ بۇ شەرەپلەر تىلغا ئېلىنغاندا، ئۆيىنى كۆرسىتىپ تۇرۇپ مۇنداق دەيدۇ: ئەينى يىلى مەن ئۆي سالغاندا، كەنتتىكىلەرنىڭ ھەممىسى كېلىپ ياردەم قىلغانىدى. ئۇلار مېنى ئۆز قېرىندىشىدەك كۆردى، مېنىڭ بۇ ئىشلارنى قىلىشىم، ئائىلە ئەزالىرى قىلىشقا تېگىشلىك ئىش، كەنتتىكىلەرنىڭ ھەممىسى مېنىڭ قېرىندىشىم.
</S>
<S ID=27389>
　خې لىنجۇڭنىڭ قىزى شۇ جايدىكى قىرغىز يىگىت باتۇر(ئوڭدىن 1-كىشى) بىلەن تويي قىلىپ، ھازىر بەختلىك تۇرمۇش كەچۈرۈۋاتىدۇ.(مۇخبىرىمىز ئۆتكۈر نىجات فوتوسى)
</S>
</TEXT>
/BODY
/DOC