<DOC>
<DOCID>TIANSHAN.502222</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-26 12:11:28</DATE>
</HEADER>
<BODY>
<HEADLINE>
<S ID=16161>
ئاۋات ناھىيەسى يېزا–كەنتلەرنىڭ توك ئىشلىتىشى قىيىن بولۇش مەسىلىسىنى ھەل قىلدى
</S>
</HEADLINE>
<TEXT>
<S ID=16162>
    ئامانگۈل ئۆمەر خەۋەر قىلىدۇ: بۇ يىلقى چاغان ئاۋات ناھىيەسىنىڭ بەشئېرىق بازىرى تۆۋەنكى ئىمامپاشا كەنتىدىكى توختىنىياز تەۋەككۈل ئۈچۈن ناھايىتى كۆڭۈللۈك ئۆتتى.
</S>
<S ID=16163>
چۈنكى ناھىيەلىك ئېلېكتىر ئېنېرگىيە شىركىتىنىڭ چاغانلىق ‹‹ئاساسىي قاتلامغا ياردەم بېرىش پائالىيىتى››دە، كەنتلەرگە ئەۋەتكەن كەسپىي خادىملىرى ئۇنىڭ كەپشەرلەش دۇكىنىغا يۇقىرى بېسىملىق توك يەتكۈزۈپ بېرىپ، ئۇنى خاتىرجەم قىلدى.
</S>
<S ID=16164>
    توختىنىياز تەۋەككۈل مۇنداق دېدى: كەنتىمىز يېزا ۋە ناھىيە بازىرىغا بىر قەدەر يىراق، توك بېسىمى تۇراقسىز بولغاچقا ھەمىشە توك توختاپ قالاتتى.
</S>
<S ID=16165>
شۇڭا دۇكاندا بەزىدە دىزېل موتور ئىشلىتىشكە مەجبۇر بولاتتۇق.
</S>
<S ID=16166>
بۇنداق بولغاندا تەننەرخ ئېشىپ كېتىپ كىرىم تۆۋەنلەپ كېتەتتى.
</S>
<S ID=16167>
ھازىر كەنتىمىزنىڭ توك يولى ئۆزگەرتىلدى، توك بېسىمىمۇ تۇراقلاشتى، كىرىمىمىزمۇ ياخشى بولۇۋاتىدۇ.
</S>
<S ID=16168>
    ئىلگىرى بۇ ناھىيەنىڭ يېزا – كەنتلىرىدىكى ئېلېكتىر تورىنىڭ توك بىلەن تەمىنلەش ئۈسكۈنىلىرى كونىراش، يېزا – كەنتلەردە توك بېسىمى ئېشىپ كېتىش ياكى تۆۋەنلەپ كېتىش تۈپەيلىدىن، ئېلېكتىر سايمانلىرى كۆيۈپ كېتىدىغان ۋە باشقا يوشۇرۇن خەۋپلەر ئوخشىمىغان دەرىجىدە ساقلىنىپ كەلگەنىدى، بۇ دېھقان – چارۋىچىلارنىڭ ئىشلەپچىقىرىش، تۇرمۇشىغا بەلگىلىك تەسىر يەتكۈزۈپ كەلگەنىدى.
</S>
<S ID=16169>
ناھىيە 2012 – يىلىدىن باشلاپ يېزا ئېلېكتىر تورىنى ئۆزگەرتىش، يېڭىلاش قۇرۇلۇشىنى مۇھىم خەلق تۇرمۇشى قۇرۇلۇشى قاتارىغا كىرگۈزۈپ، ناھىيەلىك توك بىلەن تەمىنلەش شىركىتىدىن بۇ مەسىلىلەرنى ھەل قىلىشنى تەلەپ قىلغانىدى.
</S>
<S ID=16170>
دۆلەت ئېلېكتىر تورى ئاۋات ناھىيەلىك توك بىلەن تەمىنلەش شىركىتى يېتەرلىك تۈر مەبلىغىنى قولغا كەلتۈرۈپ، ئۆزگەرتىشكە تېگىشلىك بەش يېزا، ئۈچ بازارنىڭ توك يولىنى ئېنىقلاپ ئىسخېمىلاشتۇردى، تۈركۈمگە بۆلۈپ قۇرۇلۇش ئېلىپ بېرىپ، ئۈچ يىلدا 102 مىليون 540 مىڭ يۈەن مەبلەغ سېلىپ، ناھىيە بويىچە 292 كىلومېتىر يېزا – كەنت توك يولىنى ئۆزگەرتىش ۋە دەرىجىسىنى ئۆستۈرۈشنى مۇۋەپپەقىيەتلىك تاماملاپ، 14 مىڭ 780 ئائىلىنىڭ توك ئىشلىتىش قىيىنچىلىقىنى ھەل قىلدى.
</S>
<S ID=16171>
‏    
</S>
</TEXT>
/BODY
/DOC