<DOC>
<DOCID>TIANSHAN.537266</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-07-27 14:49:45</DATE>
</HEADER>
<BODY>
<HEADLINE>
<S ID=35128>
شايار ناھىيەسى ئالىي مەكتەپ ۋە ئوتتۇرا تېخنىكوملارنى پۈتكۈزگەن ياشلارنىڭ ئىشقا ئورۇنلىشىشىغا يۆلەك بولدى
</S>
</HEADLINE>
<TEXT>
<S ID=35129>
    ئىختىيارىي مۇخبىرىمىز ئابلەت ئىمىش خەۋەر قىلىدۇ: شايار ناھىيەلىك ئادەم كۈچى بايلىقى ۋە ئىجتىمائىي كاپالەت تارماقلىرى ئاممىۋى ئىشقا ئورۇنلاشتۇرۇش مۇلازىمەت تور سۇپىسى قۇرۇپ، ئالىي مەكتەپ ۋە ئوتتۇرا تېخنىكوملارنى پۈتكۈزگەن ياشلارغا ئىشقا ئورۇنلىشىش پۇرسىتى ھازىرلاپ بېرىپ، ئۇلارنىڭ ئۆز ئالدىغا ئىگىلىك تىكلىشىگە يۆلەك بولدى.
</S>
<S ID=35130>
    بۇ ناھىيە ئالىي مەكتەپ ۋە ئوتتۇرا تېخنىكوملارنى پۈتكۈزگەن ياشلارنى تىزىملاپ، ھەر بىر ياشنىڭ ماھارىتى، ئىشقا ئورۇنلىشىش ئارزۇسىنى ئىگىلەپ، ئادەم ئىشلەتكۈچى ئورۇنلار بىلەن ئالىي مەكتەپ ۋە ئوتتۇرا تېخنىكوملارنى پۈتكۈزگەن ياشلارنى قاپلىغان ئۇچۇر راۋان، مۇلازىمىتى ئەلا تور سۇپىسى بەرپا قىلدى.
</S>
<S ID=35131>
بۇنىڭ بىلەن ھازىرغىچە 514 ياش تىزىملاتتى. ناھىيەلىك كەسپىي تېخنىكا مەكتىپىگە تايىنىپ، ‹‹كارخانا+مەكتەپ›› ئەندىزىسىدىكى تەربىيەلەش بازىسىنى قۇرۇپ، ئالىي مەكتەپ ۋە ئوتتۇرا تېخنىكوملارنى پۈتكۈزۈپ ئىشقا ئورۇنلىشالمىغان ياشلارنى توقۇمىچىلىق، كىيىم – كېچەك، ھۆسن تۈزەش، ئاپتوموبىل رېمونتچىلىقى قاتارلىق ماھارەتلەر بويىچە تەربىيەلەپ، تەربىيەلەشنىڭ قاراتمىلىقى ۋە ئۈنۈمىنى ئاشۇردى.
</S>
<S ID=35132>
نەتىجىدە ھازىرغىچە 700دىن ئارتۇق كىشى كەسپىي ماھارەت بويىچە، 120 كىشى ئېلېكتىرونلۇق سودا ئىشلىرى بويىچە تەربىيەلەندى.
</S>
<S ID=35133>
ناھىيە يەنە ‹‹ئۈچكە ياردەم بېرىپ، بىرنى يۆلەش›› قاتارلىق ياردەم بېرىش تۈرلىرىنى قانات يايدۇرۇپ، يەرلىكتىكى ئالىي مەكتەپ ۋە ئوتتۇرا تېخنىكوملارنى پۈتكۈزگەن 19 ياشنى ئىشقا ئورۇنلاشتۇردى.
</S>
<S ID=35134>
ئىگىلىك تىكلىگۈچىلەرنى نىشانلىق تەربىيەلەش ئەندىزىسىنى ئىلگىرى سۈرۈپ، ئاز سوممىلىق كېپىللىك قەرز پۇل بېرىش، ئىگىلىك تىكلىگەنلەرگە ئىز قوغلاپ يېتەكچىلىك قىلىش قاتارلىق نەپ يەتكۈزۈش سىياسەتلىرىنى يولغا قويۇپ، ئالىي مەكتەپ ۋە ئوتتۇرا تېخنىكوملارنى پۈتكۈزگەن ياشلارنىڭ ئۆز ئالدىغا ئىگىلىك تىكلىشىگە ياردەم بەرگەنلىكتىن، 14 كىشى ئۆز ئالدىغا ئىگىلىك تىكلىدى.
</S>
<S ID=35135>
‏
</S>
</TEXT>
/BODY
/DOC