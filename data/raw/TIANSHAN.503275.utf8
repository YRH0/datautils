<DOC>
<DOCID>TIANSHAN.503275</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-29 17:49:13</DATE>
</HEADER>
<BODY>
<HEADLINE>
<S ID=16712>
ئىلى ئوبلاستىدا بىر تۈركۈم تۈر قۇرۇلۇشلىرى ئېلىپ بېرىلىپ، خەلق تۇرمۇشى ياخشىلاندى
</S>
</HEADLINE>
<TEXT>
<S ID=16713>
    دۆلەتنىڭ ئاز سانلىق مىللەتلەر ئىقتىسادىنى راۋاجلاندۇرۇشقا ئائىت مەبلەغ تۈرىنىڭ تۈرتكىسىدە ئىلى ئوبلاستىدا مىللىي قول ھۈنەرۋەنچىلىك، باقمىچىلىق، ساياھەتچىلىك قاتارلىق بىر تۈركۈم تۈر قۇرۇلۇشلىرى ئېلىپ بېرىلىپ، خەلق تۇرمۇشىنى ياخشىلاپ، خەلقنىڭ كىرىمىنى كۆپەيتتى.
</S>
<S ID=16714>
    ئاز سانلىق مىللەتلەرنىڭ ئىقتىسادىنى راۋاجلاندۇرۇشقا ئائىت مەبلەغ تۈرىنىڭ ئەمەلىيلەشتۈرۈلۈش ئەھۋالىغا قارىتا، ئىلى ئوبلاستلىق پارتكوم، خەلق ھۆكۈمىتى بۇ خىزمەتكە يۈكسەك ئەھمىيەت بېرىپ، رەھبەرلىك گۇرۇپپىسى قۇرۇپ، ئوبلاسىت، ناھىيە، يېزا ئۈچ دەرىجىلىك خىزمەت تورىنى بەرپا قىلدى.
</S>
<S ID=16715>
تۈرنى ئەمەلىيلەشتۈرۈش جەريانىدا تۈر ۋە كەسىپلەر قۇرۇلمىسىنى تەڭشەپ، ئاممىغا مەنپەئەت يەتكۈزۈدى.
</S>
<S ID=16716>
بۇ تۈر ئاساسلىقى يېزا، كەنت يولى، ئېلېكتىر كۈچى، سۇ ئىشلىرى، ئالاھىدە خاس تېرىقچىلىق، باقمىچىلىق، ئىكولوگىيەلىك مۇھىت قۇرۇلۇشى، مىللى قول ھۈنەرۋەنچىلىك، مەدەنيەت، مائارىپ، ساياھەت، داۋالاش، خەتەرلىك ئۆيلەرنى ئۆزگەرتىش، دېھقان- چارۋىچىلاردا كەسىپى ماھارەت يېتىلدۈرۈش بويىچە تەربىيلەشكە چېتىلىدۇ.
</S>
<S ID=16717>
2013- يىلىدىن بۇيان، غۇلجا شەھىرى دۆلەتنىڭ بۇ تۈرى ئارقىلىق ئاز سانلىق مىللەتلەر ئولتۇراق رايونى بولغان يېڭىيەر يېزىسى ليۇچىدۈەن كەنتى، بايانداي بازىرى يېڭى مەھەللە كەنتى، تاشكۆۋرۈك يېزىسى جىگدىلىك كەنتى، خەنبىڭ يېزىسى باشكۆۋرۈك كەنتىدە نۇقتىلىق يۆلەش سىياسىتىنى يۈرگۈزۈپ، 7 مىليون 970 مىڭ يۈەن مەبلەغ ئارقىلىق 1 مىڭ 124 ئادەمنى مەنپەئەتلەندۈردى.
</S>
<S ID=16718>
    بۇلتۇر قورغاس ناھىيەسى ئاز سانلىق مىللەتلەرنىڭ ئىقتىسادىنى راۋاجلاندۇرۇش مەبلەغ تۈرىدىن 12 مىليون يۈەندىن كۆپرەكنى قولغا كەلتۈرۈپ، تۈر مەبلىغىدىن مەنپەئەتلەنگەن دېھقان- چارۋىچىلارنىڭ كىشى بىشى كىرىمىنى 1 مىڭ 200 يۈەندىن 1 مىڭ 500 يۈەنگىچە كۆپەيتتى.
</S>
<S ID=16719>
ئىلى ئوبلاستى دۆلەتنىڭ ئاز سانلىق مىللەتلەرنىڭ ئىقتىسادىنى راۋاجلاندۇرۇش مەبلەغ تۈرىنى ئەمەلىيەلەشتۈرۈشتە باشلامچى كارخانىلارنى جەلپ قىلىپ، كارخانا تەرەققىياتى ئارقىلىق ئاممىنىڭ كىرىمىنى كۆپەيتتى.
</S>
<S ID=16720>
غۇلجا شەھەر تاشكۆۋرۈك يېزىسى 2013- يىلىدىن باشلاپ، ئاز سانلىق مىللەتلەرنىڭ ئىقتىسادىنى راۋاجلاندۇرۇش مەبلەغ تۈرىنى ئىلتىماس قىلىپ، قازانچى مىللىي قول ھۈنەرۋەنچىلىك سانائەت بازىسىنى بەرپا قىلىپ، 80كارخانىنى بۇ بازىغا جەلپ قىلدى.
</S>
<S ID=16721>
بۇنىڭ ئىچىدە 45 كارخانا بۇ مەبلەغ تۈرىدىن پايدىلاندى.
</S>
<S ID=16722>
شىنجاڭ تەۋسىيە كەشتىچىلىك زاۋۇتىنىڭ مەسئۇلى مۇخبىرغا مۇنداق دېدى: يېڭىدىن ئىگىلىك تىكلىگەن ۋاقتىمىدا مەبلەغ يۈرۈشتۈرۈشۈم بولغانىدى.
</S>
<S ID=16723>
تاشكۆۋرۈك يېزىلىق ھۆكۈمەت بۇ سانائەت بازىسىدا ماڭا زاۋۇت ئۆيى ۋە قىممىتى 15 مىڭ يۈەنلىك ئۈسكۈنە بەردى.
</S>
<S ID=16724>
بۇنىڭ بىلەن 15 ياشنى ئىشقا ئورۇنلاشتۇردۇم. ھازىر تىجارىتىم ياخشى بولۇپ، مەھسۇلاتلىرىم ئىچكىرى ئۆلكە ۋە چەتئەللەردە بازار تاپتى.
</S>
</TEXT>
/BODY
/DOC