<DOC>
<DOCID>TIANSHAN.502911</DOCID>
<HEADER>
<CLASS>خەلقئارا</CLASS>
<DATE>2016-02-29 15:15:59</DATE>
</HEADER>
<BODY>
<HEADLINE>
<S ID=16504>
زىمبابۋې زۇڭتۇڭى مۇگابېنىڭ تۇغۇلغان كۈنىگە 1 مىليون دوللار سەرپ قىلىندى
</S>
</HEADLINE>
<TEXT>
<S ID=16505>
زىمبابۋې زۇڭتۇڭى روبېرت مۇگابې 2016-يىلى 21-فېۋرال، 92 ياشلىق تۇغۇلغان كۈنىنى كۈتۈۋالدى، زىمبابۋې ھۆكۈمىتى ئادەت بويىچە 22-فېۋرال بۇ پېشقەدەم زۇڭتۇڭنىڭ شەرىپىگە ‹‹كىچىك تىپتىكى›› تۇغۇلغان كۈن مۇراسىمى ئۆتكۈزۈپ بەرگەن، ئەمما بۇ ‹‹كىچىك تىپتىكى›› تۇغۇلغان كۈن مۇراسىمىغا 1 مىليون ئامېرىكا دوللىرى سەرپ قىلىنغان، مۇراسىمدا ھەرخىل، ھەرياڭزا تۇغۇلغان كۈن تورتلىرى مۇگابېنىڭ رىقابەتچىلىرىنىڭ زەربە بېرىش ئوبيېكتىغا ئايلىنىپ قالغان، چۈنكى زىمبابۋېدا 3 مىليونغا يېقىن كىشى قۇرغاقچىلىق سەۋەبىدىن ئاچارچىلىقنىڭ دەردىنى تارتماقتا.
</S>
<S ID=16506>
بۇ قېتىمقى ھەشەمەتلىك تۇغۇلغان كۈن مۇراسىمىغا قارىتا، مۇگابېنىڭ رىقابەتچىلىرى ئۇنىڭ چىرىكلىكىنى كەسكىن تەنقىدلىگەن.
</S>
<S ID=16507>
    بۇ قېتىمقى مۇراسىمنى يەنىلا نەچچە مىڭلىغان كىشى قوللىغان بولۇپ، نۇرغۇن كىشىلەر مۇگابېنىڭ سۈرىتى چۈشۈرۈلگەن كىيىملەرنى كىيىپ ئۇنىڭغا بولغان مايىللىقىنى بىلدۈرگەن ھەمدە ئۇنىڭ 92 يېشىغا ئاتاپ 92 تال شارچە قويۇپ بەرگەن.
</S>
<S ID=16508>
    ئەمما مۇگابې نۇتۇقىدا، ئۆزىنىڭ پۇقرالىرىنى ئاچ قويمايدىغانلىقىنى، ياردەم بېرىش ئىلتىماسى سۇنۇپ بولغانلىقىنى بىلدۈرگەن.
</S>
<S ID=16509>
ئەمما مۇگابېنىڭ دېيىشىچە، يەنە ناۋادا بۇ ياردەم يېتىپ كېلىشى بىلەن تەڭ، زىمبابۋېنىڭ ھەمجىنسلار نىكاھىنى قانۇنلاشتۇرۇشنى ئېتىراپ قىلىش تەلەپ قىلىنسا، ئۇنداقتا زىمبابۋې بۇ خىل ياردەمنى قوبۇل قىلمايدىكەن.
</S>
<S ID=16510>
ئىگىلىنىشىچە، زىمبابۋې 1 مىليارد 600 مىليون دوللار ياردەم مەبلىغى ئىلتىماس قىلغان بولۇپ، نۆۋەتتە تېخى قايسى ياردەم بېرىش تەشكىلاتىنىڭ ياردەم بېرىدىغانلىقى ئېنىق ئەمەسكەن.
</S>
<S ID=16511>
بۇنىڭدىن باشقا، مۇگابې پارتىيە-گۇرۇھلارنىڭ بۇ دۆلەتتە مەۋجۇت بولۇشىغا يول قويمايدىغانلىقىن تەكىتلىگەن.
</S>
<S ID=16512>
    قەدىمدىن بۇيان، 90 نەچچە ياشقىچە ياشاپمۇ يەنىلا زۇڭتۇڭ بولغانلار بولمىسا كېرەك، مۇگابې بۈگۈنكى دۇنيادىكى يېڭى ئەڭ چوڭ دۆلەت رەھبىرى بولۇپ، ئۇنىڭ ۋەزىپە ئۆتىگەن مەزگىلى 36 يىلدىن ئېشىپ كەتكەن.
</S>
<S ID=16513>
1980-يىلى زىمبابۋې مۇستەقىل بولغاندىن كېيىن مۇگابې ھۆكۈمەت زۇڭلىلىقىغا تەيىنلەنگەن، 1987-يىلى زىمبابۋېنىڭ سىياسىي تۈزۈمى زۇڭتۇڭ كابىنېت تۈزۈمىگە ئۆزگەرتىلگەندىن كېيىن، مۇگابې زۇڭتۇڭلۇققا تەيىنلەنگەن.
</S>
<S ID=16514>
كېيىن يەنە نۇرغۇن قېتىملاپ زۇڭتۇڭ بولغان، بۇ نۆۋەتلىك ۋەزىپە ئۆتەش مۇددىتى ئاساسىي قانۇن بيىچە 2018-يىلى ئاخىرلىشىدۇ، ئۇ چاغدا مۇگابې 94 ياشقا كىرىدۇ.
</S>
<S ID=16515>
مۇگابېنىڭ مۇشۇنداق ئۇزاق ۋەزىپە ئۆتىشىنىڭ ئەلۋەتتە سەۋەبى بار، بۇنىڭدىكى مۇھىم بىر نۇقتا شۇكى، ئۇ زوراۋانلارغا ئىنتايىن ‹‹بېلى قاتتىق›› رەھبەر بولۇپ، ياۋروپا ئىتتىپاقى ۋە ئامېرىكىنىڭ جازالىشىغا ئۇچرىسىمۇ، مۇگابې يەنىلا ئاشكارا سورۇنلاردا غەرب دۆلەتلىرى ۋە رەھبەرلىرىگە زەربە بېرىش پوزىتسىيەسىنى ئۆزگەرتمىگەن.
</S>
</TEXT>
/BODY
/DOC