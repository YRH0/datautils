<DOC>
<DOCID>TIANSHAN.554800</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-10-08 18:31:09</DATE>
</HEADER>
<BODY>
<HEADLINE>
<S ID=52544>
كەلپىن ناھىيەسىدىكى كەشتىچى خانىم-قىزلار گۈزەل تۇرمۇشىنى كەشتىلىمەكتە
</S>
</HEADLINE>
<TEXT>
<S ID=52545>
   غەيرەت جاسارەت، نامەتجان يۈسۈپ خەۋەر قىلىدۇ: كەلپىن ناھىيەسىنىڭ يۇرچى يېزىسى ئارا ئايماق كەنتىدە قۇرۇلغان كەشتىچىلىك بازىسىدا يېقىنقى كۈنلەردىن بۇيان خانىم – قىزلار كەشتىچىلىكنى ئۆگىنىپ، چېۋەر قولىغا تايىنىپ كىرىم قىلىپ تۇرمۇشىنى ياخشىلىدى.
</S>
<S ID=52546>
   ئارا ئايماق كەنتىنىڭ بايلىق مەنبەسى كەمچىل، خانىم – قىزلارنىڭ ئىشقا ئورۇنلىشىشى قىيىن بولغاچقا، كەلپىن ناھىيەلىك پارتكوم بىرلىك سەپ بۆلۈمى تۈجۈپىلەپ نامراتلىقتىن قۇتۇلدۇرۇش پىرىنسىپى بويىچە ئاياللارنىڭ تېخنىكا ئىگىلەپ ئۆز جايىدا، يېقىن ئەتراپتا ئىشقا ئورۇنلىشىشىنى ئەمەلگە ئاشۇرۇش ئۈچۈن، دۆلەتلىك مىللەتلەر ئىشلىرى كومىتېتى ئاز سانلىق مىللەتلەر تەرەققىيات فوندى تۈرىدىن 100 مىڭ يۈەن ياردەم مەبلىغىنى قولغا كەلتۈرۈپ تەربىيەلەش كۇرسى ئېچىپ، 200دىن ئارتۇق ئايالنى گۈل كەشتىلەش، گۈل ياساش قاتارلىق ماھارەتلەر بويىچە تەربىيەلىدى.
</S>
<S ID=52547>
   كەنتتىكى كەشتىچىلىك قىلىۋاتقىنىغا ئون نەچچە يىل بولغان نۇرنىسا بەختەم كەنتتە ئېچىلغان كەشتىچىلىك ماھارىتى بويىچە تەربىيەلەش كۇرسىدا ئاياللارغا تەشەببۇسكارلىق بىلەن ھۈنەر ئۆگەتتى.
</S>
<S ID=52548>
ئۇ مۇنداق دېدى: كەشتىچىلىككە تايىنىپ كۆڭۈلدىكىدەك كىرىم قىلىۋاتىمەن.
</S>
<S ID=52549>
كەنتتە كەشتىچىلىك تەربىيەلەش كۇرسى ئېچىلغانلىقىنى ئاڭلاپ، 200 دىن كۆپرەك ئايالغا ھۈنەر ئۆگەتتىم، ئۇلارنىڭمۇ كەشتىچىلىككە تايىنىپ كىرىمىنى ئاشۇرۇپ، تۇرمۇشىنى تېخىمۇ ياخشىلىشىنى ئۈمىد قىلىمەن.
</S>
<S ID=52550>
   32 ياشلىق راھىلە ئابدۇۋاھىتنىڭ ئائىلىسى نامرات بولۇپ، دادىسى ئېغىر كېسەل بولغاچقا، ئۇنىڭغا سىرتقا چىقىپ ئىشلەپ پۇل تېپىش ئىمكانىيىتى يوق ئىدى.
</S>
<S ID=52551>
ئۇ كەنتتە ئېچىلغان كەشتىچىلىك تېخنىكىسى بويىچە تەربىيەلەش كۇرسىغا قاتنىشىپ، ئىككى ئايدا ئاددىي قول ھۈنەر بۇيۇملىرىنى ياسىيالايدىغان سەۋىيەگە يېتىپ، مۇشۇ تېخنىكىغا تايىنىپ كىرىم قىلىش ئىشەنچى تېخىمۇ ئاشتى.
</S>
</TEXT>
/BODY
/DOC