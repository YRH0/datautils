<DOC>
<DOCID>TIANSHAN.487952</DOCID>
<HEADER>
<CLASS>شىنجاڭ</CLASS>
<DATE>2016-01-14 16:18:25</DATE>
</HEADER>
<BODY>
<HEADLINE>
<S ID=3060>
قىشلىق تەنھەرىكەت مۇسابىقىسى مەيدان-سارايلىرىنىڭ بىخەتەرلىك تەكشۈرۈشى ئىسسىق لاپاستا ئېلىپ بېرىلىدۇ
</S>
</HEADLINE>
<TEXT>
<S ID=3061>
      13-يانۋار، مەملىكەتلىك 13-نۆۋەتلىك قىشلىق تەنھەرىكەت مۇسابىقىسى مەيدان-سارايلىرى بىخەتەرلىك تەكشۈرۈشى رەسمىي ئېچىۋېتىلدى، مەيدان-سارايغا كىرگىچە تۆت بىخەتەرلىك تەكشۈرۈش ئۆتكىلى ئورۇنلاشتۇرۇلدى.
</S>
<S ID=3062>
     مۇخبىر چۈشتىن بۇرۇن ئۈرۈمچى شەھەر رايونىدىن يولغا چىقىپ، دۆلەت يولى 116-لىنىيەسىنى بويلاپ شىنجاڭ مۇز ئۈستى تەنتەربىيە مەركىزىگە يول ئالدى، سۇلۇق ساي(شۈيشىگۈ) يول ئېغىزىنىڭ جەنۇبىغا 20 مېتىر كېلىدىغان جايغا بىر تەكشۈرۈش نۇقتىسى تەسىس قىلىنغان بولۇپ، ساقچىلار ئۆتۈپ كېتىۋاتقان ئاپتوموبىللارغا نىسبەتەن بىخەتەرلىك تەكشۈرۈشى ئېلىپ بېرىۋاتقان ئىدى.
</S>
<S ID=3063>
     قىشلىق تەنھەرىكەت مۇسابىقىسى مەيدانىغا ئاز قالغان يولدىمۇ ساقچىلار ئۆتۈپ كېتىۋاتقان ئاپتوموبىللارنى تەكشۈردى.
</S>
<S ID=3064>
     ئۇنىڭدىن كېيىن مۇخبىر مۇز ئۈستى تەنتەربىيە مەركىزىگە يېتىپ باردى.
</S>
<S ID=3065>
ئۈرۈمچى شەھەرلىك جامائەت خەۋپسىزلىكى ئىدارىسى ئالاھىدە ساقچى سەككىزىنچى تارماق ئەترىتىدىكى ساقچى ياڭ شىنفېڭنىڭ تونۇشتۇرۇشىچە، مۇز ئۈستى تەنتەربىيە مەركىزى مەيدان-سارايلىرىدا ئىككى چوڭ ئىشىك بولۇپ، بىرى، ئادەملەرنىڭ، يەنە بىرى، ئاپتوموبىللارنىڭ كىرىش-چىقىش ئىشىكى ئىكەن، ئىككى ئىشىك مۇسابىقە سارىيىنىڭ غەربىگە جايلاشقان بولۇپ، بىخەتەرلىك تەكشۈرۈش جەريانى ئاسىيا-ياۋروپا كۆرگەزمىسىدىكى تەلەپ بىلەن ئوخشاش ئىكەن.
</S>
<S ID=3066>
     ئۇنىڭدىن باشقا ئادەملەرنىڭ كىرىش-چىقىش ئېغىزىغا تۆت تونېل ئورۇنلاشتۇرۇلغان بولۇپ، بىخەتەرلىك تەكشۈرۈش ئىشىكىدىن مۇسابىقە مەيدانىغىچە جەمئىي تۆت بىخەتەرلىك تەكشۈرۈش ئۆتكىلىدىن ئۆتىدىكەن.
</S>
<S ID=3067>
     تەكشۈرۈش خادىمىنىڭ تونۇشتۇرۇشىچە، سىرت بىرقەدەر سوغۇق بولغانلىقتىن، بىخەتەرلىك تەكشۈرۈش لاپاستا ئېلىپ بېرىلىدىكەن، تەشكىلىي كومىتېت يەنە لاپاسلارغا ھاۋا تەڭشىگۈچ ئورۇنلاشتۇرغان.
</S>
</TEXT>
/BODY
/DOC