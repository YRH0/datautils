<DOC>
<DOCID>TIANSHAN.543320</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-08-23 13:04:01</DATE>
</HEADER>
<BODY>
<HEADLINE>
<S ID=41966>
خەلق تۇرمۇشى قۇرۇلۇشى ئاممىغا ھەقىقىي نەپ يەتكۈزدى
</S>
</HEADLINE>
<TEXT>
<S ID=41967>
   شېرىنئاي يارمۇھەممەد خەۋەر قىلىدۇ: توققۇزتارا ناھىيەسى بۇ يىل 81 كەنت، مەھەللىدە خەلققە نەپ يەتكۈزۈش قۇرۇلۇش تۈرىدىن 243نى ئىلتىماس قىلغان بولۇپ، ھازىر، 74 كەنتتە 82 تۈر ئەمەلىيلەشتى.
</S>
<S ID=41968>
بۇ ئاساسلىقى تېرىقچىلىق، باقمىچىلىق، سۇچىلىق ۋە ئاممىۋى مۇلازىمەت قاتارلىق ساھەلەرگە چېتىلىدىغان بولۇپ، بۇ تۈرلەردىن 26 مىڭ 926 ئائىلىدىكى 113 مىڭ 466 ئاھالە نەپكە ئېرىشتى.
</S>
<S ID=41969>
   ئاغارسىن بازىرىنىڭ ئىچىدىغان سۇ قۇرۇلۇش تۈرىگە 16 مىليون 331 مىڭ يۈەن مەبلەغ سېلىنغان بولۇپ، بۇلتۇر 10 – ئايدا قۇرۇلۇش پۈتۈپ ئىشلىتىلىشكە تاپشۇرۇلغان، بۇنىڭ بىلەن تۋداۋان كەنتى، بەشسالا كەنتى قاتارلىق تۆت كەنتتىكى 2665 ئائىلىدىكى 11مىڭ 994 ئاھالىنىڭ ئىچىدىغان سۇ مەسىلىسى ھەل قىلىندى.
</S>
<S ID=41970>
   تۋداۋان كەنتىدىكى ليۇ شياۋ مۇنداق دېدى: ئىلگىرى سۇ قىسلىقى ھەممىمىزنىڭ باش قېتىنچىلىقى ئىدى.
</S>
<S ID=41971>
سۇ بەزىدە بار، بەزىدە يوق ئىدى. ھازىر كېچە – كۈندۈز خاتىرجەم سۇ ئىشلىتەلەيدىغان بولدۇق.
</S>
<S ID=41972>
   ناھىيەلىك سۇچىلىق ئىدارىسىنىڭ تېخنىكى جاڭ يۈچى مۇنداق دېدى: بەشسالا كەنتىدىكى دېھقانلار يېڭى قۇرۇلغان سۇ پومپىسى ئارقىلىق تېرىلغۇ يەرلىرىنى سۇغىرىدۇ.
</S>
<S ID=41973>
توك توختاپ قالمىسىلا، 24 سائەت سۇ توختىمايدۇ.
</S>
<S ID=41974>
دېھقانلارنىڭ سۇغىرىش ئىشلىرىغا تەسىر يەتمەيدۇ.
</S>
<S ID=41975>
   ئۇقۇشىمچە، بۇ ناھىيە بۇ يىل خەلق تۇرمۇشىغا بولغان سېلىنمىنى داۋاملىق ئاشۇرغان بولۇپ، ئالدىنقى يېرىم يىلدا يەتتە كەنتتە خەلق تۇرمۇشى قۇرۇلۇشىدىن يەتتىنى تاماملاپ، ھەر مىللەت ئاممىسىنى تۈرلۈك ئەلگە نەپ يەتكۈزۈش قۇرۇلۇشلىرىدىن ئورتاق بەھرىلەندۈرگەن.
</S>
</TEXT>
/BODY
/DOC