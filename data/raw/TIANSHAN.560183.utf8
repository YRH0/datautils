<DOC>
<DOCID>TIANSHAN.560183</DOCID>
<HEADER>
<CLASS>شىنجاڭ</CLASS>
<DATE>2016-10-28 12:02:16</DATE>
</HEADER>
<BODY>
<HEADLINE>
<S ID=55923>
چەت ئەللىك ئالتە مۇتەخەسسىس شىنجاڭنىڭ 2016-يىللىق «تەڭرىتاغ مۇكاپاتى»غا ئېرىشتى
</S>
</HEADLINE>
<TEXT>
<S ID=55924>
     تەڭرىتاغ تورى خەۋىرى: شىنجاڭ ئۇيغۇر ئاپتونوم رايونلۇق خەلق ھۆكۈمىتىنىڭ «2016-يىللىق چەت ئەللىك مۇتەخەسسىسلەرگە ‹تەڭرىتاغ مۇكاپاتى›نى تارقىتىش مۇراسىمى ۋە بىرلەشمە كۆڭۈل ئېچىش كېچىلىكى» 27-ئۆكتەبىر ئۈرۈمچى شەھىرىدە ئۆتكۈزۈلدى، چەت ئەللىك ئالتە مۇتەخەسسىس بۇ شەرەپكە ئېرىشتى.
</S>
<S ID=55925>
    شىنجاڭ ئۇيغۇر ئاپتونوم رايونلۇق پارتكوم دائىمىي كومىتېتىنىڭ ئەزاسى، شىنجاڭ ئۇيغۇر ئاپتونوم رايونىنىڭ مۇئاۋىن رەئىسى ئەركىن تۇنىياز «تەڭرىتاغ مۇكاپاتى»غا ئېرىشكەن شىنجاڭ ئۇيغۇر ئاپتونوم رايونلۇق تەنتەربىيە ئىدارىسى قىشلىق تەنھەرىكەت باشقۇرۇش مەركىزىدىكى كورىيەلىك مۇتەخەسسىس ھى جېنشې، ئالاھىدە تىرانسفورموتور پاي چەكلىك شىركىتىدىكى ئاۋسترالىيەلىك مۇتەخەسسىس ليۇ گاڭ، جۇڭگو پەنلەر ئاكادېمىيەسى شىنجاڭ فىزىكا-خىمىيە تېخنىكىسى تەتقىقات ئورنىدىكى ئۆزبېكىستانلىق مۇتەخەسسىس شاھمەنسۇر سەيدۇللايوف، شىنجاڭ ئوتتۇرا ئاسىيا يېمەكلىك تەتقىقات مەركىزى(چەكلىك شىركىتى)دىكى قازاقىستانلىق مۇتەخەسسىس بازارگۈل ئامانكەلدى ئەخمىتۇللا، جۇڭگو پەنلەر ئاكادېمىيەسى شىنجاڭ ئېكولوگىيە ۋە جۇغراپىيە تەتقىقات ئورنىدىكى بېلگىيەلىك مۇتەخەسسىس فىلىپ دې مايىر، يېڭى ئالاھىدە ئېنېرگىيە پاي چەكلىك شىركىتىدىكى گېرمانىيەلىك مۇتەخەسسىس لاسلو فابىل قاتارلىق ئالتە مۇتەخەسسىسكە مۇكاپات تارقىتىپ بەردى.
</S>
<S ID=55926>
    «تەڭرىتاغ مۇكاپاتى» شىنجاڭ ئۇيغۇر ئاپتونوم رايونلۇق خەلق ھۆكۈمىتى شىنجاڭنىڭ ئىقتىسادىي، ئىجتىمائىي تەرەققىياتى ئۈچۈن تۆھپە قوشقان چەت ئەللىك مۇتەخەسسىسلەرنى مۇكاپاتلاش ئۈچۈن تەسىس قىلغان ئەڭ ئالىي شەرەپ.
</S>
<S ID=55927>
ئۇنىڭ ساھىبى بولسا تەكلىپ قىلغۇچى ئورۇن، شۇ جايدىكى ھۆكۈمەت ۋە ئاپتونوم رايوندىكى ئالاقىدار تارماقلارنىڭ كۆرسىتىشى بىلەن، قاتتىق تەرتىپ بويىچە باھالاپ بېلەت تاشلاش ئارقىلىق تاللاپ چىقىلىدۇ، ئەڭ ئاخىرىدا شىنجاڭ ئۇيغۇر ئاپتونوم رايونلۇق خەلق ھۆكۈمىتى قارار قىلىدۇ.
</S>
<S ID=55928>
ھەر يىلى بىر قېتىم، ھەر قېتىم 5 ~ 6 ئادەم مۇكاپاتلىنىدۇ، شىنجاڭ ئۇيغۇر ئاپتونوم رايونلۇق خەلق ھۆكۈمىتى «تەڭرىتاغ مۇكاپاتى»نىڭ مېدالى ۋە تەقدىرنامىسىنى تارقىتىدۇ.
</S>
<S ID=55929>
     تولۇق بولمىغان مەلۇماتقا قارىغاندا، 1999-يىلى مۇكاپات تەسىس قىلىنىپ، باھالاش باشلانغاندىن ھازىرغىچە جەمئىي 104 نەپەر چەت ئەللىك مۇتەخەسسىس بۇ شەرەپكە ئېرىشكەن.
</S>
</TEXT>
/BODY
/DOC