<DOC>
<DOCID>TIANSHAN.527558</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-06-10 13:30:36</DATE>
</HEADER>
<BODY>
<HEADLINE>
<S ID=30231>
سانجى ئوبلاستىنىڭ بىرتۈركۈم نۇقتىلىق تۈرلىرىدە مەركەزلىك ئىش باشلاندى
</S>
</HEADLINE>
<TEXT>
<S ID=30232>
    گەي يۇجۈن، مىڭ خۈيتيەن خەۋەر قىلىدۇ: شىنجاڭ بويىچە تۇنجى ئېلېكتىر سىستېمىسىنى تەڭشەپ چوققىلاش ئېلېكتىر مەنبەسى تۈرى فۇكاڭ سۇ تارتىپ ئېلېكتىر ئېنېرگىيەسىنى ساقلاش ئېلېكتىر ئىستانسىسى تۈرىدە 6 – ئىيۇن ئىش باشلاندى، بۇ قۇرۇلۇش شىنجاڭ پىلان تۈزۈپ قۇرغان چوڭ تىپتىكى سۇ تارتىپ ئېلېكتىر ئېنېرگىيەسىنى ساقلاش ئېلېكتىر ئىستانسىسىلىرىنىڭ بىرى. شۇ كۈنى سانجى خۇيزۇ ئوبلاستىدا 81 تۈردە مەركەزلىك ئىش باشلاندى، بۇ سانجى ئوبلاستىنىڭ بۇ يىل مەركەزلىك ئىش باشلىغان 3 – تۈركۈمدىكى نۇقتىلىق قۇرۇلۇشى ھېسابلىنىدۇ.
</S>
<S ID=30233>
    بۇ قېتىم سانجى ئوبلاستىدا مەركەزلىك قۇرۇلۇش باشلىغان 81 تۈرگە 60 مىليارد 60 مىليون يۈەن مەبلەغ سېلىنىدىغان بولۇپ، بۇ يىل پىلان بويىچە 20 مىليارد 100 مىليون يۈەن مەبلەغ سېلىنىدۇ. بۇ 81 تۈر سانائەت، مۇلازىمەتچىلىك، شەھەر – بازار ئۇل ئەسلىھەسى قاتارلىق ساھەلەرگە چېتىلىدۇ. سانجى ئوبلاستى كەڭ كۆلەمدە مەبلەغ سېلىش، كەڭ كۆلەمدە قۇرۇلۇش قىلىش، كەڭ كۆلەمدە تەرەققىي قىلىشتەك ئىقتىسادىي تەرەققىيات ۋەزىيىتىنى شەكىللەندۈرۈش ئۈچۈن، بۇ يىل ‹‹&lt;خۇائېر&gt; ئېيتىپ سانجىنى كۈيلەش›› قۇرۇلۇشى ۋە ‹‹ساپ ھاۋا، پاكىز سۇ سىستېمىسى، گۈزەل كەنت، گۈزەل مەھەللە ۋە يېشىللاشتۇرۇش، گۈزەللەشتۈرۈش›› ھەرىكەت پىلانىنى يولغا قويدى.
</S>
<S ID=30234>
    مۇھىت ئاسراش ئۇل ئەسلىھە قۇرۇلۇشى، سانائەت كارخانىلىرىنىڭ ئۆلچىمىنى ئۆستۈرۈش – شاللاش، شەھەرلەردە يۇقىرى ئۈنۈملۈك ئىسسىقلىق بىلەن تەمىنلەش ۋە پاكىز ئېنېرگىيەنىڭ ئورنىغا دەسسىتىش، ئىس – تۈتەك، چاڭ – توزان بۇلغىنىشىنى ئۇنىۋېرسال تۈزەش، يېمەك – ئىچمەك كەسىپىدىكى ياغ بۇسى ۋە شاۋقۇن قاتارلىق بۇلغىنىشنى تۈزەش ئارقىلىق سانجى ئوبلاستىنىڭ مۇھىت، ھاۋا سۈپىتى ئۈزلۈكسىز ياخشىلاندى.
</S>
<S ID=30235>
    بۇ يىل، سانجى ئوبلاستى 243 پار قازاننى تەرتىپكە سېلىش ۋەزىپىسىنى تاماملاشنى پىلانلىغان بولۇپ، ھازىرغىچە مۇھىت بۇلغىغان 64 پار قازاننى تەرتىپكە سالدى، بۇنىڭ ئىچىدە، كۆمۈر قالىنىدىغان پار قازاندىن 51 ى چىقىپ تاشلاندى؛ 80 تۇرخۇننى پارتلاتتى. سانجى ئوبلاستى بۇ يىل ئىشلەپچىقىرىش ئىقتىدارى قالاق 13 تۈرنى شاللاشنى پىلانلىدى، بۇنىڭ ئىچىدە:ئىشلەپچىقىرىش ئىقتىدارى 2 مىليون 220 مىڭ كىلوۋاتلىق كىچىك تىپتىكى ئوت ئېلېكتىر ئىستانسىسى، كوكسلاشتۇرۇش ۋە كۆك كۆمۈر ئىشلەپچىقىرىش ئىقتىدارى 1 مىليون 50 مىڭ توننا، كۆمۈر مېيى ئىشلەپچىقىرىش ئىقتىدارى 90 مىڭ توننا، سېمونت دانىچىلاش زاۋۇتىنىڭ ئىشلەپچىقىرىش ئىقتىدارى 150 مىڭ توننا، كاربونلۇق ئىشلەپچىقىرىش ئىقتىدارى 12 مىڭ توننا، كىچىك تىپتىكى خۇمداننىڭ ئىشلەپچىقىرىش ئىقتىدارى 41 مىليون. بۇ يىل 7232 توننا گۈڭگۈرت (IV) ئوكسىد، 2670 توننا ئازوت ئوكسىدنى ئاز قويۇپ بېرىش پىلانلانغان.
</S>
<S ID=30236>
    يېقىنقى يىللاردىن بۇيان، سانجى خۇيزۇ ئاپتونوم ئوبلاستلىق پارتكوم، خەلق ھۆكۈمىتى ئېكولوگىيەدە كۈچلۈك ئوبلاست قۇرۇش، مۇھىت ئاسراشنى ئالدىنقى ئورۇنغا قويۇشتا چىڭ تۇرۇپ، ‹‹ئىككى ئىمكانىيەتلىك سىجىل بولۇش›› تەرەققىياتىنى ئىلگىرى سۈرۈپ، بايلىق تېجەر، مۇھىت سۆيەر جەمئىيەت قۇرۇشنى تېزلىتىپ، ئىقتىسادىي تەرەققىيات بىلەن ئېكولوگىيەنى قوغداش ئۆزئارا توقۇنۇشۇپ قالغاندا ئېكولوگىيەلىك مۇھىتنى ئاسراشنى ئالدىنقى ئورۇنغا قويۇش كېرەك، دېگەننى ئېنىق ئوتتۇرىغا قويدى. سانجى ئوبلاستى 2014 – يىل فېۋرالدا ‹‹كۆك ئاسمان ھەرىكىتى››پىلانىنى ئومۇميۈزلۈك يولغا قويدى. سانجى ئوبلاستى ئىككى يىلدىن بۇيان 439 تۈرنى تەرتىپكە سېلىپ، 14 مىليارد يۈەن مەبلەغ سالدى، ئىشلەپچىقىرىش ئىقتىدارى قالاق 61 تۈرنى شاللىدى، 11مىڭ 848 توننا گۈڭگۈرت (IV) ئوكسىد، 31 مىڭ 256 توننا ئازوت ئوكسىدنى ئاز قويۇپ بەردى.
</S>
<S ID=30237>
‏    
</S>
</TEXT>
/BODY
/DOC