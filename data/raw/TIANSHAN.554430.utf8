<DOC>
<DOCID>TIANSHAN.554430</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-03 12:25:31</DATE>
</HEADER>
<BODY>
<HEADLINE>
<S ID=51998>
ئەمەلىي ياردەم ئاممىنى سۆيۈندۈردى
</S>
</HEADLINE>
<TEXT>
<S ID=51999>
    مىجىت ئىبراھىم خەۋەر قىلىدۇ: تۇرپان شەھەرلىك ئورمانچىلىق ئىدارىسى، پىچان ناھىيەلىك ئىتتىپاق كومىتېتى، ئادەم كۈچى بايلىقى ۋە ئىجتىمائىي كاپالەت ئىدارىسى قاتارلىق ئورۇنلاردىن ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى بويىچە پىچان يېزىسى ماچاڭ كەنتىگە چۈشكەن كادىرلار ئاساسىي قاتلامغا، ئامما ئارىسىغا چوڭقۇر چۆكۈپ، ئاممىغا ئەمەلىي ئىش قىلىپ بېرىپ، ئاممىنى سۆيۈندۈردى.
</S>
<S ID=52000>
    خىزمەت گۇرۇپپىسىدىكىلەر شەھەرلىك ئورمانچىلىق ئىدارىسىدىن چۈشكەن تېخنىكلارنى تەشكىللەپ، دېھقانلارنى تەكنى ئىلمىي ئۇسۇلدا سۇغىرىش، ئوغۇتلاش، پەرۋىش قىلىش، دورا چېچىش بىلىملىرى بويىچە 1360 ئادەم (قېتىم) تەربىيەلىدى.
</S>
<S ID=52001>
مۇناسىۋەتلىك ئورۇنلار بىلەن ئالاقىلىشىپ، 202 ئىتتىپاق ئەزاسى ۋە ياشنى توپا ئىتتىرىش ماشىنىسى مەشغۇلاتى، تور سودىسى، ھۆسن تۈزەش، تىككۈچىلىك بىلىملىرى بويىچە تەربىيەلەپ، ئۇلارنىڭ ئۆز ئالدىغا ئىگىلىك تىكلىشىگە ‹‹يېشىل چىراغ›› يېقىپ بەردى.
</S>
<S ID=52002>
‹‹بىر ئائىلىدە بىر ئىشچى بولۇش›› ئىستراتېگىيەسىنى ئىزچىللاشتۇرۇپ، دېھقانلارنىڭ كىشى بېشى كىرىمىنىڭ مۇقىم ئېشىشىغا كاپالەتلىك قىلىش ئۈچۈن، شىركەت، كان – كارخانىلار بىلەن ئالاقىلىشىپ، 186 ئارتۇق ئەمگەكچىنى ئىش ئورنى بىلەن تەمىنلىدى.
</S>
<S ID=52003>
خىزمەت گۇرۇپپىسىدىكىلەر يەنە ئائىلىسىدە قىيىنچىلىقى بار بىر قىسىم دېھقانلارنىڭ ھاشارات زىيىنىنىڭ ئالدىنى ئېلىش دورىسى ۋە ئۈزۈم ھوسۇلىنى ئاشۇرۇش دورىسى سېتىۋېلىشتا قىينىلىپ قالغانلىقىنى بىلىپ، ئۆز يېنىدىن 2500 يۈەن ئاجرىتىپ ئۇلارغا بەردى.
</S>
<S ID=52004>
2 – مەھەللە ئەزاسى ئابلىز يۈسۈپنىڭ راك كېسىلىنى داۋالىتىشى ئۈچۈن پارتىيە، ئىتتىپاق ئەزالىرى ۋە ئاممىنى سەپەرۋەر قىلىپ، 10 مىڭ يۈەندىن ئارتۇق ئىئانە توپلىدى.
</S>
<S ID=52005>
‏    
</S>
</TEXT>
/BODY
/DOC