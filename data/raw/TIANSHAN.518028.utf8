<DOC>
<DOCID>TIANSHAN.518028</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-04-14 18:15:58</DATE>
</HEADER>
<BODY>
<HEADLINE>
<S ID=25277>
تولۇقلىما سىياسىتى دېھقانلارنىڭ يېزا ئىگىلىك ماشىنىلىرى سېتىۋېلىشىغا تۈرتكە بولدى
</S>
</HEADLINE>
<TEXT>
<S ID=25278>
    ئابدۇسالام قادىر خەۋەر قىلىدۇ: غۇلجا شەھىرىنىڭ شەرقىي شەھەر رايونى يېزا ئىگىلىك ماشىنىلىرى بازىرىغا يېقىندا بېرىپ، يېزا ئىگىلىك ماشىنىلىرى تۈرىنىڭ كۆپلۈكىنى، دېھقانلارنىڭ يېزا ئىگىلىك ماشىنىلىرىنى سېتىۋېلىش ئۈچۈن تاللاپ كۆرۈۋاتقانلىقىنى كۆردۈم.
</S>
<S ID=25279>
غۇلجا شەھىرىنىڭ پەنجىم بازىرىدىن كەلگەن ماخمۇت مۇنداق دېدى: ئىككى يىلنىڭ ئالدىدا دۆلەتنىڭ يېزا ئىگىلىك ماشىنىلىرى تولۇقلىما سىياسىتىنىڭ تۈرتكىسىدە 60 ئات كۈچىگە ئىگە تىراكتوردىن بىرنى ۋە تېرىلغۇغا كېرەكلىك چاتما سايمانلارنى سېتىۋالغانىدىم.
</S>
<S ID=25280>
ئىككى يىلدا بۇ تىراكتوردىن خېلى ئوبدان كىرىم قىلدىم. بۇ يىل يەنە 120 ئات كۈچىگە ئىگە تىراكتوردىن بىرنى سېتىۋالماقچى بولۇۋاتىمەن.
</S>
<S ID=25281>
   ئۇقۇشىمچە، ئوبلاستقا بىۋاسىتە قاراشلىق جايلاردا ھازىر يېزا ئىگىلىك ماشىنىلىرى تولۇقلىما سىياسىتى ئومۇميۈزلۈك يولغا قويۇلغان بولۇپ، 2016 – يىللىق يېزا ئىگىلىك ماشىنىلىرىنى سېتىۋېلىشقا بېرىلىدىغان 84 مىليون يۈەن تولۇقلىما نەقلەشتۈرۈلگەن.
</S>
<S ID=25282>
ئوبلاست بۇ يىل دۆلەت ۋە ئاپتونوم رايوننىڭ ئالاقىدار بەلگىلىمىسىگە ئاساسەن ‹‹دېھقانلار يېزا ئىگىلىك ماشىنىلىرىنى ئۆزى تاللاش، سېتىۋالغاندىن كېيىن تولۇقلىمىنى نەقلەشتۈرۈش، سوممىسىنى ئېنىق بېكىتىش، ناھىيە دەرىجىلىك ھېسابات تۇرغۇزۇش، تولۇقلىمىنى دېھقانلارغا يەتكۈزۈش، نەق پۇل بېرىش›› تەدبىرلىرى ئارقىلىق تولۇقلىما بېرىش خىزمىتىنى تەرتىپلىك ئىشلەپ، ئەتىيازلىق تېرىلغۇ ئىشلىرىنىڭ ماشىنىلىشىش سەۋىيەسىنى يەنىمۇ يۇقىرى كۆتۈرگەن.
</S>
<S ID=25283>
ئالاقىدار تارماقلار دېھقانلارنىڭ رەسمىيەت بېجىرىش يوللىرىنى ئاددىيلاشتۇرۇپ، تولۇقلىما سىياسىتىنى توردا ئېلان قىلىپ، دېھقانلارغا قولايلىق ياراتقان.
</S>
<S ID=25284>
‏
</S>
</TEXT>
/BODY
/DOC