<DOC>
<DOCID>TIANSHAN.515724</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-04-08 21:30:50</DATE>
</HEADER>
<BODY>
<HEADLINE>
<S ID=24250>
ئاپتونوم رايونىمىز تەدبىر قوللىنىپ ئۆي-زېمىن بازىرىدىكى ئامبار قالدۇقىنى ئازايتىدۇ
</S>
</HEADLINE>
<TEXT>
<S ID=24251>
  2016 – يىللىق شىنجاڭ (ئۈرۈمچى) ئۆي – زېمىن سودا يەرمەنكىسى 31 – مارتتىن 3 – ئاپرېلغىچە ئۈرۈمچى خەلقئارا كۆرگەزمە مەركىزىدە ئۆتكۈزۈلدى.
</S>
<S ID=24252>
تۆت كۈن داۋاملاشقان بۇ قېتىمقى يەرمەنكىدە ۋىلايەت، ئوبلاستلاردىمۇ تارماق مەيدان تەسىس قىلىندى.
</S>
<S ID=24253>
   بۇ قېتىمقى ئۆي – زېمىن يەرمەنكىسىدە تاۋار ئۆي ئاساس، قۇرۇلۇش ماتېرىياللىرى، بېزەكچىلىك ماتېرىياللىرى ۋە مۇلازىمەت تۈرلىرى قوشۇمچە قىلىنىپ، ئۆي – زېمىن كارخانىلىرى بىلەن خېرىدارلار قېلىپلاشقان، ئاشكارا، ئادىل سودىلىشىش سەھنىسى، ئەلا مۇلازىمەت ۋە بازار مۇھىتى بىلەن تەمىنلەندى، ئۆي – زېمىن ئىستېمالى ئىلمىيلىققا يېتەكلەندى.
</S>
<S ID=24254>
   شۇنىڭ بىلەن بىللە، يەنە شىنجاڭنىڭ يېقىنقى بىر قانچە يىلدىكى ئۆي – زېمىن كەسپىنىڭ تەرەققىيات نەتىجىلىرى مەركەزلىك نامايان قىلىنىپ، قۇرۇلۇش ساھەسى ۋە ئۆي – زېمىن كەسپىدە يېشىل ۋە ساغلام، پەن – تېخنىكىدا يېڭىلىق يارىتىلغان، ئەقلىي ئىقتىدار ئۆز ئارا بىرلەشكەن يېڭى تۇراقلىق ھالەت تەرەققىيات ئىدىيەسى تەشەببۇس قىلىنىپ، ئولتۇراق ئۆيلەرنىڭ پەن – تېخنىكا تەركىبى ۋە قۇرۇلۇش سۈپىتىنى ئۆستۈرۈش تەشەببۇس قىلىندى.
</S>
<S ID=24255>
   ئاپتونوم رايونلۇق تۇرالغۇ ۋە شەھەر، يېزا قۇرۇلۇش نازارىتىنىڭ مۇئاۋىن نازىرى دەي يۈجېننىڭ تونۇشتۇرۇشىچە، ئاپتونوم رايونىمىزدىكى تاۋار ئۆيلەرنىڭ ئامبار قالدۇقى 42 مىليون كىۋادرات مېتىر بولۇپ، بۇنىڭ ئىچىدە تۇرالغۇ ئۆيلەر 25 مىليون كىۋادرات مېتىرغا يېتىپ، ئومۇمىي قالدۇقنىڭ %65ىنى ئىگىلىگەن.
</S>
<S ID=24256>
ئۆي – زېمىن يەرمەنكىسىنى ئۆتكۈزۈش ئاپتونوم رايونىمىز ۋە ئۈرۈمچى شەھىرىنىڭ ئامبار قالدۇقىنى ئازايتىشتىكى ئۈنۈملۈك تەدبىرلىرىنىڭ بىرى، شۇنداقلا ئىقتىسادنىڭ چېكىنىش بېسىمىغا ئاكتىپ تاقابىل تۇرۇپ، بازارنىڭ ئىشەنچىنى ئۆستۈرۈش، ئۆي – زېمىن بازىرىنىڭ مۇقىم، ساغلام تەرەققىياتىنى ئىلگىرى سۈرۈشتىكى مۇھىم ۋاسىتە ھېسابلىنىدۇ.
</S>
<S ID=24257>
بېلىقىز ئەخەت(ت)
</S>
</TEXT>
/BODY
/DOC