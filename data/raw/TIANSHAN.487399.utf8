<DOC>
<DOCID>TIANSHAN.487399</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-01-13 11:56:26</DATE>
</HEADER>
<BODY>
<HEADLINE>
<S ID=2641>
‏شايارلىقلار يىراقتىن دىياگنوز قويۇش تېخنىكىسىدىن بەھرىلىنەلەيدىغان بولدى
</S>
</HEADLINE>
<TEXT>
<S ID=2642>
    پەرھاد مىجىت، مېھرىئاي تالىپ خەۋەر قىلىدۇ: يېقىندا شايار ناھىيەلىك خەلق دوختۇرخانىسىنىڭ يىراقتىن بىرلەشمە دىياگنوز قويۇش مەركىزىنىڭ دەرىجىسى ئۆستۈرۈلدى.
</S>
<S ID=2643>
بۇنىڭ بىلەن شايارلىقلار يىراقتىن بىرلەشمە دىياگنوز قويۇشتىن ئىبارەت قولايلىق، ئىلغار داۋالاش تېخنىكىسىدىن بەھرىلىنەلەيدىغان بولدى.
</S>
<S ID=2644>
    7 – يانۋار ناھىيەلىك خەلق دوختۇرخانىسىنىڭ يىراقتىن بىرلەشمە دىياگنوز قويۇش مەركىزىدە، يۈرەك، قان – تومۇر، يۇقىرى قان بېسىم بۆلۈمىدىكى مەسئۇل ۋراچ ليۇ خۇييۈەن يېڭىمەھەللە بازىرىدىكى كېسەللىك ئەھۋالى بىر قەدەر مۇرەككەپ بولغان يۇقىرى قان بېسىم ئاغرىقىنىڭ داۋالاش ئەندىزىسىنى ئاپتونوم رايونلۇق خەلق دوختۇرخانىسىنىڭ يىراقتىن بىرلەشمە دىياگنوز قويۇش مەركىزىگە يوللىدى.
</S>
<S ID=2645>
يىراقتىن بىرلەشمە دىياگنوز قويۇش نەق مەيدانىدا ئاپتونوم رايونلۇق خەلق دوختۇرخانىسىنىڭ يۇقىرى قان بېسىمىغا دىياگنوز قويۇش، داۋالاش مەركىزىنىڭ مۇئاۋىن مۇدىرى، مەسئۇل ۋراچ جۇ كېيىن ئاغرىقنىڭ كېسەللىك تارىخىنى كۆرۈپ، كېسەللىك ئەھۋالىنى ئەتراپلىق تەھلىل قىلىپ، كېيىنكى قەدەمدىكى داۋالاش لايىھەسىگە قارتا كونكرېت پىكرىنى ئوتتۇرىغا قويدى.
</S>
<S ID=2646>
بۇ، ناھىيەلىك خەلق دوختۇرخانىسىنىڭ يىراقتىن بىرلەشمە دىياگنوز قويۇش مەركىزىنىڭ دەرىجىسى ئۆستۈرۈلگەندىن بۇيانقى تۇنجى قېتىملىق يىراقتىن بىرلەشمە دىياگنوز قويۇشى.
</S>
<S ID=2647>
    ناھىيەلىك خەلق دوختۇرخانىسى يۈرەك، قان – تومۇر، يۇقىرى قان بېسىم بۆلۈمىدىكى مەسئۇل ۋراچ ليۇ خۇييۈەن مۇنداق دېدى: بۇ ئاغرىق دوختۇرخانىغا ئېلىپ كېلىنگەندە، قان بېسىمى 160 تىن 240 قىچە ئىدى.
</S>
<S ID=2648>
بىز مۇناسىۋەتلىك تەكشۈرۈشلەرنى قىلىپمۇ، ئۇنىڭ قان بېسىمىنىڭ ئۆرلەپ كېتىش سەۋەبىنى ئېنىقلىيالمىدۇق، شۇنىڭ بىلەن ئاغرىقنىڭ ئەمدىلا 17 ياشقا كىرگەنلىكىنى ئويلىشىپ، يىراقتىن بىرلەشمە دىياگنوز قويۇش تەكلىپى بەردۇق.
</S>
<S ID=2649>
    ناھىيەلىك خەلق دوختۇرخانىسى يېقىنقى يىللاردىن بۇيان داۋالاش، دىياگنوز قويۇش سەۋىيەسىنى تېخىمۇ ئۆستۈرۈپ، ئاغرىقلارنىڭ داۋالىنىش چىقىمىنى تۆۋەنلىتىش ئۈچۈن، ئاپتونوم رايونىمىزدىكى A دەرىجىلىك بىر قانچە دوختۇرخانا بىلەن يىراقتىن بىرلەشمە دىياگنوز قويۇش سۇپىسى قۇرۇپ، كىچىك كېسەللەرنى ناھىيەدىن چىقارماي داۋالاش، چوڭ كېسەللەرنى يىراقتىن دىياگنوز قويۇپ داۋالاش مۇلازىمىتىنى يولغا قويدى.
</S>
<S ID=2650>
    بۇ ناھىيە يىراقتىن دىياگنوز قويۇش ئاغرىقلىرىنىڭ كۆپىيىشىگە ئەگىشىپ، ئەسلىدىكى ئۈسكۈنە ۋە داۋالاش شارائىتلىرىنىڭ ئۇلارنىڭ ئېھتىياجىنى قاندۇرالمايۋاتقانلىقىنى نەزەردە تۇتۇپ، 2015 – يىلنىڭ ئاخىرى ئاپتونوم رايوننىڭ 80 مىڭ يۈەن تۈر مەبلىغىنى قولغا كەلتۈرۈپ، ناھىيە مالىيەسىدىن 20 مىڭ يۈەن مەبلەغ ئاجرىتىپ، يىراقتىن بىرلەشمە دىياگنوز قويۇش مەركىزىنىڭ دەرىجىسىنى ئومۇميۈزلۈك ئۆستۈردى. نەتىجىدە، يىراقتىن بىرلەشمە دىياگنوز قويۇش مەركىزى ئاغرىقلارنى تېخىمۇ تېز، ئۈنۈملۈك بولغان يىراقتىن دىياگنوز قويۇپ داۋالاش مۇلازىمىتى بىلەن تەمىنلەپ، ئېغىر ئاغرىقلارنىڭ كېسەل كۆرسىتىشى قىيىن بولۇش، داۋالىنىش ھەققى قىممەت بولۇش مەسىلىسىنى ئۈنۈملۈك ھەل قىلدى.
</S>
<S ID=2651>
    ناھىيەلىك خەلق دوختۇرخانىسى داۋالاش بۆلۈمىنىڭ مۇدىرى يى شياۋجۈن مۇنداق دېدى: دوختۇرخانىمىز ئاپتونوم رايونلۇق خەلق دوختۇرخانىسى، شىنجاڭ تېببىي ئۇنىۋېرسىتېتى قارىمىقىدىكى 1 – دوختۇرخانا، ئازادلىق ئارمىيە 301 – دوختۇرخانىسى بىلەن يىراقتىن بىرلەشمە دىياگنوز قويۇش كېلىشىمى ئورناتتۇق.
</S>
<S ID=2652>
بۇنىڭ بىلەن ئاغرىقلارنىڭ ۋاقتى ۋە چىقىمى تېجەلدى.
</S>
<S ID=2653>
    ئۇقۇشىمىزچە، ناھىيەلىك خەلق دوختۇرخانىسى ھازىرغىچە يىراقتىن بىرلەشمە دىياگنوز قويۇش سۇپىسىدىن پايدىلىنىپ، 750 ئادەم/ قېتىم ئاغرىققا دىياگنوز قويۇپ، داۋالاشنى ئوڭۇشلۇق تاماملاپتۇ.
</S>
<S ID=2654>

</S>
</TEXT>
/BODY
/DOC