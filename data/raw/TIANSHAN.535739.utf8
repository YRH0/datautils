<DOC>
<DOCID>TIANSHAN.535739</DOCID>
<HEADER>
<CLASS>شىنجاڭ</CLASS>
<DATE>2016-07-20 11:31:03</DATE>
</HEADER>
<BODY>
<HEADLINE>
<S ID=33995>
ئاپتونوم رايون 2016-يىلى كىيىم-كېچەك كەسپىدىكى 500 نەپەر ئىختىساسلىقنى ئىچكىرى ئۆلكىگە تەربىيەلەشكە ئەۋەتىدۇ
</S>
</HEADLINE>
<TEXT>
<S ID=33996>
     ئۆز خەۋىرىمىز: 2015-يىللىق شىنجاڭنىڭ كىيىم-كېچەك كەسپى بويىچە ئىگىلىك تىكلەش ۋە باشقۇرغۇچى ئىختىساسلىقلارنى تەربىيەلەش خىزمىتىنى خۇلاسىلەش، تەقدىرلەش يىغىنى 19-ئىيۇل ئاپتونوم رايونلۇق ئىقتىساد ۋە ئۇچۇرلاشتۇرۇش كومىتېتىدا ئېچىلدى. يىغىندا 2015-يىللىق شىنجاڭنىڭ كىيىم-كېچەك كەسپىي بويىچە ئىگىلىك تىكلەش ۋە باشقۇرغۇچى ئىختىساسلىقلارنى تەربىيەلەش خىزمىتى خۇلاسىلەندى. بۇلتۇر300 نەپەر كۇرسانت تەربىيەلەشكە قاتناشقان بولۇپ، بۇنىڭ ئىچىدە 50 ى ئىگىلىك تىكلەپ، 2500 گە يېقىن ئادەمنىڭ ئىشقا ئورۇنلىشىشىغا تۈرتكە بولغان. 
</S>
<S ID=33997>
  ئىگىلىنىشىچە، 2016-يىلى كىيىم-كېچەك كەسپىدە ئىگىلىك تىكلەش ۋە باشقۇرغۇچى ئىختىساسلىقلارنى تەربىيەلەش خىزمىتى بويىچە تەربىيەلەشكە ئەۋەتىلىدىغانلارنىڭ سانى 500 گە يەتكۈزۈلىدىكەن.
</S>
<S ID=33998>
   ئىگىلىنىشىچە، مەركەزنىڭ 2-قېتىملىق شىنجاڭ خىزمىتى سۆھبەت يىغىنى ئېچىلغاندىن بۇيان، دۆلەت ۋە ئاپتونوم رايون رايونىمىزنىڭ توقۇمىچىلىق، كىيىم-كېچەك كەسپىنىڭ تەرەققىياتىغا ئالاھىدە كۆڭۈل بۆلۈپ، بىر قاتار سىياسەت-تەدبىرلەرنى ئوتتۇرىغا چىقىرىپ، توقۇمىچىلىق، كىيىم-كېچەك كەسپىنىڭ تەرەققىياتىنى زور كۈچ بىلەن ئىلگىرى سۈردى. ئۇزاق ۋاقىتتىن بۇيان، شىنجاڭنىڭ توقۇمىچىلىق، كىيىم-كېچەك كەسپى ئىشقا ئورۇنلىشىش، كىرىمنى ئاشۇرۇش، خەلق تۇرمۇشىنى ياخشىلاش قاتارلىق جەھەتلەردە مۇھىم رولىنى جارى قىلدۇرۇپ، جەنۇبىي شىنجاڭ رايونىدىكى ئىشقا ئورۇنلاشتۇرۇشنى ئىلگىرى سۈرۈپ، جەمئىيەت مۇقىملىقى ۋە ئەدەبىي ئەمىنلىكتە توقۇمىچىلىق كەسپىنىڭ مۇھىم رولىنى جارى قىلدۇرۇپ كەلگەن.
</S>
</TEXT>
/BODY
/DOC