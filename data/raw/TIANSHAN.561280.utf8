<DOC>
<DOCID>TIANSHAN.561280</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-11-01 11:24:37</DATE>
</HEADER>
<BODY>
<HEADLINE>
<S ID=56599>
يېڭى ئۆستەڭ يېزىسىدا تەشۋىقات خىزمىتىنىڭ ئۈنۈمى زور، نەتىجىسى كۆرۈنەرلىك بولدى
</S>
</HEADLINE>
<TEXT>
<S ID=56600>
 ئەمەت تەۋەككۈل خەۋەر قىلىدۇ: قەشقەر شەھىرىنىڭ يېڭىئۆستەڭ يېزىسى شەھەرلىك پارتكوم تەشۋىقات بۆلۈمىنىڭ تەشۋىقات خىزمىتى جەھەتتىكى ئورۇنلاشتۇرمىلىرىنى مۇھىم ئۆتكەل قىلىپ، ئاساسىي قاتلام تەشۋىقاتچىلىرىنىڭ رولىنى ياخشى جارى قىلدۇردى.
</S>
<S ID=56601>
 يېزىلىق تەشۋىقات ئىشلىرىغا يېتەكچىلىك قىلىش ئىشخانىسى ئاساسىي قاتلامدىكى 150 كەنت، مەھەللە دەرىجىلىك تەشۋىقاتچىنىڭ رولىنى ياخشى جارى قىلدۇرۇش ئۈچۈن، ئايدا بىر قېتىم تەشۋىقاتچىلارنى تەربىيەلىدى.
</S>
<S ID=56602>
تەربىيەلەشتە شەھەرلىك پارتكوم تەشۋىقات بۆلۈمى ئورۇنلاشتۇرغان شۇ ئايلىق تەشۋىقات مەزمۇنىنى تەشۋىقاتچىلارنىڭ ئېڭىغا سىڭدۈرۈپ، ئۇلارنىڭ تەشۋىقات ئېلىپ بېرىشىغا قولايلىق يارىتىپ بەردى.
</S>
<S ID=56603>
يېزىلىق تەشۋىقات ئىشخانىسى كەنتلەرنى تەشۋىقات خىزمىتىگە ئورۇنلاشتۇرغاندا ئالدى بىلەن كەنت، مەھەللە دەرىجىلىك تەشۋىقاتچىلارنىڭ خىزمەتلىرىنى تەكشۈرۈپ تەشۋىقات مەزمۇنىنى، تەشۋىقاتقا قاتناشقۇچىلارنىڭ سانى ۋە ئەھۋالىنى ئىگىلەشنى چىڭ تۇتتى.
</S>
<S ID=56604>
ئاندىن ئالدىنقى قېتىملىق تەشۋىقات مەزمۇنىدىن سوئال سوراش ئارقىلىق سورالغان سوئاللارغا ياخشى جاۋاب بەرگەنلەرنى نەق مەيداندا ماددىي بۇيۇملار بىلەن مۇكاپاتلاپ، دېھقان – چارۋىچىلارنى تەشۋىقاتنى ئاڭلاشقا رىغبەتلەندۈردى.
</S>
<S ID=56605>
بۇ ئارقىلىق دېھقان – چارۋىچىلارنىڭ كەنتلەردە ئۆتكۈزۈلگەن چوڭ تەشۋىقات ۋە ھەر دۈشەنبە كۈنى ئۆتكۈزۈلىدىغان دۆلەت بايرىقى چىقىرىش مۇراسىمىغا ئاڭلىق ھالدا تولۇق قاتنىشىدىغان ياخشى كەيپىياتنى شەكىللەندۈردى.
</S>
<S ID=56606>
10 – ئاي كىرگەندىن بۇيان بۇ يېزا 120 مەيدان چوڭ تەشۋىقات، تۆت قېتىم پۇقرالار چوڭ سەھنىسى بويىچە مەدەنىي كۆڭۈل ئېچىش ئەدەبىيات – سەنئەت پائالىيىتى ئۆتكۈزدى، بۇنىڭغا قاتناشقان دېھقان – چارۋىچى 78 مىڭ ئادەم(قېتىم)غا يەتتى.
</S>
<S ID=56607>
‏
</S>
</TEXT>
/BODY
/DOC