<DOC>
<DOCID>TIANSHAN.502115</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-02-25 20:53:14</DATE>
</HEADER>
<BODY>
<HEADLINE>
<S ID=15933>
يەككە تىجارەتچىلەر مۇۋاپىق ھالدا سۇغۇرتىغا قاتنىشىشى كېرەك
</S>
</HEADLINE>
<TEXT>
<S ID=15934>
    جاۋ ئەپەندى يەككە تىجارەتچى بولۇپ، ئەر – خوتۇن ئىككىيلەن 15 ئايلىق بولغان بالىسى بىلەن ئاتا – ئانىسى بىلەن بىللە تۇرىدۇ.
</S>
<S ID=15935>
بۇ ئائىلىدىكىلەر جاۋ ئەپەندىنىڭ ھەر ئايدىكى 18 مىڭ يۈەن كىرىمى بىلەن تۇرمۇش كەچۈرىدۇ.
</S>
<S ID=15936>
    بۇ ئائىلىنىڭ ھەر ئايدىكى ئائىلە ئومۇمىي چىقىمى 7000 يۈەن بولۇپ، ئەر – خوتۇن ئىككىسىنىڭ 400 مىڭ يۈەن قىممىتىدە بىر يۈرۈش تۇرالغۇسى، بىر ئائىلە ئاپتوموبىلى بولغاندىن باشقا، قەرەللىك ئامانەتكە قويغان 200 مىڭ يۈەن ۋە قەرەلسىز ئامانەتكە قويغان 100 مىڭ يۈەن پۇلى بار.
</S>
<S ID=15937>
    جاۋ ئەپەندىنىڭ ئاتا – ئانىسىنىڭ پېنسىيە مائاشى ۋە داۋالىنىش سۇغۇرتىسى بار.
</S>
<S ID=15938>
بىراق ئۇنىڭ ئائىلىسىدىكى ئۈچ جان ئىچىدە، خوتۇنى ۋە بالىسىنىڭ شەھەر – بازار ئاھالىلىرىنىڭ داۋالىنىش سۇغۇرتىسىغا قاتناشتۇرۇلغاندىن باشقا كاپالىتى يوق.
</S>
<S ID=15939>
    مالىيە باشقۇرغۇچىلار بۇ ئائىلىنىڭ ھەر ئايلىق مالىيە ۋە كەلگۈسى ئومۇمىي پىلانىغا قارىتا مۇنداق تەكلىپ بەردى:
</S>
<S ID=15940>
    كاپالەتنى ياخشىلىشى كېرەك. جاۋ ئەپەندى ئائىلىسىنىڭ كىرىم مەنبەسى كاپالەتكە ئىگە ئەمەس، شۇڭا، سۇغۇرتا مەسىلىسىنى جىددىي ياخشىلىشى كېرەك.
</S>
<S ID=15941>
سۇغۇرتا ھەققى ئائىلە يىللىق كىرىمىنىڭ %10ى ئىچىدە كونترول قىلىنىشى كېرەك.
</S>
<S ID=15942>
سۇغۇرتا تۈرلىرىنى تاللىغاندا، ساپ كاپالەت تۈرىدىكى سۇغۇرتا تۈرىنى، مەسىلەن: تاسادىپىي ھادىسە سۇغۇرتىسى، ئېغىر كېسەل سۇغۇرتىسى، ئۆمۈر سۇغۇرتىسى قاتارلىقلارنى ئالدىنئالا ئويلىشىشى ھەم پەرزەنتىنىڭ تەربىيەلىنىش سۇغۇرتىسى، ياشانغاندا كۈتۈنۈش سۇغۇرتىسى قاتارلىقلارنىمۇ ئويلىشىشى كېرەك.
</S>
<S ID=15943>
    خەۋپ – خەتەر مەبلىغىنى مۇۋاپىق ئاشۇرۇش كېرەك. جاۋ ئەپەندىنىڭ ھازىرقى مەبلەغ ئورۇنلاشتۇرمىسى بانكا قەرەللىك ئامانىتى ۋە قەرەلسىز پۇل ئامانىتى بىلەن چەكلەنگەن.
</S>
<S ID=15944>
مۇشۇنداق داۋاملىشىۋەرسە، مەبلەغنىڭ پۇختا ۋە ئىشەنچلىك ئېشىشىغا پايدىسىز. بۇنىڭدىن باشقا، ئاتا – ئانىسىنىڭ پېنسىيە مائاشى بولغاچقا، ئائىلە يۈكى ئانچە ئېغىر ئەمەس، ئۇنىڭ ئۈستىگە بالا ئۆسۈپ يېتىلىش دەۋرىدە تۇرۇۋاتقاچقا، چىقىم كۈندىن – كۈنگە ئېشىپ بارىدۇ. شۇڭا، بەلگىلىك خەۋپ – خەتەردىن ساقلىنىش ئىقتىدارىنى ھازىرلىشى، يەنى مۇۋاپىق خەۋپ – خەتەر مەبلىغىنى تەييارلاپ، ئائىلىنىڭ ئومۇمىي كىرىمىنى ئۆستۈرۈشى كېرەك.
</S>
<S ID=15945>
    بالا كىچىك بولغاچقا، ئالتە ئايلىق چىقىمى ئۈچۈن زاپاس پۇل غەملىشى كېرەك.
</S>
<S ID=15946>
بانكىغا قويغان 200 مىڭ يۈەن قەرەللىك پۇل ئامانىتىنىڭ ۋاقتى توشقاندىن كېيىن، 50 مىڭ يۈەننى داۋاملىق قەرەللىك ئامانەت قويۇپ، قالغان 150 مىڭ يۈەنگە بانكا روزغارچىلىق مەھسۇلاتلىرىنى سېتىۋالسا، يىللىق پايدىسى % 4 – % 5 ئەتراپىدا بولۇشى مۇمكىن.
</S>
<S ID=15947>
پەرىزات پولات ئامانيار تەرجىمىسى
</S>
<S ID=15948>
‏
</S>
</TEXT>
/BODY
/DOC