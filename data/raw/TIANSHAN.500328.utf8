<DOC>
<DOCID>TIANSHAN.500328</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-22 16:15:36</DATE>
</HEADER>
<BODY>
<HEADLINE>
<S ID=13942>
ئاقتۇ ناھىيەسى يېڭىچە سانائەتلەشتۈرۈش قەدىمىنى تېزلەتتى
</S>
</HEADLINE>
<TEXT>
<S ID=13943>
    ئىختىيارىي مۇخبىرىمىز مۇختەر نۇرمۇھەممەت خەۋىرى، فوتوسى: ئاقتۇ ناھىيەسى يىپەك يولى ئىقتىساد بەلبېغىغا تايىنىپ، رايون ئەۋزەللىكىنى جارى قىلدۇرۇش، ئەتراپتىكى دۆلەت ۋە رايونلار بىلەن بولغان ھەمكارلىقنى كۈچەيتىپ، سانائەت رايونلىرىنىڭ ئۇل مۇئەسسەسىلىرىنى مۇكەممەللەشتۇرۇش ئارقىلىق يېڭىچە سانائەتلەشتۈرۈش قەدىمىنى تېزلەتتى.
</S>
<S ID=13944>
    يېقىنقى يىللاردىن بۇيان، ئاقتۇ ناھىيەسى سانائەتتە كۈچلۈك ناھىيە قۇرۇش ئىستراتېگىيەسىنى كۈچەپ يولغا قويۇپ، ئەۋزەل كان بايلىقلىرىغا تايىنىپ، كان مەھسۇلاتلىرى، يېڭىچە قۇرۇلۇش ماتېرىياللىرى، يېزائىگىلىك مەھسۇلاتلىرىنى پىششىقلاپ ئىشلەش، توقۇمىچىلىق قاتارلىقلارنى ئاساس قىلغان، باشقۇرۇش مۇكەممەل، ئۈسكۈنىلىرى ئىلغار بولغان ئاقتۇ–جياڭشى سانائەت رايونى، ئاقتۇ يىنىك سانائەت رايونى، ئاقتۇ كىچىك، مىكرو كارخانىلارنى يېتىشتۈرۈش باغچا رايونى قاتارلىق ئۈچ چوڭ زامانىۋىي سانائەت رايونى بەرپا قىلدى.
</S>
<S ID=13945>
نۆۋەتتە، بۇ ئۈچ سانائەت رايونىغا ماكانلاشقان كارخانا 55 كە يېتىپ، 4500 كىشىنى ئىش ئورنىغا ئىگە قىلدى.
</S>
<S ID=13946>
بۇ ناھىيە يەنە قىرغىزىستان قاتارلىق قوشنا دۆلەتلەرنىڭ شىنجاڭدا تۇرۇشلۇق سودا ۋەكىللىرى ۋە كارخانىچىلىرىنى ئاقتۇ ناھىيەسىنىڭ سانائەت رايونلىرى، شەھەر-بازارلاشتۇرۇش ئەھۋالى، ئالاھىدە يېزائىگلىك مەھسۇلاتلىرى ئىشلەش رايونلىرىنى تەكشۈرۈش، ئېكىسكۇرسىيە قىلىشقا تەكلىپ قىلىپ، ئۆزئارا چۈشىنىشنى ئىلگىرى سۈرۈش ئارقىلىق ئۇللار بىلەن پولات-تۆمۈر، سېمونت، تاش ماتېرىياللىرى پىشىقلاپ ئىشلەش قاتارلىق ئەۋزەل كەسىپلەردە ھەمكارلىق ئورناتتى.
</S>
<S ID=13947>
بۇنىڭ تۈرتكىسىدە 2015-يىلى ئاقتۇ ناھىيەسىنىڭ سانائەت ئومۇمىي مەھسۇلات قىممىتى 2 مىليارد 2010 مىليون يۈەنگە يېتىپ، ئالدىنقى يىلدىكىدىن %22 ئاشتى.
</S>
</TEXT>
/BODY
/DOC