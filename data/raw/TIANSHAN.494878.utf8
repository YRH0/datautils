<DOC>
<DOCID>TIANSHAN.494878</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-01 16:57:47</DATE>
</HEADER>
<BODY>
<HEADLINE>
<S ID=8348>
كۇچا ناھىيەسى مۇھىت ئاسراشنى ئالدىنقى ئورۇنغا قويدى
</S>
</HEADLINE>
<TEXT>
<S ID=8349>
    ئىختىيارىي مۇخبىرىمىز نىياز راھمان خەۋىرى: كۇچا ناھىيەسى بۇلتۇر «مۇھىت ئاسراشنى ئالدىنقى ئورۇنغا قويۇش، ئېكولوگىيە ئارقىلىق رايوننى تىكلەش» ئىدىيەسىنى پۇختا تۇرغۇزۇپ، «بايلىقلارنى ئېچىش ئىمكانىيەتلىك سىجىل بولۇش، ئېكولوگىيەلىك مۇھىت ئىمكانىيەتلىك سىجىل بولۇش» يولىدا قەتئىي مېڭىپ، بايلىقلارنى ئېچىشنىڭ ئىمكانىيەتلىك سىجىل بولۇشىنى يۇقىرى باشلىنىش نۇقتىسى، يۇقىرى سەۋىيە، يۇقىرى ئۈنۈمدە ئىلگىرى سۈرۈشتە چىڭ تۇرۇپ، ئېكولوگىيەلىك مەدەنىيلىك قۇرۇلۇشى ئىدىيەسىنى ئەۋىج ئالدۇرۇپ، ئېكولوگىيەلىك مۇھىت سۈپىتى ۋە ئولتۇراقلىشىش مۇھىتىنى ھەقىقىي ياخشىلاپ، ئېكولوگىيەلىك مۇھىت ئاسراشنى گۈزەل كۇچانىڭ جەلپكار نۇقتىسىغا ئايلاندۇردى .
</S>
<S ID=8350>
    بۇ ناھىيە بۇلتۇر 17 مىڭ مو سۈنئىي ئورمان بەرپا قىلىپ، يېڭىدىن 40 مىڭ مو يەرنى تېرىقچىلىقتىن بوشىتىپ ئورمانغا قايتۇردى، 20 مىڭ مو ئورمان بەرپا قىلىپ، تەبىئىي ئورمان بايلىقلىرىنى قوغداش كۆلىمىنى 4 مىليون 450 مىڭ موغا يەتكۈزدى. « گۈزەل يېزا-كەنتلەر قۇرۇلۇشى»نى تېزلىتىپ، يېزىلارنىڭ مۇھىتىنى تۇتاش تۈزەش ئۈلگە كۆرسىتىش تۈرىنى يولغا قويۇپ، « ئۈچ قىزىل سىزىق » قا قاتتىق ئەمەل قىلىپ، ئەڭ مۇكەممەل بولغان سۇ بايلىقىنى باشقۇرۇش تۈزۈمىنى قەتئىي ئەمەلىيلەشتۈرۈپ، قانۇنسىز يەر ئېچىش ، قانۇنسز قۇدۇق كولاش قاتارلىق قىلمىشلارنى تەكشۈرۈپ بىر تەرەپ قىلىپ، بۇلغانمىنى ئازايتىش ۋە تۈزەش خىزمىتىدە ئەمەلىي نەتىجىلەرنى قولغا كەلتۈردى.
</S>
</TEXT>
/BODY
/DOC