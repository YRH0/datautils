<DOC>
<DOCID>TIANSHAN.571019</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-12-09 18:30:13</DATE>
</HEADER>
<BODY>
<HEADLINE>
<S ID=64251>
چورىندىكى چارۋىچىلارنىڭ شەپقەتچىسى
</S>
</HEADLINE>
<TEXT>
<S ID=64252>
  گۇچۇڭ ناھىيەلىك بىخەتەر ئىشلەپچىقىرىشنى نازارەت قىلىپ باشقۇرۇش ئىدارىسىنىڭ ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى بويىچە چورىن يېزىسىنىڭ چورىن كەنتىدە تۇرۇشلۇق خىزمەت ئەترىتى بۇ يىل كىرگەندىن بۇيان بۇ كەنتتىكى چارۋىچىلارنىڭ ئوتىدا كۆيۈپ، سۈيىدە ئاقتى.
</S>
<S ID=64253>
خىزمەت ئەترىتىنىڭ ئەزاسى ئابدۇرۇسۇل قاھار چارۋىچىلار ئەڭ ئېھتىياجلىق چاغدا ئۇلارنىڭ يېنىدا پەيدا بولۇپ، ئۇلارنىڭ قىيىنچىلىقلىرىنى ھەل قىلىپ بېرىپ، چارۋىچىلارنىڭ قەلب تۆرىدىن ئورۇن ئالدى.
</S>
<S ID=64254>
 ئابدۇرۇسۇل قاھار بۇ يىل 8 – ئاينىڭ مەلۇم بىر كۈنى ئادىتى بويىچە چارۋىچىلار ئائىلىسىنى زىيارەت قىلىۋاتقاندا، چارۋىچى چېكەينىڭ ئائىلىسىدە چاقلىق ئورۇندۇقتا ئولتۇرغان بىر بالىنى كۆرۈپ قالدى.
</S>
<S ID=64255>
بۇ يىل 13 ياشقا كىرگەن بۇ بالا مېڭە پارالىچ كېسىلى بولۇپ قېلىپ ئورنىدىن تۇرالمايتتى، يىل بويى چاقلىق ئورۇندۇقتا ئولتۇراتتى.
</S>
<S ID=64256>
چېكەينىڭ ئائىلىسى نامرات بولغاچقا، داۋالىنىش چىقىمىنى كۆتۈرەلمەيتتى.
</S>
<S ID=64257>
ئابدۇرۇسۇل قاھار چېكەينىڭ ئائىلىسىگە كۆپ قىتىم بېرىپ بالىنى يوقلىدى ھەم بالىنى داۋالىتىش ئۈچۈن يېنىدىن نەچچە مىڭ يۈەن پۇل ياردەم قىلدى، كۆپ قېتىم گۇچۇڭ، سانجى، ئۈرۈمچىدىكى مۇناسىۋەتلىك ئورۇنلارغا قاتراپ، بالىنى داۋالىتىشقا كېرەكلىك پۇلنى ھەل قىلدى.
</S>
<S ID=64258>
ئاپتونوم رايون، ئوبلاست، ناھىيەلىك خەلق ئىشلىرى تارماقلىرىنى داۋالىنىش ياردىمى بېرىشكە ماسلاشتۇردى.
</S>
<S ID=64259>
بۇنىڭ بىلەن بالىنىڭ قايتا ئورنىدىن تۇرۇشىغا ئۈمىد تۇغۇلدى.
</S>
<S ID=64260>
 ئامما قىيىنچىلىققا ئۇچرىسا، ئۇ دائىم كىچىك خاتىرە دەپتىرىگە خاتىرىلىۋېلىپ، خىزمەت ئەترىتىگە ئىنكاس قىلىپ، قىيىنچىلىقنىڭ ھەل قىلىنىشىغا تۈرتكە بولدى.
</S>
<S ID=64261>
ئالاقىدار ئورۇنلار بىلەن ئالاقىلىشىپ، قوشماق بولغان نامرات ئائىلە داۋۇتنىڭ ئوغلىغا ئىشقا ئورۇنلىشىش قەرز پۇلى ھەل قىلىپ بەردى.
</S>
<S ID=64262>
ئۇ يەنە تەشەببۇسكارلىق بىلەن خەنزۇ تۇغقىنى ۋۇ يەنخۇڭنىڭ قىيىنچىلىقىنى ھەل قىلىپ بەردى.
</S>
<S ID=64263>
ئۆزى ھەل قىلالمىغان ئىشلارنى ئىدارە رەھبەرلىرىگە ئىنكاس قىلىپ، ئۇلارنىڭ قوللىشىنى قولغا كەلتۈردى، ئىدارە رەھبەرلىرىمۇ ئابدۇرۇسۇل ئىنكاس قىلغان ئىشلارنى ۋاقتىدا ھەل قىلىپ بەردى.
</S>
<S ID=64264>
روزى ھېيت ۋە قۇربان ھېيت كېلىش ئالدىدا ئىدارە رەھبەرلىرىنى ماسلاشتۇرۇپ، ئائىلە زىيارىتى ۋە ھال سوراش پائالىيىتىنى قانات يايدۇرۇپ، چارۋىچىلاردىن 2400 يۈەن قىممىتىدە ماددىي بۇيۇملار بىلەن ھال سورىدى؛ دۆلەت بايرىمى كېلىش ئالدىدا 5000 يۈەن قىممىتىدە ماددىي بۇيۇملارنى يىراق چارۋىچىلىق رايونىدىكى چارۋىچىلارنىڭ قولىغا يەتكۈزدى.
</S>
<S ID=64265>
قىش كېلىش ئالدىدا جەمئىيەتتىكى ساخاۋەتچىلەرنى سەپەرۋەر قىلىپ، قىيىنچىلىقى بار چارۋىچىلارغا 100 توننا كۆمۈر ئىئانە قىلدى.
</S>
<S ID=64266>
ئىدارىدىكىلەرنى ماسلاشتۇرۇپ، يېزىدىكى نامرات ئائىلىلەردىن قىيىنچىلىقى بار ئۈچ ئائىلىگە ئالتىدىن ساغلىق ئېلىپ بەردى.
</S>
<S ID=64267>
ئۇ يۇقىرىقىدەك ئەمەلىي ئىشلىرى بىلەن چورىن كەنتىدىكى چارۋىچىلارنىڭ كۆڭۈل تۆرىدىن ئورۇن ئالدى.
</S>
<S ID=64268>
چارۋىچىلار ھەر قېتىم ئۇنىڭ گېپى چىقسا: ئۇ بىزنىڭ غەمگۈزارىمىز، دەپ ماختىشىدىغان بولدى.
</S>
<S ID=64269>
‏
</S>
</TEXT>
/BODY
/DOC