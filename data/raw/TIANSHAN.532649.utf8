<DOC>
<DOCID>TIANSHAN.532649</DOCID>
<HEADER>
<CLASS>شىنجاڭ</CLASS>
<DATE>2016-07-04 15:28:46</DATE>
</HEADER>
<BODY>
<HEADLINE>
<S ID=31940>
ھەر قانداق قىيىنچىلىق ئالدىدا غايە–ئېتىقاد مۇستەھكەم بولۇشى كېرەك
</S>
</HEADLINE>
<TEXT>
<S ID=31941>
   مەملىكەت بويىچە ئىلغار ئاساسىي قاتلام پارتىيە تەشكىلاتى ۋەكىلى، ‹‹بېيشىن›› خەلقئارا شىركىتىنىڭ ۋېنېزۇئېلا رايونىدىكى تىئۇنا تۈرى پارتىيە ياچېيكىسىنىڭ شۇجىسى جۇ چاڭجياڭ:
</S>
<S ID=31942>
ھەر قانداق قىيىنچىلىق ئالدىدا غايە–ئېتىقاد مۇستەھكەم بولۇشى كېرەك
</S>
<S ID=31943>
مۇخبىرىمىز لىشىڭ
</S>
<S ID=31944>
   ‹‹باش شۇجى مۇنداق دېدى: مەيلى ئوڭۇشلۇق ياكى ئوڭۇشسىز ئەھۋاللار بولسۇن، پارتىيەمىز ماركسىزمغا بولغان ئېتىقادىدىن قەتئىي تەۋرەنمىدى. بۇ، قانداق قىيىنچىلىققا ئۇچرىشىمدىن قەتئىينەزەر، قەتئىي تەۋرەنمەي داۋاملىق ئىلگىرىلەش ئىرادەمنى تېخىمۇ چىڭىتتى››. مەملىكەت بويىچە ئىلغار ئاساسىي قاتلام پارتىيە تەشكىلاتى ۋەكىلى بولۇش سۈپىتى بىلەن، بېيجىڭغا بېرىپ جۇڭگو كوممۇنىستىك پارتىيەسى قۇرۇلغانلىقىنىڭ 95 يىللىقىنى تەبرىكلەش يىغىنىغا قاتنىشىپ، باش شۇجى شى جىنپىڭنىڭ سۆزىنى ئاڭلىغان شىنجاڭ ‹‹بېيشىن›› خەلقئارا قۇرۇلۇش چەكلىك شىركىتىنىڭ ۋېنېزۇئېلا رايونىدىكى ‹‹TIUNA››(تىئۇنا) تۈرى پارتىيە ياچېيكىسىنىڭ شۇجىسى جۇ چاڭجياڭنىڭ ئېرىشكىنى بەكمۇ كۆپ بولدى.
</S>
<S ID=31945>
   شىنجاڭ ‹‹بېيشىن›› خەلقئارا قۇرۇلۇش چەكلىك شىركىتى شىنجاڭ ئىشلەپچىقىرىش – قۇرۇلۇش بىڭتۈەنى قۇرۇلۇش گۇرۇھىغا تەۋە بولۇپ، ئۇ بىڭتۈەندىكى بىرقەدەر بالدۇر چەت ئەلگە يۈرۈش قىلغان كارخانا. ئون نەچچە يىلدىن بۇيان، شىركەت ئالجىرىيە، ئانگولا، ۋېنېزۇئېلادا ياخشى نامغا ئېرىشتى، ئۇنىڭ ئىچىدىكى ئانگولا تۈرى يەنە ‹‹چېگرا سىرتىدىكى لۇبەن مۇكاپاتى››غا ئېرىشتى، چەت ئەلدىكى تەرەققىياتى ئىزچىل ناھايىتى ئوڭۇشلۇق بولدى، لېكىن يېقىنقى ئىككى يىلدىن بۇيان، شىركەتنىڭ تەرەققىياتى ئاستىلاپ كەتتى.
</S>
<S ID=31946>
   جۇ چاڭجياڭ ماڭا مۇنداق دېدى: دۇنيا مىقياسىدا ئىقتىسادنىڭ ئېشىشى چېكىنىپ كەتتى، شىركەتنىڭ چەت ئەلدىكى تەرەققىياتىمۇ ئاستىلىدى، شىركەتنىڭ بۇنىڭدىن كېيىنكى تەرەققىياتىنىڭ قانداق بولۇشى، ھازىرقى ئىقتىسادىي ۋەزىيەتتىكى تىپنى ئۆزگەرتىش، ئورۇن بەلگىلەشكە قانداق ماسلىشىشىغا قارىتا مەندە بىر مەھەل گاڭگىراش بولغانىدى.
</S>
<S ID=31947>
   جۇ چاڭجياڭ بېيجىڭدىن ئۈرۈمچىگە قايتىپ كەلگەندىن كېيىن، ج ك پ مەركىزىي كومىتېتى سىياسىي بىيۇروسىنىڭ ئەزاسى، ئاپتونوم رايونلۇق پارتكومنىڭ شۇجىسى جاڭ چۈنشيەننىڭ سۆزىنى ئاڭلاپ، ۋەتەنگە ۋە يۇرتىغا مىننەتدارلىق بىلدۈرۈش ھېسسىياتى تېخىمۇ ئۇرغىدى.
</S>
<S ID=31948>
   جۇ چاڭجياڭ مۇنداق دېدى: جاڭ شۇجى ھازىر سىلەر نام چىقاردىڭلار، شىنجاڭنىڭ ياخشى ‹‹ئوبراز ئەلچىسى›› بولۇپ، شىنجاڭلىقلارنىڭ ياخشى ئوبرازىنى نامايان قىلىڭلار، دېدى. باش شىركەت بىڭتۈەن ئىشلەپچىقىرىش – قۇرۇلۇش گۇرۇھى ئۈرۈمچىدە، ئۇنىڭ قارىمىقىدىكى ‹‹بېيشىن›› خەلقئارا شىركىتى بېيجىڭدا، شىركەتنىڭ تۈرى ۋېنېزۇئېلادا، ئۆيۈم شىخەنزىدە، شۇڭا يىل بويى ھەممە يەردە قاتراپ يۈرىمەن. مەن جاڭ شۇجىنىڭ سۆزىدىن شىنجاڭنىڭ ياخشى ئوبراز ئەلچىسى بولۇشنىڭ ئەھمىيىتىنى چوڭقۇر چۈشەندىم. بىز چەت ئەلدە تۈرنى ياخشى ئىشلەپلا قالماستىن، شىنجاڭنى چۈشەنمەيدىغان كىشىلەرگە يۇرتىمىزنىڭ نەقەدەر گۈزەللىكىنى بىلدۈرۈشىمىز كېرەك.
</S>
<S ID=31949>
   جۇ چاڭجياڭ مۇنداق دېدى: ئىلگىرى شىنجاڭنىڭ ئۇچۇرلىرىنى دائىم دوستلار چەمبىرىكىگە يوللايتتىم، بۇنىڭدىن كېيىن شىنجاڭنى تەشۋىق قىلىش ئېڭىم تېخىمۇ كۈچەيدى، شىنجاڭنىڭ تەبىئىي مەنزىرىسى، مەدەنىيەت مۇھىتى، ئىقتىسادىي، ئىجتىمائىي تەرەققىياتىنى، دۆلەت ئىچى، چەت ئەللەردىكى كەسىپداشلار، دوستلارنىڭ ئالاقە مۇنبەرلىرىگە تېخىمۇ كۆپ يوللاپ، كۆپچىلىككە شىنجاڭنى تېخىمۇ كۆپ تونۇتىمەن. 
</S>
<S ID=31950>
‏
</S>
</TEXT>
/BODY
/DOC