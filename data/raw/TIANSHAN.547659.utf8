<DOC>
<DOCID>TIANSHAN.547659</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-09-06 11:27:55</DATE>
</HEADER>
<BODY>
<HEADLINE>
<S ID=47283>
قومۇل شەھىرى چېگرانى گۈللەندۈرۈپ، خەلقنى بېيىتىش قۇرۇلۇشلىرىنى پۇختا ئىلگىرى سۈردى
</S>
</HEADLINE>
<TEXT>
<S ID=47284>
   ئابلىمىت ئابلىز خەۋەر قىلىدۇ: مۇناسىۋەتلىك تارماقلاردىن ئىگىلىشىمچە، قومۇل شەھىرى بۇ يىل ئۈنۈملۈك تەدبىرلەرنى قوللىنىپ، چېگرانى گۈللەندۈرۈپ، خەلقنى بېيىتىش قۇرۇلۇشلىرىنى پۇختا ئىلگىرى سۈرگەن.
</S>
<S ID=47285>
ھازىرغىچە قۇرۇلۇش تۈرلىرىدە ئىش باشلاش نىسبىتى %98.4 كە يەتكەن.
</S>
<S ID=47286>
   تونۇشتۇرۇلۇشىچە، قومۇل شەھىرىدە بۇ يىل چېگرانى گۈللەندۈرۈپ، خەلقنى بېيىتىش قۇرۇلۇش تۈرىدىن 66سى يولغا قويۇلغان بولۇپ، بۇ قۇرۇلۇشلارغا 33 مىليون يۈەن مەبلەغ سېلىش پىلانلانغان.
</S>
<S ID=47287>
بۇنىڭ ئىچىدە ئېۋىرغول رايونىدا 22 تۈر يولغا قويۇلغان بولۇپ، 11 مىليون يۈەن مەبلەغ سېلىش پىلانلانغان.
</S>
<S ID=47288>
ھازىرغىچە 2 مىليون 200مىڭ يۈەن مەبلەغ ئەمەلىيلەشكەن. باركۆل ناھىيەسىدە 22 تۈر يولغا قويۇلغان بولۇپ، ھازىرغىچە 7 مىليون 500 مىڭ يۈەن مەبلەغ ئەمەلىيلىشىپ، يىللىق پىلاننىڭ %68.2ى ئورۇندىلىپ، ئىش باشلاش نىسبىتى %100كە يەتكەن.
</S>
<S ID=47289>
ئاراتۈرۈك ناھىيەسىدە 22 تۈر يولغا قويۇلغان بولۇپ، ھازىرغىچە 9 مىليون 500 يۈەن مەبلەغ ئەمەلىيلىشىپ، يىللىق پىلاننىڭ %86.4ى ئورۇندىلىپ، ئىش باشلاش نىسبىتى %100كە يەتكەن.
</S>
<S ID=47290>
   قۇرۇلۇش تۈرلىرىنىڭ يولغا قويۇلۇشى يېزا، كەنتلەرنىڭ خاس كەسىپلەر، ئادەم ۋە چارۋا ماللارنىڭ ئىچىدىغان سۈيى، سۇ تېجەپ سۇغىرىش، ئېتىز – ئېرىق سۇ قۇرۇلۇشى، باقمىچىلىق ۋە بورداقچىلىق، قوتان قۇرۇلۇشى، چارۋا مال نەسلىنى ياخشىلاش قاتارلىق جەھەتلەردىكى قىيىنچىلىقلار ھەل قىلىنىپ، دېھقان – چارۋىچىلارنىڭ كىرىمىنى ئاشۇرۇش يوللىرى كېڭەيتىلىپ، بېيىش قەدىمىنى تېزلىتىشتە مۇھىم ئەھمىيەتكە ئىگە.
</S>
<S ID=47291>
 
</S>
</TEXT>
/BODY
/DOC