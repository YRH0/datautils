<DOC>
<DOCID>TIANSHAN.547147</DOCID>
<HEADER>
<CLASS>ئۈرۈمچى</CLASS>
<DATE>2016-09-05 11:16:30</DATE>
</HEADER>
<BODY>
<HEADLINE>
<S ID=46651>
ئۈرۈمچىدە 60 نەپەر «قوش تىل» تەرجىمە ئىختىساس ئىگىسى يېتىشتۈرۈلىدۇ
</S>
</HEADLINE>
<TEXT>
<S ID=46652>
   1-سېنتەبىر ئۈرۈمچى ئاساسىي قاتلام خىزمەتچى خادىملىرىنىڭ «قوش تىل» تەرجىمە خادىملىرىنى تەربىيەلەش كۇرسىنىڭ ئېچىلىش مۇراسىمى شىنجاڭ پېداگوگىكا ئۇنىۋېرسىتېتى ئارىشاڭ مەكتەپ رايونىدا ئۆتكۈزۈلدى.
</S>
<S ID=46653>
   مۇخبىرنىڭ ئېچىلىش مۇراسىمىدىن ئىگىلىشىچە، ئاساسىي قاتلامنىڭ خەنزۇ تىلى، ئۇيغۇر تىلى تەرجىمە خىزمىتى سەۋىيەسىنى يۇقىرى كۆتۈرۈپ، «قوش تىل» تەرجىمە ئىختىساس ئىگىلىرىنىڭ كەم بولۇش مەسىلىسىنى تولۇقلاش ئۈچۈن، ئۈرۈمچى شەھەرلىك پارتكوم مەھەللە كومىتېتلىرىدىكى ئىشتاتسىز خادىملاردىن بىر تۈركۈملەرنى تاللاپ، ئالىي مەكتەپتە ئىككى يىللىق سىستېمىلىق تەربىيەلەشنى قارار قىلغان، تەربىيەلىنىدىغان خادىملار تەكشۈرۈشتە لاياقەتلىك بولسا، ئىشتاتقا كىرگۈزۈلۈپ باشقۇرۇلىدىغان بولۇپ، شەھەر، رايون (ناھىيە) ئىككى دەرىجىلىك ئالاقىدار ئورۇنلاردا خىزمەتكە چۈشىدىكەن.
</S>
<S ID=46654>
   بۇ قېتىملىق تەربىيەلەش شىنجاڭ پېداگوگىكا ئۇنىۋېرسىتېتىدا سىستېمىلىق ئېلىپ بېرىلىدىغان بولۇپ، قوش تىلدا ئوقۇش-يېزىش، قوش تىلدا تەرجىمە قىلىش بويىچە نۇقتىلىق ئوقۇتىلىدۇ، ئىككى يىللىق ئۆگىنىشتىن كېيىن، ئوقۇغۇچىلار كۈندىلىك تۇرمۇشتىكى ئادەتتىكى ئېغىزچە تەرجىمە ۋە يېزىقچە تەرجىمە ئىقتىدارىنى ھازىرلىغان «قوش تىل» تەرجىمە ئىختىساس ئىگىلىرى بولۇپ يېتىشىپ چىقىدۇ.
</S>
<S ID=46655>
   بۇ ئىككى يىلدا ئوقۇغۇچىلار ئىشتىن ئايرىلىپ تەربىيەلىنىدىغان بولۇپ، ياتاق، تاماق بىر تۇتاش ئورۇنلاشتۇرۇلىدۇ، تەربىيەلەش خىراجىتى ۋە ياتاق، تاماق خىراجىتىنى شەھەرلىك مالىيە ئىدارىسى ئۈستىگە ئالىدۇ، ئوقۇغۇچىلارنىڭ ئەسلىدىكى مەھەللە كومىتېتىدىكى سالاھىيىتى ۋە تەمىناتى ئۆزگەرمەيدۇ.
</S>
</TEXT>
/BODY
/DOC