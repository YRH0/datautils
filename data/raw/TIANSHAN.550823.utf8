<DOC>
<DOCID>TIANSHAN.550823</DOCID>
<HEADER>
<CLASS>پەن – مائارىپ</CLASS>
<DATE>2016-09-20 18:41:44</DATE>
</HEADER>
<BODY>
<HEADLINE>
<S ID=49574>
خىزمەت گۇرۇپپىسى ئوقۇغۇچىلارنى خۇش قىلدى
</S>
</HEADLINE>
<TEXT>
<S ID=49575>
    ئىختىيارىي مۇخبىرىمىز غۇجىئابدۇللا مەمتىمىن خەۋەر قىلىدۇ: ئاپتونوم رايونلۇق قاتناش – تىرانسپورت نازارىتى تاشيول باشقۇرۇش ئىدارىسىدىن ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى بىلەن قاراقاش ناھىيەسىنىڭ قاراساي بازىرى شالدىراڭ كەنتىگە چۈشكەن كادىرلار شالدىراڭ كەنتى ۋە بۇ كەنتكە قوشنا كەنتلەردىن يۇقىرى ئۆرلەپ ئوقۇيدىغان ئوقۇغۇچىلارغا ئىقتىسادىي جەھەتتىن ياردەم قىلىپ، ئۇلارنى خۇش قىلدى.
</S>
<S ID=49576>
    بۇ خىزمەت گۇرۇپپىسىدىكى كادىرلار شالدىراڭ كەنتىگە چۈشۈپ ئەھۋال ئىگىلىگەندىن كېيىن، بىر قىسىم ئائىلىسىدە قىيىنچىلىقى بار دېھقان پەرزەنتلىرىنىڭ يۇقىرى ئۆرلەپ ئوقۇشتا قىينىلىپ قېلىۋاتقانلىقىنى ئۇقۇپ، دەرھال ھەرىكەتكە كېلىپ، ھەر تەرەپلىمە مەبلەغ جۇغلاش ئارقىلىق 126 مىڭ 200 يۈەن تەييارلاپ، بۇ يىل ئالىي مەكتەپكە يېڭىدىن قوبۇل قىلىنغان ۋە ئوقۇۋاتقان، ئىچكىرىدىكى شىنجاڭ تولۇق ئوتتۇرا سىنىپلىرىغا يېڭىدىن قوبۇل قىلىنغان ھەم ئوقۇۋاتقان قاراساي بازىرىنىڭ شالدىراڭ، تەتىركۆل، غازئېغىل ھەم يولۋاسخانا قاتارلىق تۆت كەنتتىكى 126 ئوقۇغۇچىغا ياردەم قىلدى.
</S>
<S ID=49577>
    شالدىراڭ كەنتىدىكى مەخپىرەت ھىمىت بېيجىڭ شەھەرلىك لۇخې ئوتتۇرا مەكتىپىنىڭ 2 – يىللىقىدا ئوقۇۋاتقان بولۇپ، ئۇنىڭ دادىسى 4 – دەرىجىلىك مېيىپ بولغاچقا، ئائىلىسىدە قىيىنچىلىق ئېغىر ئىدى.
</S>
<S ID=49578>
ئۇ بۇ قېتىم 1000 يۈەن ياردەم پۇلىنى ئېلىپ بەك خۇشال بولدى.
</S>
<S ID=49579>
ئۇ مۇنداق دېدى: كادىر ئاكىلىرىمىز بىزنىڭ يۇقىرى ئۆرلەپ ئوقۇشىمىزغا ياردەم قىلدى، مەن چوقۇم ياخشى ئوقۇپ يۇرتۇمغا تۆھپە قوشالايدىغان ئىقتىدارلىق كىشىلەردىن بولۇپ يېتىشىپ چىقىمەن.
</S>
<S ID=49580>

</S>
</TEXT>
/BODY
/DOC