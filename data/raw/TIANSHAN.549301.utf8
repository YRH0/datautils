<DOC>
<DOCID>TIANSHAN.549301</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-09-12 13:11:12</DATE>
</HEADER>
<BODY>
<HEADLINE>
<S ID=48457>
ئىلى ئوبلاستىدا قىيىنچىلىقى بار ئامما تۇرالغۇ كاپالىتىگە ئىگە بولدى
</S>
</HEADLINE>
<TEXT>
<S ID=48458>
    نۇرئەخمەت نۇرامبەگ خەۋەر قىلىدۇ: ئىلى ئوبلاستىغا بىۋاسىتە قاراشلىق جايلار بۇ يىل قىيىنچىلىقى بار ئاممىنى تۇرالغۇ كاپالىتىگە ئىگە قىلىشنى نامراتلىقتىن قۇتۇلدۇرۇشتىكى مۇھىم خىزمەت قاتارىدا چىڭ تۇتۇپ، ئەمىن تاپقۇزۇپ خەلقنى بېيىتىش قۇرۇلۇشىنى كۈچەپ ئىلگىرى سۈردى.
</S>
<S ID=48459>
ھازىرغىچە ئوبلاستقا بىۋاسىتە قاراشلىق جايلاردا 6869 ئائىلىلىكنىڭ ئەمىن تاپقۇزۇپ خەلقنى بېيىتىش ئۆيى قۇرۇلۇشىدا ئىش باشلاندى.
</S>
<S ID=48460>
    ئوبلاستقا بىۋاسىتە قاراشلىق جايلار بۇ يىل ئارخىپى تۇرغۇزۇلغان 11 مىڭ 598 نامرات نوپۇسنىڭ كونا ئۆيىنى ئۆزگەرتىشنى پىلانلىغانىدى.
</S>
<S ID=48461>
بۇنىڭ ئىچىدە غۇلجا شەھىرى 254 نامرات ئائىلىگە 60 كىۋادرات مېتىرلىق ئەمىن تاپقۇزۇپ خەلقنى بېيىتىش ئۆيى سېلىپ بەردى.
</S>
<S ID=48462>
قورغاس شەھىرى، چاپچال، قورغاس، كۈنەس، غۇلجا، نىلقا ناھىيەلىرى ئۆز جايىنىڭ مالىيە ئەھۋالىغا ئاساسەن نامرات ئائىلىلەرنى ئەمىن ئۆي سېلىش جەھەتتە قوللىدى.
</S>
<S ID=48463>
ئوبلاست يەنە ئوبلاستقا بىۋاسىتە قاراشلىق جايلاردىكى قارا يامغۇر سەۋەبىدىن ئۆيى ئۆرۈلۈپ چۈشكەن 966 ئائىلىنى ئەمىن تاپقۇزۇپ خەلقنى بېيىتىش ئۆيى سېلىپ بېرىش دائىرىسىگە كىرگۈزۈپ، ئەمىن ئۆي قۇرۇلۇشلىرىدا ئومۇميۈزلۈك ئىش باشلىدى.
</S>
</TEXT>
/BODY
/DOC