<DOC>
<DOCID>TIANSHAN.557683</DOCID>
<HEADER>
<CLASS>شىنجاڭ</CLASS>
<DATE>2016-10-19 13:05:15</DATE>
</HEADER>
<BODY>
<HEADLINE>
<S ID=54206>
[مىللەتلەر ئىتتىپاقلىشىپ بىر ئائىلە كىشىلىرىدەك بولۇش] ئۇيغۇر دوختۇر كەسمە پالەچ مومايدىن 13 يىل خەۋەر ئالدى
</S>
</HEADLINE>
<TEXT>
<S ID=54207>
 [مىللەتلەر ئىتتىپاقلىشىپ بىر ئائىلە كىشىلىرىدەك بولۇش] ئۇيغۇر دوختۇر كەسمە پالەچ مومايدىن 13 يىل خەۋەر ئالدى
</S>
<S ID=54208>
   بۇ ياش ئۇيغۇر دوختۇرنىڭ ئىسمى سالاھىدىن سالىقجان بولۇپ، ئۇ ھالىدىن خەۋەر ئالغىنى چۆچەك شەھىرىدىكى جاۋ يۈئې موماي ئىدى.
</S>
<S ID=54209>
   جاۋ يۈئې بىلەن قىزى ئىككىيلەن ئۆز ھاجىتىدىن چىقالمايدىغان بولۇپ، موماي ھەتتا چوڭ-كىچىك تەرەتلىرىنىمۇ ئىزىغا قىلاتتى، موماي ھەرىكەت قىلىشقا ئامالسىز قالغانلىقتىن، دائىم كۆرپە يارىسى بولۇپ قالاتتى، بىر ئائىلە خىزمەتچىسىدىن باشقا ئۇلاردىن خەۋەر ئالىدىغان ھېچكىم يوق ئىدى.
</S>
<S ID=54210>
سالاھىدىن بۇ ئەھۋاللارنى ئۇققاندىن كېيىن، دائىم موماينىڭ ئۆيىگە بېرىپ، ئۇنى ئۇۋۇلاپ، ئۆرۈپ قويىدۇ.
</S>
<S ID=54211>
جاۋ يۈئې ئۇزاققىچە كارىۋاتتىن چۈشمىگەچكە، كەسمە پالەچلىكتىن باشقا، يەنە دوۋسىقىغا تاش چۈشۈۋالغانىدى، سالاھىدىن جاۋ ئانىغا دوۋساقتىكى تاشنى ئېرىتىش ئۇسۇلىنى قوللىنىدۇ ھەمدە ھەر ئىككى ھەپتىدە بىر بېرىپ ئالماشتۇرۇپ تۇرىدۇ، بۇنىڭ بارلىق خىراجەتلىرىنىمۇ سالاھىدىن ئۆز يېنىدىن چىقىرىدۇ.
</S>
<S ID=54212>
   جاۋ يۈئې مومايدىن باشقا، سالاھىدىن يەنە مېڭە پارالىچى بولۇپ قالغان بىر جۈپ قوشكېزەككە، پالەچ بولۇپ قالغان ئۈچ قېرىنداشقا ياردەم قىلىدۇ.
</S>
<S ID=54213>
ئۆز ئىمكانىيىتىنىڭ يار بېرىشىچە، قىيىنچىلىقى بار ئائىلىلەرنىڭ ئىجتىمائىي قۇتقۇزۇش، جامائەت پاراۋانلىقى فوندى قاتارلىقلارنى ئىلتىماس قىلىشىغا ياردەم قىلىدۇ.
</S>
<S ID=54214>
    سالاھىدىننىڭ بىر جۈپ ئالتە ياشلىق قوشكېزەك بالىسى بولۇپ، مومايغا ياردەم بەرگىلى بارغاندا بولسۇن، ياكى ئاتىسىنىڭ ئۆيىگە قايتىپ بايراق چىقىرىش مۇراسىمى ئۆتكۈزگەنلەردە بولسۇن، ھامان ئۇ بالىلىرىنى ئېلىۋېلىپ، ئۇلارغا باشقىلارغا ياردەم بېرىشنىڭ مۇھىملىقىنى، شۇنداقلا ۋەتەننى سۆيۈش، دۆلەت بايرىقىنىڭ شەخس ۋە ئائىلىگە بولغان مۇھىملىقىنى تەكىتلەپ كەلدى.
</S>
</TEXT>
/BODY
/DOC