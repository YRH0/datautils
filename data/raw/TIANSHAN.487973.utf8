<DOC>
<DOCID>TIANSHAN.487973</DOCID>
<HEADER>
<CLASS>خەلقئارا</CLASS>
<DATE>2016-01-14 16:59:34</DATE>
</HEADER>
<BODY>
<HEADLINE>
<S ID=3073>
رۇسىيە تاراتقۇلىرى : جۇڭگو تارىختىكى ئەڭ كۈچلۈك ئىئونلۇق گاز پۈركۈمە موتورنى تەتقىق قىلىپ ياساپ چىقتى
</S>
</HEADLINE>
<TEXT>
<S ID=3074>
    پايدىلىنىش خەۋەرلىرى تورى 14-يانۋار خەۋەر قىلىشىچە، رۇسىيە تاراتقۇلىرىنىڭ بىلدۈرۈشىچە، جۇڭگو دۇنيادىكى ئەڭ كۈچلۈك ئىئونلۇق گاز پۈركۈمە موتورنى تەتقىق قىلىپ ياساپ چىققان.
</S>
<S ID=3075>
    رۇسىيە سۈنئىي ھەمراھ تورىنىڭ 14- يانۋار شياڭگاڭ « نەنخۇا ئەتىگەنلىك گېزىتى »دىن نەقىل كەلتۈرۈشىچە، جۇڭگو « پەن- تېخنىكا گېزىتى »نىڭ ئۇچۇرىغا قارىغاندا، جۇڭگو ئالەم بوشلۇقى پەن- تېخنىكا گۇرۇھى شىركىتى 5- تەتقىقات يۇرتى 502-تەتقىقات ئورنىنى مۇتەخەسسىسلىرى خېرىدارلارغا يېڭى بىر ئەۋلاد ئىئونلۇق موتورنى نامايان قىلغان.
</S>
<S ID=3076>
    خەۋەردە ئېيتىلشىىچە، 1971-يىلى سوۋېت ئىتتىپاقى ئىجاد قىلغان ئىئونلۇق گاز پۈركۈمە موتورنىڭ ئالەم بوشلۇقى ساھەسىدە ئىشىلتىلىۋاتقىنىغا نەچچە ئون يىل بولغان بولۇپ، نۆۋەتتە، پۈتۈن دۇنيادىكى ئالىملار بۇ خىل موتورنىڭ يېڭى تىپىنى تەتقىق قىلىپ ياساۋېتىپتۇ.
</S>
<S ID=3077>
    خەۋەردە مۇنداق دېيىلگەن: جۇڭگونىڭ يېڭى بىر ئەۋلاد ئىئونلۇق موتورىنىڭ پۈتۈن لىنىيە ئىقتىدارى سۈنئىي ھەمراھ ۋە ئالەم كېمىسى نۆۋەتتە ئىشىلتىلىۋاتقان ئوخشاش تۈرىدىكى مەھسۇلاتتىن يۇقىرى بولۇپ، بۇ خىل ئىئونلۇق موتورنىڭ تېزلىتىش ئىقتىدارى سېكۇنتىغا 30 كىلومېتىر.
</S>
<S ID=3078>
لېكىن تەتقىقاتچىلار: بۇ كۆرسەتكۈچنى ئاز دېگەندىمۇ % 30 يۇقىرى كۆتۈرۈش كېرەك، دېگەن.
</S>
<S ID=3079>
    ئىئونلۇق گاز پۈركۈمە موتورنىڭ خىزمەت پىرىنسىپى خىمىيەلىك يېقىلغۇ موتوردىن ناھايىتى زور پەرقلىنىدۇ، ئىئونلۇق موتور بىر قەدەر تۆۋەن تېمپېراتۇرىلىق مۇھىت ئاستىدىمۇ ئايلىنالايدۇ، ئېغىرلىقى تېخىمۇ يېنىكلەپ كېتىدۇ، يېقىلغۇ سەرپىياتى باشقا تىپتىكى راكېتا موتورلارنىڭ 1/10 گە توغرا كېلىدۇ.
</S>
<S ID=3080>
    خەۋەردە مۇنداق دېيىلگەن : جۇڭگو دۇنيادىكى يۇقىرى ئايلانما گورىزونتال ئوربېتا سۈنئىي ھەمراھتا ئەڭ يېڭى تېخنىكىنى سىناق قىلغان تۇنجى دۆلەت، لېكىن سۈنئىي ھەمراھنىڭ قويۇلۇپ بېرىش ۋاقتى ئانچە ئېنىق ئەمەس.
</S>
</TEXT>
/BODY
/DOC