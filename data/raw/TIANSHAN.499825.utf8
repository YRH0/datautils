<DOC>
<DOCID>TIANSHAN.499825</DOCID>
<HEADER>
<CLASS>شىنجاڭ</CLASS>
<DATE>2016-02-19 19:47:31</DATE>
</HEADER>
<BODY>
<HEADLINE>
<S ID=13356>
پاسۇڭ كەنتىنى ئۇنتۇمايمەن
</S>
</HEADLINE>
<TEXT>
<S ID=13357>
 ئاپتونوم رايونلۇق خەلق ئىشلىرى نازارىتىدىن كەلپىن ناھىيەسىنىڭ گەزلىك بازىرى پاسۇڭ كەنتىگە چۈشكەن خىزمەت گۇرۇپپىسىدىن فېڭلىن
</S>
<S ID=13358>
  پاسۇڭ كەنتىدىن قايتىپ كەلگەندىن كېيىن كەنتتىكى يوللار، دېھقانلارنىڭ ھويلا – ئارانلىرى، قاينام – تاشقىنلىققا تولغان بازار، قىزغىن يۇرتداشلار زادىلا ئېسىمدىن كەتمىدى.
</S>
<S ID=13359>
مەن 2014 – ۋە 2015 – يىلى ئىككى يىل پاسۇڭ كەنتىدە خىزمەت قىلىش جەريانىدا نۇرغۇن تەسىراتلارغا ۋە ھاسىلاتلارغا ئېرىشتىم، ئىرادەمنى چېنىقتۇردۇم.
</S>
<S ID=13360>
   پاسۇڭ كەنتى ئۇيغۇرلار توپلىشىپ ئولتۇراقلاشقان كەنت بولۇپ، بىز كەنتكە يېڭى بارغىنىمىزدا بالىلار دائىم بىزدىن يىراق قاچاتتى.
</S>
<S ID=13361>
ۋاقىت ئۇزارغانچە بىز ئائىلىلەرگە كىرىپ ئەھۋال ئىگىلەش جەريانىدا بالىلارغا قۇۋۋەت يېمەكلىكلىرى ۋە ئوقۇش قوراللىرى يەتكۈزۈپ بەردۇق، مەبلەغ جۇغلاپ كەنتكە ئۆلچەملىك ‹‹قوش تىل›› يەسلىسى قۇرۇپ بەردۇق.
</S>
<S ID=13362>
كەنت ئاھالىلىرى بىلەن بېرىش – كېلىشىمىز كۆپەيگەنچە، بالىلار بىزگە قىزغىنلىق بىلەن سالام قىلىدىغان بولدى، ھەتتا يۈرەكلىكرەكلىرى تەشەببۇسكارلىق بىلەن يېنىمىزغا كېلىپ بىز بىلەن قول ئېلىشىپ كۆرۈشىدىغان بولدى، ئۇلارنىڭ كىچىككىنە قولىنى سىققان چېغىمىزدا ئىللىق ئېقىمنىڭ قەلبىمىزدە يامراۋاتقانلىقىنى ھېس قىلاتتۇق.
</S>
<S ID=13363>
   بالىلارلا ئەمەس، چوڭلارنىڭمۇ بىز بىلەن سالاملىشىش ئادىتى ئاستا – ئاستا ئۆزگەردى.
</S>
<S ID=13364>
ئۇلار بىلەن پاراڭلىشىپ قالغاندا مەن قولۇمنى مەيدەمگە قويۇپ: ‹‹مەن پاسۇڭنىڭ پەرزەنتى›› دېگىنىمدە، ئۇلار قاقاقلاپ كۈلۈشۈپ كېتەتتى.
</S>
<S ID=13365>
ياشلار مېنى تېخى ‹‹ئاغىنە››، ‹‹بۇرادەر›› دەپ ئاتىشاتتى.
</S>
<S ID=13366>
كەنتتىكى نىساخان ئانا دەسلەپتە مېنى ‹‹كادىر›› دەپ چاقىراتتى، كېيىن مېھرىبانلىق بىلەن ‹‹بالام›› دەپ ئاتايدىغان بولدى، بۇنداق چاغدا مەن ئۆزۈمنى ھەقىقىي پاسۇڭلۇققا ئايلىنىپ قالغاندەك ھېسلارغا چۆمەتتىم.
</S>
<S ID=13367>
   پاسۇڭ كەنتىدە ئىككى يىلدىن بۇيان نۇرغۇن ئۆزگىرىشلەر يۈز بەردى.
</S>
<S ID=13368>
كەنت ئاھالىلەر كومىتېتىنىڭ خىزمەت بىناسى قۇرۇلۇپ ئىشلىتىشكە كىرىشتۈرۈلدى، كەنت ئاھالىلىرى بىر يۈرۈش مۇلازىمەتتىن بەھرىلىنەلەيدىغان بولدى؛ 17 مو كۆلەمدىكى كەنت ئاھالىلىرى مۇلازىمەت پائالىيەت مەركىزى قۇرۇلۇپ، ئۆسمۈرلەر تەربىيەسى، داۋالاش – سەھىيە، كۈتۈنۈش مۇلازىمىتى، تەنتەربىيە پائالىيەتلىرى، يېمەك – ئىچمەك مۇلازىمىتى قاتارلىق نۇرغۇن ئىقتىدارلارنى ئۆزىگە مۇجەسسەملىدى.
</S>
<S ID=13369>
كەنتتە ئىككى يىلدىن بۇيان ئۈلگىلىك ئائىلىلەر سايلاپ چىقىلدى، يېڭىدىن ئاسفالت يول ياسالدى، يول چىرىغى ئورنىتىلىپ، يېشىللىق بەلبېغى بىنا قىلىندى، يۇندى سۈيى تۇرۇبىسى ياتقۇزۇلۇپ، باقمىچىلىق ئۈلگە رايونى قۇرۇلدى.
</S>
<S ID=13370>
   پاسۇڭ كەنتىدە سودا، باقمىچىلىق بىلەن شۇغۇللىنىدىغانلار كۆپەيدى، كەنتتە تېرىلغۇ يەر قىس بولغاچقا، خىزمەت گۇرۇپپىسى كەنت سىرتىدىكى قاقاسلىقتا 100 مو كۆلەمدىكى ئىگىلىك تىكلەش رايونى قۇرۇپ بەردى، بۇ جايغا ئىگىلىك تىكلىگەن 18 ئائىلىلىك ماكانلاشتى، توخۇ فېرمىسىنىڭ بۇلتۇرقى پايدىسى 200 مىڭ يۈەندىن ئاشتى، ھاياتىي كۈچى تولۇپ – تاشقان ئىگىلىك تىكلەش بازىسى ھازىر بارغانسېرى زورىيىشقا يۈزلەندى.
</S>
<S ID=13371>
   مەن شۇنىڭغا ئىشىنىمەنكى، پاسۇڭ كەنتىنىڭ كەلگۈسى يەنىمۇ پارلاق بولىدۇ.
</S>
<S ID=13372>
‏
</S>
</TEXT>
/BODY
/DOC