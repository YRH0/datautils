<DOC>
<DOCID>TIANSHAN.568195</DOCID>
<HEADER>
<CLASS>شۇجى خاتىرىسى</CLASS>
<DATE>2016-11-29 10:20:12</DATE>
</HEADER>
<BODY>
<HEADLINE>
<S ID=61922>
ئاپتونوم رايونلۇق پارتكوم بەنگۇڭتىڭى ‹‹مىللەتلەر ئىتتىپاقلىشىپ بىر ئائىلە كىشىلىرىدەك بولۇش›› بىرلەشمە كۆڭۈل ئېچىش پائالىيىتى ئۆتكۈزدى
</S>
</HEADLINE>
<TEXT>
<S ID=61923>
مىللەتلەر ئىتتىپاقلىقى گۈللىرىنى تەڭرىتاغنىڭ جەنۇبى ۋە شىمالىدا پورەكلەپ ئېچىلدۇرايلى
</S>
<S ID=61924>
 چېن چۈەنگو قىزغىن ئالقىش سادالىرى ئىچىدە زىياپەت سۆزى قىلدى.
</S>
<S ID=61925>
ئۇ مۇنداق دېدى: ‹‹مىللەتلەر ئىتتىپاقلىشىپ بىر ئائىلە كىشىلىرىدەك بولۇش›› پائالىيىتى قانات يايدۇرۇلغاندىن بۇيان، ئاپتونوم رايونىمىزدىكى ھەر مىللەت كادىرلار، ئىشچى – خىزمەتچىلەر ئورگان، ئىدارىدىن ئايرىلىپ، يېزا – قىشلاق ۋە مەھەللىلەرگە بېرىپ، ئامما بىلەن تۇغقان بولۇپ، سىردىشىپ، ئەمەلىي ۋە ياخشى ئىشلارنى قىلىپ، ھەر مىللەت ئاممىغا پارتىيە مەركىزىي كومىتېتىنىڭ غەمخورلۇقى ۋە ئىللىقلىقىنى يەتكۈزدى.
</S>
<S ID=61926>
سوتسىيالىستىك تۈزۈمنىڭ ئەۋزەللىكىنى، كادىر، ئىشچى – خىزمەتچىلەر ئىستىلىنىڭ ياخشىلانغانلىقىنى ھېس قىلدۇردى. شىنجاڭدا كۆپ مىللەت توپلىشىپ ئولتۇراقلاشقان، نەچچە مىڭ يىلدىن بۇيان، ھەر مىللەت ئامما بىر – بىرىدىن ئايرىلالمايدىغان تەقدىرداش ئورتاق گەۋدە بولۇپ كەلگەن.
</S>
<S ID=61927>
تۇغقانلار ئىزدىشىپ تۇرسا تېخىمۇ يېقىن بولىدۇ، دوستلار سىردىشىپ تۇرسا ئىناق بولىدۇ.
</S>
<S ID=61928>
مىللەتلەر ئىتتىپاقلىقى خىزمىتىنى ياخشى ئىشلەشتە باشقىلارنىڭ كۆڭلىنىمۇ ئۆز كۆڭلىدەك چۈشەنگەندە، باشقىلارنىڭ ئويلىغىنىنى ئويلىغاندىلا، سىرداش، قەلبداش بولغىلى بولىدۇ.
</S>
<S ID=61929>
ھەر مىللەت كادىرلار ۋە ئاممىنىڭ ئالاقىسى كۆپەيگەنسېرى، تېخىمۇ ئېچەكىشىپ، مىللەتلەر ئىتتىپاقلىقىنىڭ ئاساسى شۇنچە مۇستەھكەملىنىدۇ.
</S>
<S ID=61930>
ئاپتونوم رايونىمىزدىكى ھەر مىللەت كادىرلار ۋە ئىشچى – خىزمەتچىلەر تىرىشىپ ‹‹مىللەتلەر ئىتتىپاقلىشىپ بىر ئائىلە كىشىلىرىدەك بولۇش›› پائالىيىتىنىڭ ئۈلگىلىرىدىن بولۇپ، ئىشنى كۈندىلىك تۇرمۇشتىكى كونكرېت ئىشلاردىن باشلاپ، ئۆزئارا تىل ئۆگىنىپ، تەجرىبە ئالماشتۇرۇپ، ئۆرپ – ئادىتىنى چۈشىنىپ، خاسلىققا ھۆرمەت قىلىپ، ئورتاقلىق ئۈستىدە ئىزدىنىپ، كۆپ خىل بولۇشقا يول قويۇشى كېرەك؛ ھەر دەرىجىلىك ئورۇنلار شەكلى كۆپ خىل، مەزمۇنى مول، كۆڭۈل ئېچىش خاراكتېرىدىكى ھەمتۈرتكىلىك بىرلەشمە كۆڭۈل ئېچىش پائالىيەتلىرى ئارقىلىق ھەر مىللەت كادىرلار ۋە ئاممىنىڭ ئورتاق ئىشلەپچىقىرىش، تۇرمۇش ۋە خىزمەت، ئۆگىنىش جەريانىدىكى دوستلۇقى، مېھىر – مۇھەببىتىنى چوڭقۇرلاشتۇرۇشى كېرەك.
</S>
<S ID=61931>
 ‹‹مىللەتلەر ئىتتىپاقلىقى گۈللىرىنىڭ تەڭرىتاغنىڭ جەنۇبى ۋە شىمالىدا پورەكلەپ ئېچىلىشىغا چىن كۆڭلۈمدىن تىلەكداشمەن!›› چېن چۈەنگونىڭ سەمىمىي سۆزلىرىدىن ھەر مىللەت كادىرلار ۋە ئامما چوڭقۇر تەسىرلەندى، كۆپچىلىك ئۇنىڭ سۆزلىرىگە قىزغىن ئالقىش ياڭراتتى.
</S>
<S ID=61932>
 داستىخانغا گۆش، توخۇ قوردىقى، پولۇ كەلتۈرۈلدى، چېن چۈەنگو كۆپچىلىك بىلەن كەچلىك تاماق يېدى، كۆپچىلىك قىزغىن كەيپىياتتا قەدەھ كۆتۈرۈپ، بىر – بىرىگە بەخت تىلەشتى، سەمىمىي كۆزلەر، قىزغىن پاراڭلار، خۇشال كەيپىياتلار ئىتتىپاقلىق ۋە مىللەتلەر ئارىسىدىكى مۇھەببەتنى يەنىمۇ چوڭقۇرلاشتۇردى.
</S>
<S ID=61933>
 بىرلەشمە كۆڭۈل ئېچىش پائالىيىتىنىڭ ئاخىرىدا شادىيانە مەشرەپ ئوينالدى، مەشرەپ ھەممەيلەننىڭ كەيپىياتىنى ئەۋجىگە كۆتۈردى، چېن چۈەنگو ھەر مىللەت كادىرلار ۋە ئامما بىلەن بىللە ئۇسسۇلغا چۈشتى، بىرلەشمە كۆڭۈل ئېچىش پائالىيىتىنىڭ كەيپىياتى ئەۋجىگە چىقىپ، مەيدان شاد – خۇراملىق، ئىتتىپاقلىق كەيپىياتىغا چۆمدى.
</S>
</TEXT>
/BODY
/DOC