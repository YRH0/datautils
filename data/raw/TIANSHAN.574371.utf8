<DOC>
<DOCID>TIANSHAN.574371</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-12-23 15:16:31</DATE>
</HEADER>
<BODY>
<HEADLINE>
<S ID=67488>
مايتاغ نېفىت خىمىيە سانائىتى شىركىتى ماي مەھسۇلاتلىرى ئىشلەپچىقىرىشتا يېڭىلىق ياراتتى
</S>
</HEADLINE>
<TEXT>
<S ID=67489>
 ئوبۇلقاسىم قادىر خەۋىرى: : مايتاغ نېفىت خىمىيە سانائىتى شىركىتى 12 – ئاينىڭ 1 – كۈنىدىن باشلاپ دۆلەتنىڭ 5 – دەرىجىلىك سۈپەت ئۆلچىمىنى ئىجرا قىلىشنى ئومۇميۈزلۈك باشلاپ، دۆلەتنىڭ 5 – دەرىجىلىك ئۆلچىمىدىكى بېنزىن ۋە دىزېل مەھسۇلاتلىرىنى ئىشلەپچىقىرىپ بازارغا سالدى.
</S>
<S ID=67490>
 بۇ شىركەت دۆلەتنىڭ 5 – دەرىجىلىك ئۆلچەمدىكى ماي مەھسۇلاتلىرىنى ئىشلەپچىقىرىش ئۈچۈن بالدۇر تەييارلىق قىلىپ، 2013 – يىلى دىزېل ئىشلەپچىقىرىش لىنىيەلىرىنى، 2014 – يىلى بېنزىن ئىشلەپچىقىرىش لىنىيەلىرىنى ئۆزگەرتىپ تېخنىكا يېڭىلىغانىدى.
</S>
<S ID=67491>
بۇ يىل يەنە يىللىق ئىشلەپچىقىرىش ئىقتىدارى 1 مىليون توننىلىق مومسىمان مايغا ھىدروگېن قوشۇش قۇرۇلمىسىنى ئۆزگەرتىپ، تۇنجى تۈركۈمدىكى 95 – نومۇرلۇق ماينى 11 – ئاينىڭ 24 – كۈنى مۇۋەپپەقىيەتلىك ئىشلەپچىقىرىپ بازارغا سالدى.
</S>
<S ID=67492>
شىركەت يەنە دۆلەتنىڭ مۇناسىۋەتلىك بەلگىلىمىلىرىگە ئاساسەن، بۇ يىل 9 – ئايدا 92 – نومۇرلۇق بېنزىن بىلەن 0 – نومۇرلۇق، 35 – نومۇرلۇق دىزېلنى مۇۋەپپەقىيەتلىك ئىشلەپچىقىرىپ بازارغا سالدى.
</S>
<S ID=67493>
ھازىر بۇ زاۋۇت 98 – نومۇرلۇق بېنزىننى ئىشلەپچىقىرىش ئۈچۈن تىرىشماقتا.
</S>
<S ID=67494>
 ئۇقۇشىمچە، مەزكۇر شىركەت تەمىنلىگەن ماي مەھسۇلاتى ئاپتونوم رايونىمىزدىكى ماي مەھسۇلاتى مىقدارىنىڭ ئۈچتىن بىرىنى ئىگىلەيدىغان بولۇپ، شىركەتنىڭ يىللىق بېنزىن مەھسۇلاتى 1 مىليون توننىدىن ئاشىدىكەن.
</S>
<S ID=67495>
‏
</S>
</TEXT>
/BODY
/DOC