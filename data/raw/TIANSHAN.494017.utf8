<DOC>
<DOCID>TIANSHAN.494017</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-28 16:01:23</DATE>
</HEADER>
<BODY>
<HEADLINE>
<S ID=7260>
نامراتلارنى يۆلەشكە كۈچ سەرپ قىلىندى
</S>
</HEADLINE>
<TEXT>
<S ID=7261>
      ئىختىيارىي مۇخبىرىمىز ئابدۇسالام قادىر خەۋىرى: 53 ياشلىق باقمىچى ئالىمجان مەمەتئېمىن قورغاس ناھىيە تەلكە چارۋىچىلىق فېرمىسى چارۋىچىلىق كەنتىدىن بولۇپ، ئىككى يىلنىڭ ئالدىدا دۆلەتنىڭ ئېتىبار سىياسەتلىرىنىڭ تۈرتكىسىدە، ئالىمجان قېرىنداشلىرى بىلەن بىرلىكتە بانكىدىن قەرز ئېلىپ، 2 مىليون 700 مىڭ يۈەن مەبلەغ سېلىپ، تەلكە چارۋىچىلىق فېرمىسى چارۋىچىلىق كەنتى ۋە كۈرە بازىرىدا ئايرىم ھالدا 8000 تۇياق ۋە 4000 تۇياق قوي بورداش ئائىلىۋى چارۋىچىلىق فېرمىسى قۇرغانىدى.
</S>
<S ID=7262>
    ئالىمجاننىڭ بۇنداق قىلىشىغا تەلكە چارۋىچىلىق فېرمىسىنىڭ نامراتلارنى تۈجۈپىلەپ يۆلەش تەدبىرى تۈرتكە بولغان.
</S>
<S ID=7263>
تەلكە چارۋىچىلىق فېرمىسى پارتكومىنىڭ شۇجىسى جاڭ كەي مۇنداق دېدى: نامراتلارغا تۈجۈپىلەپ ياردەم بېرىشنى ئىشقا ئاشۇرۇش ئۈچۈن، فېرمىدىكى كادىرلارنىڭ ھەممىسى ھەرىكەتكە كەلدى، كەنت كادىرلىرى، ئەل رايىنى بىلىش، ئەلگە نەپ يەتكۈزۈش، ئەلنى مايىل قىلىش خىزمەت ئەترىتىدىكىلەر بىلەن بىرلىشىپ، گۇرۇپپىلارغا بۆلۈنۈپ، ئالدىنقى ئىككى يىلدا ئارخىپى تۇرغۇزۇلۇپ، تىزىمغا ئېلىنغانلار ئاساسىدا، بۇ يىل يۆلىنىدىغان نامراتلارنىڭ تېگى-تەكتىنى 20 نەچچە كۈن ئومۇميۈزلۈك تەپسىلىي ئېنىقلىدى.
</S>
<S ID=7264>
تاللاش، ئۆتكەلنى پۇختا ئىگىلەش ئارقىلىق نامراتلىقتىن قۇتۇلغان 60 ئائىلە چىقىرىپ تاشلىنىپ، نامراتلىقتىن قۇتۇلدۇرۇلىدىغان 344 ئائىلىدىكى 1129 نوپۇسنىڭ تىزىملىكى بېكىتىلىپ، نامراتلارنى تۈجۈپىلەپ يۆلەش تەدبىرى بەلگىلەندى.
</S>
<S ID=7265>
    «كىمنى يۆلەش» مەسىلىسى ھەل بولدى، قانداق يۆلەش كېرەك؟
</S>
<S ID=7266>
تەلكە چارۋىچىلىق فېرمىسى «1234» تۆتنى ئېنىقلاش خىزمەت مېخانىزمى، نامراتلىقتىن قۇتۇلدۇرۇش ئۆتكىلىگە ھۇجۇم قىلىش خىزمىتىنى جايىغىچە ئەمەلىيلەشتۈرۈش ئۈستىدە ئىزدەندى.
</S>
<S ID=7267>
كونكرېت يۆلەش، ياردەم بېرىش مەزمۇنىغا ئاساسەن، ئەمگەكچىلەرنى يۆتكەش، چارۋا مال باقمىچىلىقى، سىياسەت ئارقىلىق يۆلەش، ماھارەت بويىچە تەربىيەلەش قاتارلىق شەكىللەر ئارقىلىق نامراتلىقتىن قۇتۇلدۇرۇش يوللىرىنى كېڭەيتتى، قەرەللىك ئالاقىلىشىش تۈزۈمىنى ئورنىتىپ، نامراتلىق سەۋەبىنى تېپىپ چىقىپ، قىيىنچىلىقى بارلارغا ياردەم بېرىش ئالاقە كارتىسىدىن 400نى تارقاتتى.
</S>
<S ID=7268>
    يېقىنقى كۈنلەردىن بۇيان، ئوبلاستلىق پارتكومنىڭ مۇئاۋىن شۇجىسى، جياڭسۇ ئۆلكىسى ئىلى ئوبلاستىغا نىشانلىق ياردەم بېرىش ئالدىنقى سەپ قوماندانلىق ئىشتابى پارتكومىنىڭ شۇجىسى، باش قوماندان تيەن خۇڭ ئىلگىرى-ئاخىر بولۇپ ئۈچ قېتىم تەلكە چارۋىچىلىق فېرمىسىغا بېرىپ يۆلەش خىزمىتىنى تەكشۈردى ھەمدە شىنجاڭغا ياردەم بېرىش مەبلىغىدىن 260 مىڭ يۈەن ئاجرىتىپ، چارۋىچىلىق فېرمىسىدىكى 100 نامرات ئائىلىگە 240 تۇياق ساغلىق، كىيىم تىكىش ماشىنىسىدىن 20نى تارقىتىپ بەردى؛ قورغاس ناھىيەلىك ئادەم كۈچى بايلىقى ۋە ئىجتىمائىي كاپالەت ئىدارىسى بۇ يەردىكى ئىشقا ئورۇنلاشتۇرۇش بازىسىغا 100 مىڭ يۈەن ئاز سوممىلىق كېپىللىك قەرزى تارقىتىپ بەردى؛ فېرمىدىكى 14 كارخانا، كەسپىي ئورۇن تېرىقچىلىق، باقمىچىلىق چوڭ ئائىلىلىرى بىلەن يۆلەش، ئۆتكەلگە ھۇجۇم قىلىش نىشان مەسئۇلىيەتنامىسى ئىمزالىدى ھەمدە باھالاش، مۇكاپاتلاش- جازالاش مېخانىزمى ئورناتتى، 213 ئائىلىگە يۆلەش، ياردەم بېرىش ۋەزىپىسى تەقسىملەپ بەردى؛ چارۋىچىلىق فېرمىسى يەنە 120 نامرات ئائىلە بىلەن ھەدىيە قىلىنغان ماددىي بۇيۇملارنى قوبۇل قىلىش، ئىشقا ئورۇنلاشتۇرۇش قاتارلىق جەھەتلەردە ۋەدىنامە ئىمزالاپ، «قان بېرىش» ئارقىلىق نامراتلارنى يۆلەشتىن «قان ئىشلەش» ئارقىلىق نامراتلارنى يۆلەشكە ئۆتۈشنى تەدرىجىي ئىشقا ئاشۇرۇپ، نامراتلارنى تۈجۈپىلەپ يۆلەشنىڭ پۇختا، ئۈنۈملۈك بولۇشىغا كاپالەتلىك قىلدى.
</S>
<S ID=7269>
    جاڭ كەي تولۇپ تاشقان ئىشەنچ بىلەن مۇنداق دېدى: بۇ يىل فېرما بويىچە 247 ئائىلىدىكى 820 كىشى، كېلەر يىلى 45 ئائىلىدىكى 166 كىشى نامراتلىقتىن قۇتۇلىدۇ، ئىككى يىلدا فېرمىدىكى نامرات ئائىلەرنىڭ ھەممىسى نامراتلىقتىن قۇتۇلىدۇ.
</S>
</TEXT>
/BODY
/DOC