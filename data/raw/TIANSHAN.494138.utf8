<DOC>
<DOCID>TIANSHAN.494138</DOCID>
<HEADER>
<CLASS>مەملىكەت</CLASS>
<DATE>2016-01-29 10:12:54</DATE>
</HEADER>
<BODY>
<HEADLINE>
<S ID=7387>
تۆمۈريول ساقچىلىرى كېچىدە پويىزدا ئوغرىلىق قىلغانلارنى قولغا چۈشۈرۈپ يولۇچىلارنى خاتىرجەم قىلدى
</S>
</HEADLINE>
<TEXT>
<S ID=7388>
   شاڭخەيدىن فۇياڭغا قاراپ ماڭغان K8386-قېتىملىق نۆۋەتچى پويىز نەنجىڭ ۋوگزالىدىن ئەمدىلا قوزغىلىشىغا، ئوغرى مۈشۈكتەك تىمىسقىلاپ يۈرگەن بىر قارا گەۋدە تۆمۈريول ساقچىلىرىنىڭ دىققىتىنى تارتتى.
</S>
<S ID=7389>
گۇماندارنى ئۈركۈتۈپ قويماسلىق ئۈچۈن، تۆمۈريول ساقچىلىرى يولۇچىلار ئارىسىغا كىرىپ تورنى يېيىپ گۇماندارنى تۇتماقچى بولدى.
</S>
<S ID=7390>
گۇماندار يېرىم كېچىدە يولۇچىلار ئۇخلاۋاتقان ۋاقىتتىق پايدىلىنىپ، كارىۋاتلىق ۋاگونغا كىرىپ ئوغرىلىق قىلىدىغان بولۇپ، جىنايەت گۇماندارى سومكىسىنى ئېسىپ ۋاگونغا كىرىشىگىلا ساقچىلار تەرىپىدىن تۇتۇلدى.
</S>
<S ID=7391>
    ساقچىلار جىنايەت گۇماندارى يەن فامىلىلىكنىڭ يېنىدىن 5000 يۈەن نەق پۇل، بىر قانچە بانكا كارتىسىنى تاپقاندىن كېيىن، ئىگىلىرىگە قايتۇرۇپ بەردى.
</S>
<S ID=7392>
پويىز يەنە بىر بېكەتتە توختىغاندا جىنايەت گۇماندارى ساقچىخانىغا ئاپىرىپ بېرىلدى.
</S>
<S ID=7393>
    2016-يىللىق چاغانلىق يولۇچى توشۇش مەزگىلىدە يولۇچىلارنىڭ مال-مۈلۈك بىخەتەرلىكىگە كاپالەتلىك قىلىش ئۈچۈن، شاڭخەي تۆمۈريول ئىدارىسى «بۈركۈت ھەرىكىتى»نى قانات يايدۇرۇپ، ئوغرىلىق، ئالدامچىلىق قاتارلىق قانۇنسىز قىلمىشلارغا زەربە بەردى.
</S>
<S ID=7394>
 ھازىرغىچە، بېڭبو شەھەرلىك تۆمۈريول باشقارمىسى ھازىرغىچە 15 نەپەر جىنايەت گۇماندارىنى قولغا چۈشۈرۈپ، يولۇچىلارنىڭ 70 مىڭ يۈەن ئىقتىسادىي زىيىنىنى ئەسلىگە كەلتۈردى. 
</S>
<S ID=7395>
       
</S>
</TEXT>
/BODY
/DOC