<DOC>
<DOCID>TIANSHAN.563579</DOCID>
<HEADER>
<CLASS>خەلقئارا</CLASS>
<DATE>2016-11-09 11:30:44</DATE>
</HEADER>
<BODY>
<HEADLINE>
<S ID=57750>
ھىندىستان زۇڭلىسى يېرىم كېچىدە بۇيرۇق چۈشۈردى، ئامما ئاپتوماتىك پۇل ئېلىش ئۈسكۈنىسى ئالدىدا ئۆچىرەت بولۇپ كەتتى
</S>
</HEADLINE>
<TEXT>
<S ID=57751>
   ھىندىستان زۇڭلىسى مودى پارىخورلۇققا ۋە كېلىشى ئېنىق بولمىغان «قارا» پۇللارغا زەربە بېرىش ئۈچۈن، 8-نويابىر كەچ تېلېۋىزىيە نۇتقى قىلىۋاتقاندا، تۇيۇقسىز 500 رۇپىيەلىك ۋە 1000 رۇپىيەلىك ئىككى نۇسخىدىكى زور سوممىلىق قەغەز پۇلنىڭ يېرىم كېچىدىن ئۆتكەندىن كېيىن دەرھال ئەمەلدىن قالدۇرۇلىدىغانلىقىنى، بارلىق ئاپتوماتىك پۇل ئېلىش ئۈسكۈنىلىرىنىڭ 9-، 10-نويابىر ئىشتىن توختايدىغانلىقىنى، يېڭى نۇسخىدىكى 500 رۇپىيەلىك ۋە 2000 رۇپىيەلىك قەغەز پۇلنى تارقىتىدىغانلىقىنى جاكارلىغان.
</S>
<S ID=57752>
   دۆلەت پۇلىنىڭ تۇيۇقسىز «ئەمەلدىن قالدۇرۇلدى» دەپلا ئەمەلدىن قالدۇرۇلغانلىقى ھىندىستان خەلقىنى پاتپاراق قىلىۋەتتى، نۇرغۇن ئاپتوماتىك پۇل ئېلىش ئۈسكۈنىلىرى ئالدىدا كىشىلەر ئۇزۇن ئۆچىرەت بولۇپ كەتتى.
</S>
<S ID=57753>
   تونۇشتۇرۇلۇشىچە، ھىندىستاندا ئاران %3 ئادەم شەخسىي تاپاۋەت بېجى تاپشۇرىدىكەن، باشقىلار پۇلنى ئۆيىدە ساقلاپ مەلۇم قىلمايدىكەن، مودى كۆپ قېتىم كىشىلەرنى تاپاۋىتىنى مەلۇم قىلىپ باج تاپشۇرۇشقا ئىلھاملاندۇرۇپ، پۇلنىڭ كېلىش مەنبەسىنى سۈرۈشتۈرمەيدىغانلىقىنى، ھۆكۈمەتنىڭمۇ جازالىمايدىغانلىقىنى، پەقەتلا %30~%40 باج ئالىدىغانلىقىنى ئېيتقان، بىراق، كىشىلەرنىڭ ئۇنىڭ بىلەن كارى بولمىغان.
</S>
<S ID=57754>
   خەۋەردە دېيىلىشىچە، نۇرغۇن جايلاردا ئۈچ كۈنگىچە «كونا» پۇل ئىشلەيدىكەن، ئۆيىدە «كونا» پۇللارنى ساقلاۋاتقانلار دېكابىرنىڭ ئاخىرىغىچە پوچتىخانا، بانكىلارغا بېرىپ يېڭى پۇلغا ئالماشتۇرۇۋالسا بولىدىكەن.
</S>
</TEXT>
/BODY
/DOC