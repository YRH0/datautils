<DOC>
<DOCID>TIANSHAN.572876</DOCID>
<HEADER>
<CLASS>شىنجاڭ</CLASS>
<DATE>2016-12-19 12:33:54</DATE>
</HEADER>
<BODY>
<HEADLINE>
<S ID=66077>
دېكابىرنىڭ ئاخىرى شىنجاڭدىن چىقىدىغان ئايروپىلانلارنىڭ بېلەت باھاسى چۈشىدۇ
</S>
</HEADLINE>
<TEXT>
<S ID=66078>
   بېيجىڭ، شاڭخەيگە بېرىپ كېلىش بېلىتى 1300 يۈەن، باھاسى كىشىنى بۇنچىۋالا خۇشال قىلىدىغان ئايروپىلان بېلەتلىرىنى دېكابىرنىڭ ئاخىرى سېتىۋالالايسىز.
</S>
<S ID=66079>
   مۇخبىرنىڭ بىر قانچە كۈن ئىلگىرى ئىگىلىشىچە، دېكابىرنىڭ ئاخىرلىرىدا شىنجاڭدىن چىقىدىغان ئاۋىياتسىيە لىنىيەلىرىنىڭ باھاسىدا چۈشۈش بولىدىكەن، بېيجىڭ ۋە شاڭخەيدىن ئىبارەت ئىككى قىزىق نۇقتىلىق لىنىيەنىڭ بېرىپ-كېلىش ئايروپىلان بېلىتى باھاسى 1300 يۈەندىن تۆۋەن بولىدىكەن، ئۈرۈمچى-شاڭخەي لىنىيەسى بېلىتى 670 يۈەن ئىكەن.
</S>
<S ID=66080>
   بۇنىڭدىن باشقا، شىنجاڭ ئىچى لىنىيەلىرىمۇ يېڭى يىل بايرىمىدىن ئىلگىرى ئالاھىدە باھالىق بېلەتلەرنى چىقىرىدىكەن.
</S>
<S ID=66081>
ئەڭ تۆۋەن بېلەت باھاسى ئۈرۈمچى-كورلا لىنىيەسىدە 100 يۈەن، ئۈرۈمچى-غۇلجا لىنىيەسىدە 160 يۈەن، ئۈرۈمچى-قەشقەر لىنىيەسىدە 250 يۈەن، ئۈرۈمچى-خوتەن لىنىيەسىدە 380 يۈەن بولىدىكەن.
</S>
<S ID=66082>
   ئەسكەرتىپ قويۇشقا تېگىشلىكى شۇكى، بېلەت باھاسىدىن قارىغاندا، 27-دېكابىر «يېڭى يىل ئەندىزىسى»گە كىرىدىكەن، ئارقىدىن تېزلا چاغانلىق يولۇچى توشۇش مەزگىلى بولىدىكەن، شۇڭا، يېڭى يىل يېقىنلاشقانچە شىنجاڭدىن چىقىدىغان ئايروپىلانلارنىڭ بېلەت باھاسى ئۆسۈپ ماڭىدىكەن. 
</S>
</TEXT>
/BODY
/DOC