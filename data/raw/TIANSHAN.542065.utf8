<DOC>
<DOCID>TIANSHAN.542065</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-08-17 16:48:27</DATE>
</HEADER>
<BODY>
<HEADLINE>
<S ID=40461>
ئاۋات ناھىيەسىدە ئەمگەكچىلەرنىڭ ھوقۇق–مەنپەئىتى ئۈنۈملۈك قوغدالدى
</S>
</HEADLINE>
<TEXT>
<S ID=40462>
  ئامانگۈل ئۆمەر خەۋەر قىلىدۇ: ئاۋات ناھىيەسى بۇ يىل ئىشقا ئورۇنلاشتۇرۇش خىزمىتىنى نامراتلارنى دەل جايىدا يۆلەش بىلەن ئەمگەكچىلەرنىڭ ھوقۇق – مەنپەئىتىنى قوغداشنى بۇ يىلقى ‹‹مىللەتلەر ئىتتىپاقلىقى تەرەققىياتى يىلى››دىكى مۇھىم تەدبىر قاتارىدا چىڭ تۇتۇپ، ياخشى ئۈنۈمگە ئېرىشتى.
</S>
<S ID=40463>
بۇ ناھىيە ناھىيەلىك ئادەم كۈچى بايلىقى ۋە ئىجتىمائىي كاپالەت ئىدارىسى، ناھىيەلىك باش ئىشچىلار ئۇيۇشمىسى، ئاياللار بىرلەشمىسىدىن مەخسۇس گۇرۇپپا تەشكىللەپ، كارخانىلارنىڭ ‹‹ئەمگەك قانۇنى››، ‹‹ئەمگەك توختامى قانۇنى››نى ئىجرا قىلىش ئەھۋالىنى تەكشۈرۈپ، ئەمگەكچىلەرنىڭ قانۇنلۇق ھوقۇق – مەنپەئىتىنى ئۈنۈملۈك قوغدىدى.
</S>
<S ID=40464>
ناھىيەلىك ئادەم كۈچى بايلىقى ۋە ئىجتىمائىي كاپالەت ئىدارىسى ۋە ئاممىۋى تەشكىلاتلار مەخسۇس تەشۋىقات خادىملىرىنى ئاجرىتىپ، 20 مىڭ پارچە ‹‹ئەمگەك توختامى قانۇنى››، ‹‹ئەمگەك توختامىنى يولغا قويۇش نىزامى›› توغرىسىدىكى تەشۋىقات ماتېرىيالىنى ئەمگەكچىلەرگە تارقىتىپ، ئۇلارنىڭ ھوقۇق – مەنپەئىتىنى قوغداش ئېڭىنى ئۆستۈردى.
</S>
<S ID=40465>
3000دىن ئارتۇق ئەمگەكچىگە قانۇندىن مەسلىھەت بېرىپ، ئۇلارنىڭ كارخانىلار بىلەن ئەمگەك توختامى ئىمزالىشىدا تۈرتكىلىك رول ئوينىدى.
</S>
<S ID=40466>
بۇ ناھىيە بۇ يىل يىل بېشىدىن 7 – ئاينىڭ ئوتتۇرىغىچە قانۇن ئىجراچىسىدىن 175 ئادەم (قېتىم) ئاجرىتىپ، مۇناسىۋەتلىك كارخانىلارغا ئەۋەتىپ، مەمۇرىي تەپتىش قىلدى.
</S>
<S ID=40467>
ئادەم ئىشلەتكۈچى شىركەتلەردىن 56نى، باشقا ئوتتۇرا – كىچىك كارخانىلاردىن 125 نى تەكشۈرۈپ، 6500 دىن ئارتۇق ئىشچى – خىزمەتچىنىڭ ھوقۇق – مەنپەئىتىنىڭ قانۇنىي كاپالەتكە ئىگە بولغان – بولمىغانلىقىنى تەكشۈرۈپ، ئەمگەك توختامى ئىمزالىمىغان 112 كىشىنىڭ ئەمگەك توختامىنى تولۇقلاپ ئىمزالىشىغا ياردەم بەردى.
</S>
<S ID=40468>
سۇغۇرتا پۇلى نېسى قالغان بىر قىسىم كارخانىلارنى ئىشچى – خىزمەتچىلەرنىڭ بەش خىل ئىجتىمائىي سۇغۇرتىسىنى ۋاقتىدا تاپشۇرۇشىغا ھەيدەكچىلىك قىلدى.
</S>
<S ID=40469>
دېھقان ئىشلەمچىلەرنىڭ ئىش ھەققى نېسى قېلىش ئەرزىدىن بەشنى قوبۇل قىلىپ، دېلو بېجىرىش نىسبىتىنى %100كە يەتكۈزدى.
</S>
<S ID=40470>
44 دېھقان ئىشلەمچىنىڭ 206 مىڭ يۈەن ئىش ھەققىنى ئېلىپ بېرىپ، ئەمگەكچىلەرنىڭ قانۇنلۇق ھوقۇق – مەنپەئىتىنى كاپالەتكە ئىگە قىلدى.
</S>
<S ID=40471>
‏
</S>
</TEXT>
/BODY
/DOC