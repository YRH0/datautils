<DOC>
<DOCID>TIANSHAN.540911</DOCID>
<HEADER>
<CLASS>شىنجاڭ</CLASS>
<DATE>2016-08-12 15:07:25</DATE>
</HEADER>
<BODY>
<HEADLINE>
<S ID=39317>
ئاپتونوم رايونىمىزدا داۋالىنىش سۇغۇرتىسى ھەققىنى كېسەل تۈرىگە قاراپ تۆلەش يولغا قويۇلىدۇ
</S>
</HEADLINE>
<TEXT>
<S ID=39318>
   بۇ يىل 9 – ئاينىڭ ئاخىرىدىن بۇرۇن، شىنجاڭدىكى بارلىق نۇقتىلىق داۋالاش ئاپپاراتلىرى كېسەل تۈرىگە قاراپ ھەق ئېلىشنى يولغا قويىدۇ، تۇرپان شەھىرى، قاراماي شەھىرىدە كېسەل تۈرى 100 دىن ئاز بولمايدۇ، ئۈرۈمچى شەھىرى، سانجى خۇيزۇ ئاپتونوم ئوبلاستى، بايىنغولىن موڭغۇل ئاپتونوم ئوبلاستى، قومۇل شەھىرىدە 30دىن ئاز بولمايدۇ؛ باشقا رايونلاردا 20 دىن ئاز بولمايدۇ.
</S>
<S ID=39319>
2017 – يىلى كېسەل تۈرىگە قاراپ ھەق تۆلەش بارلىق رايونلاردا بىر تۇتاش ئومۇميۈزلۈك يولغا قويۇلىدۇ، كېسەل تۈرى 100 خىلدىن ئاز بولمايدۇ.
</S>
<S ID=39320>
   مۇخبىرنىڭ 26 – ئىيۇن ئاپتونوم رايونلۇق ئادەم كۈچى بايلىقى ۋە ئىجتىمائىي كاپالەت نازارىتىدىن ئىگىلىشىچە، جايلار ئالدىن ئەگەشمە كېسەللىكلەر دائىم كۆرۈلىدىغان كېسەللىكلەر، كۆپ قوزغىلىدىغان كېسەللىكلەر قاتارلىق بىر يۈرۈش كېسەللىكلەرنى كېسەل تۈرى قىلىپ تاللاپ يولغا قويىدىكەن، شۇنىڭ بىلەن بىللە بالىلاردىكى تۇغما يۈرەك كېسەللىكى، ئاق قان كېسەللىكى قاتارلىق ئاجىز توپلارنىڭ كېسەللىك تۈرلىرىگە تەڭ ئېتىبار بېرىدىكەن.
</S>
<S ID=39321>
كىلىنىكىدىكى تۇنجى دىياگنوزدا كېسەل تۈرلىرىنى باشقۇرۇشنى يولغا قويۇشقا ئۇيغۇن كېلىدىغان كېسەللىكلەرگە قارىتا داۋالىنىش سۇغۇرتىسىدىن چەكلىك ھەق تۆلەش يولغا قويۇلىدىكەن.
</S>
<S ID=39322>
   ھازىر ئاغرىقلار كېسەل كۆرسەتكەندە، داۋالىنىش، دورا ھەققى كۆپىنچە مۇلازىمەت تۈرلىرىگە قاراپ تۆلىنىدۇ، داۋالىنىش سۇغۇرتىسىدىن تىزگىنلىنىدىغان ھەقنى نۇقتىلىق داۋالاش ئاپپاراتلىرى ئومۇمىي سوممىنى تىزگىنلەش ئاساسىدا تۇتۇپ قالىدۇ، بۇ بەزى دوختۇرخانىلار ۋە دوختۇرلارنىڭ تېخىمۇ كۆپ خىراجەت تولۇقلىمىسىغا ئېرىشىش مەقسىتىدە تەكشۈرۈشنى كۆپ قىلىش، دورىنى كۆپ يېزىپ بېرىشىگە سەۋەب بولۇۋاتىدۇ.
</S>
<S ID=39323>
كېسەل تۈرىگە قاراپ ھەق تۆلىگەندە، كېسەلنى داۋالاش جەريانىدىكى ھەقنىڭ ئاتچوت قىلىنىدىغان قىسمىدىن ئېشىپ كەتكەن قىسمىنى دوختۇرخانا ئۈستىگە ئالىدۇ، بۇنداق بولغاندا دوختۇرخانا ۋە دوختۇرلارنىڭ قىممەت دورىلارنى يېزىپ بېرىش قىلمىشىنى ئۈنۈملۈك توسۇپ قالغىلى، داۋالىنىش، دورا ھەققىنىڭ زىيادە ئېشىپ كېتىشىنى كونترول قىلغىلى، سۇغۇرتىغا قاتناشقانلارنىڭ كېسەل كۆرسىتىشى قىممەت بولۇش مەسىلىسىنى ھەل قىلغىلى بولىدۇ.
</S>
</TEXT>
/BODY
/DOC