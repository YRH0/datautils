<DOC>
<DOCID>TIANSHAN.536376</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-22 15:57:40</DATE>
</HEADER>
<BODY>
<HEADLINE>
<S ID=34402>
ئاۋاتتا مېھر–شەپقەت يەتكۈزۈش تاكسى ئەترىتى قۇرۇلدى
</S>
</HEADLINE>
<TEXT>
<S ID=34403>
    تۇرسۇنجان ھەسەن، ھاۋاگۈل ئىمرەمزى خەۋەر قىلىدۇ: ئاۋات ناھىيەلىك ‹‹دولان›› تاكسى شىركىتىدىكى 60 شوپۇر ئۆزلۈكىدىن تەشكىللىنىپ، ياشانغانلار، ھامىلىدارلار، مېيىپلەرنىڭ تاكسىدا ئولتۇرۇشى قىيىن بولۇش مەسىلىسىنى ھەل قىلىش ئۈچۈن، مېھىر – شەپقەت يەتكۈزۈش تاكسى ئەترىتى قۇرۇپ، ئاجىزلار توپىغا پائال مۇلازىمەت قىلىپ، ئۇلارنىڭ يول يۈرۈشىگە قولايلىق ياراتتى.
</S>
<S ID=34404>
    مېھر – شەپقەت يەتكۈزۈش تاكسى ئەترىتىنىڭ باشلىقى ئوبۇل بارات تاكسى تىجارىتى جەريانىدا ياشانغانلار، ھامىلدار ئاياللار، مېيىپلەر ۋە ئوقۇغۇچىلارنىڭ تاكسىدا ئولتۇرۇشى تەس بولۇۋاتقانلىقىنى بۇرۇنلا ھېس قىلغانىدى. ئۇ يىل بېشىدا شىركەتتىكى شوپۇرلار بىلەن مەسلىھەتلىشىپ، مېھر – شەپقەت يەتكۈزۈش تاكسى ئەترىتى قۇرۇپ چىقىش ئويىنى ئېيتتى. كەسىپداشلىرى ئۇنىڭ بۇ پىلانىنى تەشەببۇسكارلىق بىلەن قوللىدى. شۇنىڭ بىلەن ئۇلار ئۆزلۈكىدىن تەشكىللىنىپ، مېھر – شەپقەت يەتكۈزۈش تاكسى ئەترىتى قۇردى ھەم تاكسىغا ‹‹مېھر – شەپقەت يەتكۈزۈش تاكسىسى›› دېگەن خەتنى چاپلاپ، ئاجىزلار توپىغا ھەقسىز مۇلازىمەت قىلىشقا باشلىدى.
</S>
<S ID=34405>
    ئۇقۇشىمىزچە، بۇ ئەترەت قۇرۇلغان ئۈچ ئايدىن بۇيان، مېھر – شەپقەت يەتكۈزۈش ئاپتوموبىلى 30غا، شوپۇرى 60قا يېتىپتۇ. بۇ ئەترەتتىكى شوپۇرلار ئاساسلىقى ياشانغانلار، ھامىلىدارلار، مېيىپلەر ۋە ئوقۇغۇچىلارغا ھەقسىز مۇلازىمەت قىلىپ، ئۇلارغا سوتسىيالىستىك چوڭ ئائىلىنىڭ ئىللىقلىقىنى ھېس قىلدۇرۇۋېتىپتۇ.
</S>
<S ID=34406>
‏    
</S>
</TEXT>
/BODY
/DOC