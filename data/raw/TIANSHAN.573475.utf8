<DOC>
<DOCID>TIANSHAN.573475</DOCID>
<HEADER>
<CLASS>شىنجاڭ</CLASS>
<DATE>2016-12-21 11:55:16</DATE>
</HEADER>
<BODY>
<HEADLINE>
<S ID=66642>
‹‹خىزمەتداشلىرىم قېرىندىشىمغا ئوخشاش بولغاچ بەختلىكمەن!››
</S>
</HEADLINE>
<TEXT>
<S ID=66643>
   سۈي يۈنيەن
</S>
<S ID=66644>
 خادەن 1989 – يىلى شىنجاڭ ئەدلىيە مەكتىپىنى پۈتكۈزگەندىن كېيىن، شۇ چاغدىكى مىچۈەن ناھىيەسى بەيياڭخې قازاق يېزىلىق ھۆكۈمەتنىڭ ئەدلىيە مەمۇرىيەت ئىشخانىسىغا تەقسىم قىلىندى.
</S>
<S ID=66645>
ئۇ چاغلاردا ئەدلىيە مەمۇرىيەت ئىشخانىسىنىڭ ۋىۋىسكىسىمۇ يوق بولۇپ، خىزمەت شارائىتى ئىنتايىن ناچار ئىدى.
</S>
<S ID=66646>
 بۇ يېزىدا قازاق چارۋىچىلار تارقاق ئولتۇراقلاشقان بولۇپ، ئەڭ يىراقتىكى چارۋىچىلار يېزىلىق ھۆكۈمەتكە 50 نەچچە كىلومېتىر كېلىدىغان جايدا تۇراتتى، يەنە ئاھالىلەر شالاڭ ئولتۇراقلاشقان 11 تەبىئىي كەنتمۇ بار ئىدى.
</S>
<S ID=66647>
راسخوت بولمىغاچقا خادەن شاپىگراف ئىشلىتىشنى ئۆگىنىپ، قانۇن تەشۋىقات مەزمۇنلىرىنى كۆچۈرۈپ، تەشۋىقات ۋاراقچىسى قىلىپ بېسىپ، نەچچىلىگەن تاغ، جىلغىلاردىن ئۆتۈپ، چارۋىچىلار ئارىسىدا قانۇننى ئومۇملاشتۇرۇش خىزمىتىنى قانات يايدۇردى.
</S>
<S ID=66648>
 1990 – يىلى قىشتا خادەن قارا تۆپە كەنتىگە بېرىپ، بىر تەرەپتىن قانۇننى ئومۇملاشتۇردى، يەنە بىر تەرەپتىن ماجىرالارنى مۇرەسسە قىلدى.
</S>
<S ID=66649>
ئۇ كەنت ئاھالە كومىتېتى كادىرلىرىنىڭ قوللىشى بىلەن ھەر كۈنى كەچتە باشلانغۇچ مەكتەپنىڭ سىنىپلىرىنى ئارىيەتكە ئېلىپ، چارۋىچىلارغا ئىككى سائەتتىن قانۇن دەرسى ئۆتۈپ، ئاممىنىڭ قىزغىن ئالقىشىغا ئېرىشتى.
</S>
<S ID=66650>
بىر ئايدىن كۆپرەك ۋاقىتتا كەنتتىكى قەرز، نىكاھ، يايلاققا مۇناسىۋەتلىك قىپقالغان ماجىرالار ئۇنىڭ قولىدا تولۇق مۇرەسسە قىلىندى.
</S>
<S ID=66651>
 2000 – يىلى خادەن يېزىلىق ئەدلىيە ئورنىغا باشلىق بولدى.
</S>
<S ID=66652>
ئۇ يىللاردا ئىش بېجىرىش شارائىتى خېلىلا ياخشىلانغانىدى.
</S>
<S ID=66653>
 خادەن ئىنتىزار بولغان ئىش بېجىرىش شارائىتى ياخشىلاندى بىراق ئۇ كېسەل بولۇپ يېتىپ قالدى.
</S>
<S ID=66654>
2011 – يىلى 9 – ئايدا خادەن خىزمەتداشلىرى بىلەن كۆچەت تىكىش پائالىيىتىگە قاتنىشىۋاتقاندا تۇيۇقسىز ھوشىدىن كەتتى، ئېسىگە كەلگەندە بولسا ئۆزىنى دوختۇرخانىنىڭ كارىۋىتىدا كۆردى.
</S>
<S ID=66655>
خىزمەتدىشى ما خۇڭجۈن ئۇنىڭغا قاراۋاتاتتى.
</S>
<S ID=66656>
دوختۇرلار ئۇنىڭ كېسەللىك سەۋەبىنى تاپالمىغانىدى.
</S>
<S ID=66657>
دوختۇرخانىدىن چىققاندىن كېيىن، خادەننىڭ داۋاملىق بېشى قايىدىغان بولۇپ قالدى، تۇرمۇش ۋە خىزمەتتە كرىزىسقا دۇچ كەلدى.
</S>
<S ID=66658>
 ئۇ چاغلاردا خادەن خىزمىتىنى كۆڭۈلدىكىدەك ئىشلىيەلمەي قالدى، دائىم ئۆزى يالغۇز ئىشخانىغا بېكىنىۋېلىپ، بىرەرسى چاقىرسىمۇ ئىشىكىنى ئاچمايتتى.
</S>
<S ID=66659>
مىچۈەن – كۆكتاغ رايونى ئەدلىيە ئىدارىسىنىڭ باشلىقى لى شياۋبىڭ بۇ ئىشتىن خەۋەر تاپقاندىن كېيىن خادەنگە تېلېفون قىلدى، بىر كۈندە 20 نەچچە قېتىم تېلېفون قىلسىمۇ يان تېلېفون ئېتىك چىقتى، ئىشتىن چۈشكەندىن كېيىن ئۇ ئەدلىيە ئورنىغا خادەننى ئىزدەپ كېلىپ، ئەھۋالدىن خەۋەر تاپقاندىن كېيىن ئەتىسى ئۇنى دوختۇرخانىغا ئېلىپ باردى.
</S>
<S ID=66660>
 لى شياۋبىڭ خادەنگە تەسەللى بېرىپ: ساڭا ۋاكالىتەن 5000 يۈەن زاكالەت تاپشۇرۇپ قويدۇم، كېسىلىڭنى تەكشۈرتۈپ ياخشى داۋالانغىن، دېدى.
</S>
<S ID=66661>
 خادەن كېسەلخانىغا ئورۇنلاشقاندىن كېيىن، دوختۇرلار ئۇنىڭغا روھىي كېسەللەر بۆلۈمىدە پىسخىكا دوختۇرىغا كۆرۈنۈش تەكلىپىنى بەردى.
</S>
<S ID=66662>
لى شياۋبىڭنىڭ نەسىھەت قىلىشى بىلەن خادەن ئاپتونوم رايونلۇق 4 – خەلق دوختۇرخانىسىدا داۋالاندى، لى شياۋبىڭ ئۇنىڭ ئۈچۈن دوختۇرخانىغا يەنە بىر قېتىم زاكالەت پۇلى تاپشۇردى.
</S>
<S ID=66663>
 خادەن مۇنداق دېدى: دوختۇرلار ماڭا ئېغىر دەرىجىدىكى خامۇشلۇق كېسىلى دەپ دىياگنوز قويدى.
</S>
<S ID=66664>
ئۈچ ئاي داۋالانغاندىن كېيىن دوختۇرخانىدىن چىقىپ ئىشقا چۈشتۈم.
</S>
<S ID=66665>
بىر يىلدىن كېيىن يەنە دوختۇرخانىدا يېتىپ داۋالاندىم.
</S>
<S ID=66666>
بۇ جەرياندا خىزمەتداشلىرىم ھەر ھەپتىدە مېنى يوقلاپ، كېسەللىك ئازابىدىن تېزرەك قۇتۇلۇشۇم ئۈچۈن مەدەت بەردى، ئۇلار يەنە 20 مىڭ يۈەندىن ئارتۇق پۇل ئىئانە قىلدى.
</S>
<S ID=66667>
لى شياۋبىڭ ئاكام دائىم قانداق قىيىنچىلىققا يولۇقساڭ بىز يېنىڭدا، يالغۇز ئەمەسسەن، ھەرگىز ئۈمىدسىزلەنمە! دەيتتى.
</S>
<S ID=66668>
ئۇلارنىڭ كۆيۈنۈشى بىلەن ھازىر كېسەلنىڭ ئازابىدىن قۇتۇلۇپ، ھەممە ئىشلىرىم جايىدا كېتىپ بارىدۇ.
</S>
<S ID=66669>
ئەدلىيە ئورنىمىزدا مەن بىرلا قازاق ساقچى بولساممۇ يالغۇزلۇق ھېس قىلمايمەن، خىزمەتداشلىرىم خۇددى قېرىندىشىمدەكلا بىلىنىدۇ، لى شياۋبىڭ ئاكام ۋە خىزمەتداشلىرىمنىڭ مەندىن كۈتكەن ئۈمىدىنى يەردە قويمايمەن.
</S>
<S ID=66670>
 خادەننىڭ خىزمەتداشلىرى دائىم ئۇنى كەچلىك تاماققا تەكلىپ قىلىپ، ئۆزئارا مۇڭدىشىپ، خادەننىڭ تۇرمۇشقا بولغان ئىشەنچىنى قايتىدىن قولغا كەلتۈرۈشىگە ياردەمدە بولدى.
</S>
<S ID=66671>
 2014 – يىلى ئۈرۈمچى شەھەرلىك ئەدلىيە ئىدارىسى كادىر، ساقچىلارنى جىنەن شەھىرىگە بېرىپ ئۆگىنىشكە تەشكىللىدى، لى شياۋبىڭ خادەننىڭ نەزەر دائىرىسىنى كېڭەيتىشى ئۈچۈن، ئۇنى جىنەنگە ئەۋەتىشنى ئويلاپ ئۇنىڭغا دېگەندە ئۇ: ھەر ئايدا 1700 يۈەن ئۆي قەرزى تۆلەيمەن، 1300 يۈەنلىك دورا ئالىمەن، پۇلۇم يوق، دەپ چىرايلىقچە رەت قىلىدۇ، لى شىياۋبىڭ ئۇنىڭغا 3000 يۈەن پۇلنى تۇتقۇزۇپ، ئوقۇش تۈگىگەندىن كېيىن، دەم ئېلىش ۋاقتىدىن پايدىلىنىپ دېڭىزنى، بېيجىڭنى كۆرۈپ كېلىشنى ئېيتىپ يولغا سالدى.
</S>
<S ID=66672>
خادەن يول بويى خىزمەتداشلىرىنىڭ غەمخورلۇقىغا ئېرىشتى.
</S>
<S ID=66673>
 خادەن مۇنداق دېدى: سۈن گېنجۇڭ ھەر كۈنى ئەتىگەندە ماڭا قايناقسۇ ئەكىلىپ بېرىدۇ، ئەتىگەنلىك، چۈشلۈك تاماقتا مۇسۇلمانچە ئاشخانىلاردا مەن بىلەن بىللە تاماقلاندى، چىڭداۋ، بېيجىڭغا ئاپىرىپ بۇ گۈزەل جايلارنىڭ تەرەققىياتىنى، مەنزىرىسىدىن بەھرىلەندۈردى.
</S>
<S ID=66674>
نەزەر دائىرەم تېخىمۇ كېڭىيىپ، بىلىمىم چوڭقۇرلاشتى، ئۆگەنگەنلىرىمنى يۇرتۇمدىكىلەرگە تولۇق يەتكۈزۈپ، قېرىنداشلىرىمنىڭ ياخشىلىقىغا جاۋاب قايتۇرىمەن.
</S>
<S ID=66675>
 يىل ئاخىرى كېلىشى بىلەن خادەن ئۆگەنگەنلىرىنى ئەمەلىيەتتە كۆرسىتىپ، ئەستايىدىل دەرس تەييارلاپ، كەنتلەرگە بېرىپ قانۇن ئىدارە قىلىش دەرسى سۆزلەپ، قانۇن ئىدارە قىلىش تەشۋىقات پائالىيىتىنى قانات يايدۇردى.
</S>
<S ID=66676>
ئۇ: تىرىشىپ ئىشلەپ، مىللەتلەر ئىتتىپاقلىقى ئۈچۈن ئەمەلىي ئىشلارنى قىلىمەن، دېدى.
</S>
</TEXT>
/BODY
/DOC