<DOC>
<DOCID>TIANSHAN.494249</DOCID>
<HEADER>
<CLASS>شىنجاڭ</CLASS>
<DATE>2016-01-29 12:41:17</DATE>
</HEADER>
<BODY>
<HEADLINE>
<S ID=7647>
قىشلىق ئىككى تۈر مۇسابىقىسىدە ئۈرۈمچى كوماندىسىدىن رېن لۇڭ كۈمۈش مېدالغا ئېرىشتى
</S>
</HEADLINE>
<TEXT>
<S ID=7648>
    نىجات ئىمىن خەۋەر قىلىدۇ: مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ ئەرلەر ۋە ئاياللار گۇرۇپپىسى بويىچە قىشلىق ئىككى تۈر(چاڭغا تېيىلىپ قارىغا ئېتىش) مۇسابىقىسى 28 – يانۋار بوغدا كۆلى چاڭغا تېيىلىش مەيدانىدا داۋاملىق ئۆتكۈزۈلدى.
</S>
<S ID=7649>
بۇ كۈنى ئۆتكۈزۈلگەن ئەرلەرنىڭ 20 كىلومېتىرغا چاڭغا تېيىلىپ قارىغا ئېتىش تۈرىدە ئازادلىق ئارمىيە كوماندىسى ماھىرى تاڭ جىنلې ئالتۇن مېدالغا، ئۈرۈمچى كوماندىسى ماھىرى رېن لۇڭ كۈمۈش مېدالغا ئېرىشتى.
</S>
<S ID=7650>
    بۇ نۆۋەتلىك قىشلىق تەنھەرىكەت مۇسابىقىسىدە ئۈرۈمچى كوماندىسى ماھىرى رېن لۇڭنىڭ ئىپادىسى ئالاھىدە ياخشى بولدى.
</S>
<S ID=7651>
ئۇ ئالدىنقى كۈنلىرى ئەرلەرنىڭ 10 كىلومېتىر ۋە 12.5 كىلومېتىرغا چاڭغا تېيىلىپ قارىغا ئېتىش مۇسابىقىسىدە ئۇدا ئىككى ئالتۇن مېدال ئالغاندىن كېيىن، 28 – يانۋاردىكى 20 كىلومېتىرغا چاڭغا تېيىلىپ قارىغا ئېتىش مۇسابىقىسىدىمۇ ياخشى ئىپادىسىنى نامايان قىلدى.
</S>
<S ID=7652>
ئالدىنقى كۈنلىرىدىكى مۇسابىقىدە بەك كۈچەپ كەتكەچكىمۇ، ئۇ بۇ تۈردىكى مۇسابىقىدە سەل ھېرىپ قالدى، شۇنداق بولسىمۇ ئۇ بار كۈچى بىلەن تېيىلىپ، ئاخىرىدا قىممەتلىك بىر كۈمۈش مېدالنى قولغا كەلتۈردى.
</S>
<S ID=7653>
    ئاياللار گۇرۇپپىسىدا ئازادلىق ئارمىيە كوماندىسىدىن تاڭ جيالىن ئالتۇن مېدالغا؛ چاڭچۈن كوماندىسىدىن مېڭ فەنچى كۈمۈش مېدالغا؛ ئازادلىق ئارمىيە كوماندىسىدىن چۈ يى مىس مېدالغا ئېرىشتى.
</S>
<S ID=7654>
‏    
</S>
</TEXT>
/BODY
/DOC