<DOC>
<DOCID>TIANSHAN.501606</DOCID>
<HEADER>
<CLASS>ئۈرۈمچى</CLASS>
<DATE>2016-02-24 18:20:08</DATE>
</HEADER>
<BODY>
<HEADLINE>
<S ID=15269>
ئەتىگەنلىك قاتناشنىڭ يۇقىرى پەللە مەزگىلىدە ئاپتوموبىللار كۆپ بولىدىغان بىر قىسىم يول بۆلەكلىرى ئېلان قىلىندى
</S>
</HEADLINE>
<TEXT>
<S ID=15270>
    پېڭ فاڭ خەۋەر قىلىدۇ: مۇخبىرنىڭ 21- فېۋرال ئۈرۈمچى شەھەرلىك ج خ ئىدارىسى قاتناش ساقچى تارماق ئەترىتىنىڭ قوماندانلىق مەركىزىدىن ئىگىلىشىچە، ئوتتۇرا، باشلانغۇچ مەكتەپلەر ئوقۇش باشلىغان تۇنجى كۈندىكى ئەتىگەنلىك قاتناشنىڭ يۇقىرى پەللە مەزگىلىدىن قارىغاندا، مەكتەپلەرنىڭ ئالدى ۋە مەكتەپلەرنىڭ ئەتراپىدىكى يول بۆلەكلىرىدە ئاپتوموبىللار 20% تىن 30% كىچە كۆپەيگەن.
</S>
<S ID=15271>
ئەتىگەنلىك قاتناشنىڭ يۇقىرى پەللە مەزگىلى ھەم ئالدىغا سۈرۈلگەن، ھەم ئۇزارغان، يەنى بۇرۇن ئەتىگەنلىك قاتناشنىڭ يۇقىرى پەللە مەزگىلى سائەت 7:20 دىن 8:00 گىچە بولۇپ، ھازىر سائەت 6:50 تىن 8:30 غىچە بولغان.
</S>
<S ID=15272>
    مەكتەپلەردە ئوقۇش باشلانغاندىن كېيىنكى قاتناش ئەھۋالىغا قارىغاندا، «تەڭرىتاغ» رايونىدا «تەنتەربىيە» يولى شەرق - غەرب يۆنىلىشتە، «بەشيۇلتۇز» يولى كۆۋرۈكىنىڭ ئاستى جەنۇب - شىمال قوش يۆنىلىشتە، «شىنخۇا» شىمالىي يولى جەنۇب - شىمال قوش يۆنىلىشتە، «نۇرلۇق» يولى شەرق - غەرب يۆنىلىشتە؛ سايباغ رايونىدا «خېيلۇڭجياڭ» يولى غەرب - شەرق يۆنىلىشتە، «خۇيشاڭ» كۆۋرۈكىنىڭ ئاستى شەرق - غەرب قوش يۆنىلىشتە، «جۇجياڭ» يولى شەرق - غەرب قوش يۆنىلىشتە؛ يېڭىشەھەر رايونىدا «يىنچۈەن» يولى جەنۇب - شىمال قوش يۆنىلىشتە، «چاڭچۈن» يولى شىمال - جەنۇب يۆنىلىشتە، «قەشقەر» يولى غەرب - شەرق يۆنىلىشتە، «سۇجۇ» يولى «شياۋشىگۇ» يول ئېغىزى جەنۇب - شىمال قوش يۆنىلىشتە؛ بۇلاقتاغ رايونىدا «يېڭى ئاھالە» يولى كۆۋرۈكىنىڭ ئاستى شىمال - جەنۇب يۆنىلىشتە، «مۇۋەپپەقىيەت» كۆۋرۈكىنىڭ ئاستى جەنۇب - شىمال قوش يۆنىلىشتە؛ ساي تېز سۈرئەتلىك تاشيولىدا «خەلق» يولى كۆۋرۈكىنىڭ شەرق - غەرب يۆنىلىشتە، ساي يولىدىكى «سۇجۇ» يولى كۆۋرۈكىنىڭ ئاستىدىن «قاراماي» - «يېكەنكۆل» كۆۋرۈكىگىچە شىمال - جەنۇب يۆنىلىشتە، ساي يولىدىكى «خەلق» يولى كۆۋرۈكىنىڭ ئاستىدىن «خۇالىڭ» كۆۋرۈكىگىچە جەنۇب - شىمال يۆنىلىشتە، شەرقىي تاشقى ئايلانما يولىدىكى ليۇداۋان كۆۋرۈكىدىن شەرقىي ئارقا كوچىسىنىڭ چىقىش ئېغىزىغىچە شىمال - جەنۇب يۆنىلىشتە ئاپتوموبىللار كۆپرەك بولىدىكەن.
</S>
</TEXT>
/BODY
/DOC