<DOC>
<DOCID>TIANSHAN.563850</DOCID>
<HEADER>
<CLASS>مەملىكەت</CLASS>
<DATE>2016-11-10 11:41:29</DATE>
</HEADER>
<BODY>
<HEADLINE>
<S ID=57998>
ۋۇ لېي 2016-يىللىق ئاسىيا «پۇتبول ئەپەندىسى» نامزاتلار قاتارىغا كىردى
</S>
</HEADLINE>
<TEXT>
<S ID=57999>
    شىنخۇا ئاگېنتلىقى، كۇئالالۇمپۇر، 9-نويابىر بېيجىڭدىن بەرگەن تېلېگراممىسى: ئاسىيا پۇتبول بىرلەشمىسى 9-نويابىر 2016-يىللىق ئاسىيا «پۇتبول ئەپەندىسى» ۋە «پۇتبول خانقىزى» نامزاتلار تىزىملىكىنى ئېلان قىلغان بولۇپ، تىزىملىكتە دۆلىتىمىزنىڭ پۇتبول ماھىرلىرىدىن ۋۇ لېي، تەن رۇيىنلارمۇ بار ئىكەن.
</S>
<S ID=58000>
    ئاسىيا پۇتبول بىرلەشمىسىنىڭ بىلدۈرىشىچە، ۋۇ لېي شاڭخەي شاڭگاڭ كوماندىسىدىكى ئەڭ مۇنەۋۋەر نومۇر ئالغۇچى بولۇپ، 2016-يىللىق مۇسابىقە پەسلىدە جۇڭگو پۇتبول جەمئىيىتى دەرىجىدىن تاشقىرى كۇلۇبلار پۇتبول بىرلەشمە مۇسابىقىسىدە قارشى تەرەپ ۋارتاسىغا 14 قېتىم توپ كىرگۈزگەن.
</S>
<S ID=58001>
ئۇدا تۆت قېتىم شەرەپ بىلەن ئەڭ مۇنەۋۋەر يەرلىك مەرگەن نامىغا ئېرىشكەن.
</S>
<S ID=58002>
    ئاسىيا پۇتبول بىرلەشمىسى تەن رۇيىنغا باھا بەرگەندە، رىئودې ژانېيرو ئولىمپىك مۇسابىقىسىدىكى جۇڭگو كوماندىسى بىلەن ئافرىقا كوماندىسىنىڭ چۈشكەن مۇسابىقىسىدە، ئۇنىڭ يىراقتىن بىر توپ تېپىپلا قارشى تەرەپنىڭ ۋارتاسىغا تىقىۋەتكەن كۆرۈنۈشلەر نۇرغۇنلىغان پۇتبول مەستانىلىرىنىڭ ئېسىدە قالغان.
</S>
<S ID=58003>
    ئىگىلىنىشىچە، بۇ يىلقى ئاسىيا «پۇتبول ئەپەندىسى»، «پۇتبول خانقىزى» لارنى تاللاش نەتىجىسى 1-دېكابىر ئەرەب بىرلەشمە خەلىپىلىكىنىڭ ئابۇدەبىيدە ئاشكارىلىنىدىكەن.
</S>
</TEXT>
/BODY
/DOC