<DOC>
<DOCID>TIANSHAN.500805</DOCID>
<HEADER>
<CLASS>پەن – مائارىپ</CLASS>
<DATE>2016-02-23 15:52:41</DATE>
</HEADER>
<BODY>
<HEADLINE>
<S ID=14459>
پىچان ناھىيەسى ياشلار-ئۆسمۈرلەرگە قانۇننى ئومۇملاشتۇرۇش خىزمىتىنى ياخشى ئىشلىمەكتە
</S>
</HEADLINE>
<TEXT>
<S ID=14460>
     ئىختىيارىي مۇخبىرىمىز مىجىت ئىبراھىم خەۋىرى: بۇلتۇردىن بۇيان، پىچان ناھىيەلىك كېيىنكى ئەۋلاتلارغا كۆڭۈل بۆلۈش خىزمىتى كومىتېتى مېھىر-شەپقەت يەتكۈزۈش ۋە تۈرلۈك لېكسىيە سۆزلەش پائالىيەتلىرىنى تەشكىللەش ئارقىلىق، ياشلار-ئۆسمۈرلەرنى قانۇن بىلىملىرى بويىچە تەربىيەلەشنى كۈچەيتتى.
</S>
<S ID=14461>
    يىللاردىن بۇيان، پىچان ناھىيەلىك كېيىنكى ئەۋلاتلارغا كۆڭۈل بۆلۈش خىزمىتى كومىتېتى «ئاساسنى پۇختىلاش، بازا قۇرۇش، تەكشۈرۈپ تەتقىق قىلىشقا ئەھمىيەت بېرىش، تەربىيەنى چىڭ تۇتۇپ، ئىشقا ئورۇنلاشتۇرۇشنى ئىلگىرى سۈرۈش» تىن ئىبارەت ياشلار-ئۆسمۈرلەرگە كۆڭۈل بۆلۈش فاڭجېنىنى زىچ چۆرىدەپ، مەكتەپ، ئىدارە-ئورگان، مەھەللە، كەنتلەرگە چوڭقۇر چۆكۈپ، ياشلار-ئۆسمۈرلەرنىڭ ئىدىيە، ئۆگىنىش، تۇرمۇش ئەھۋالىنى ئەستايىدىل ئىگىلىدى.
</S>
<S ID=14462>
«ياشلار-ئۆسمۈرلەر ئارىسىدا پارتىيە تارىخىنى ئۆگىنىش، پارتىيەنىڭ مېھىر-شەپقىتىنى مەدھىيەلەش، پارتىيەگە ئەگىشىش»، «قانۇن-تۈزۈم تەربىيەسىنى كۈچەيتىش، قۇرامىغا يەتمىگەنلەرنىڭ جىنايەت سادىر قىلىشىنىڭ ئالدىنى ئېلىش» قاتارلىق مەزمۇنلاردا نۇتۇق سۆزلەش، «قوش تىل» دا دېكلاماتسىيە قىلىش» قاتارلىق پائالىيەتلەرنى تەشكىللەپ، ياشلار-ئۆسمۈرلەر ئارىسىدا ۋەتەنپەرۋەرلىك، مىللەتلەر ئىتتىپاقلىقى تەربىيەسىنى كۈچەيتتى.
</S>
<S ID=14463>
ئەدلىيە، ئوت ئۆچۈرۈش، ساقلىقنى ساقلاش تارماقلىرىدىكى خادىملارنى مەكتەپلەردە لېكسىيە سۆزلەشكە ئورۇنلاشتۇرۇپ، ياشلار-ئۆسمۈرلەرنىڭ قانۇنلۇق ھوقۇق-مەنپەئەتىنى قوغداش، ساقلىقنى ساقلاش، ئوتتىن مۇداپىئەلىنىش ئېڭىنى يۇقىرى كۆتۈردى.
</S>
<S ID=14464>
تۈرلۈك شەكىلدىكى مېھىر-شەپقەت يەتكۈزۈش تەدبىرلىرى ئارقىلىق مەكتەپلەردىكى ئاجىز، قىيىنچىلىقى بار ئوقۇغۇچىلارغا ياردەم بېرىش، ئېغىر كېسەلگە گىرىپتار بولغانلارنى قۇتقۇزۇش پائالىيەتلىرىنى ئەۋج ئالدۇردى.
</S>
<S ID=14465>
بۇ جەرياندا، 80 قېتىم ھەر خىل تېمىدىكى لېكسىيە سۆزلەش پائالىيىتىنى قانات يايدۇرۇپ، 59 مىڭ 628 ئادەم/قېتىمنى تەربىيەلىدى.
</S>
<S ID=14466>
ئائىلىسىدە قىيىنچىلىقى بار ئوقۇغۇچىلارغا 200 مىڭ يۈەن ياردەم قىلدى.
</S>
</TEXT>
/BODY
/DOC