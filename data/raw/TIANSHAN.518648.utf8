<DOC>
<DOCID>TIANSHAN.518648</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-20 11:21:05</DATE>
</HEADER>
<BODY>
<HEADLINE>
<S ID=25966>
ياقۇپجاننىڭ يارىلانغان قولى مېھىر–مۇھەببەتتىن شىپا تاپتى
</S>
</HEADLINE>
<TEXT>
<S ID=25967>
    گۈلمىرە مۇھەممەد خەۋەر قىلىدۇ: يەكەن ناھىيەسىدىن داۋالىتىشقا ئېلىپ كېلىنگەن ئۈچ ياشلىق ياقۇپجاننىڭ سالامەتلىكى بىر ئايدىن بۇيان ئاپتونوم رايونلۇق كەسپىي كېسەللەر دوختۇرخانىسىدىكى دوختۇرلارنىڭ ئەستايىدىل كۆڭۈل قويۇپ داۋالىشى، جەمئىيەتتىكى ئاق كۆڭۈل كىشىلەرنىڭ ياردىمى بىلەن ئاستا – ئاستا ئەسلىگە كېلىشكە باشلىدى.
</S>
<S ID=25968>
   ئۇقۇشىمچە، بۇلتۇر 11 – دېكابىر ياقۇپجان ئويناۋاتقان يېرىدىن ئۆمىلەپ بېرىپ قازاندىكى قىزىق ئاشقا ئىككى قولىنى تىقىپ سالغان. شۇ سەۋەبلىك ياقۇپجاننىڭ ئىككى قولى ئېغىر دەرىجىدە يارىلىنىپ قول تېرىسى پۈتۈنلەي دېگۈدەك سويۇلۇپ كەتكەن، قول ئۈگىلىرىنىڭ شەكلىمۇ ئۆزگىرىپ كەتكەن. ياقۇپجاننىڭ دادىسى يۈسۈپجان ئوغلىنى داۋالىتىش ئۈچۈن ئۆي – بىساتلىرىنى سېتىپ داۋالاتقان بولسىمۇ، ئۈنۈمى بولمىغان. بۇ يىل 3 – ئايدا دوختۇرلارنىڭ تەۋسىيەسى بويىچە يۈسۈپجان بالىنى ئاپتونوم رايونلۇق كەسپىي كېسەللەر دوختۇرخانىسىغا ئېلىپ كەلگەن. 28 – مارت ياقۇپجان تېرە كۆچۈرۈش ئوپېراتسىيەسىنى قوبۇل قىلغان.
</S>
<S ID=25969>
   ئەسلىدىنلا يۈرەك كېسىلى بار ياقۇپجاننىڭ ئانىسى بۇ زەربىگە بەرداشلىق بېرەلمەي ئوپېراتسىيەدىن بىر كۈن بۇرۇن ئوغلىنىڭ يۈزىنى كۆرەلمەي ئۆلۈپ كەتكەن. ئارقا – ئارقىدىن كەلگەن بۇ زەربىدىن نېمە قىلارىنى بىلەلمەي قالغان يۈسۈپجاننىڭ ئەھۋالىدىن خەۋەر تاپقان جەمئىيەتتىكى ئاق كۆڭۈل كىشىلەر ئۇنىڭغا ياردەم قولىنى سۇنغان. ياقۇپجاننىڭ مەسئۇل دوختۇرىنىڭ تونۇشتۇرۇشىچە، ھازىر ياقۇپجاننىڭ قولىغا كۆچۈرۈلگەن تېرىنىڭ ئۆزلىشىش ئەھۋالى ياخشى بولۇپ، پات ئارىدا دوختۇرخانىدىن چىقىدىكەن. ئۇ يەنە ئاتا – ئانىلارنىڭ پەرزەنتلىرىگە ئوبدان قارىشىنى، ناۋادا كۆيۈپ كېتىش ئەھۋالى كۆرۈلگەندە دەرھال دوختۇرخانىغا ئېلىپ كېلىشىنى تەۋسىيە قىلدى.
</S>
<S ID=25970>
‏
</S>
</TEXT>
/BODY
/DOC