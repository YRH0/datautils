<DOC>
<DOCID>TIANSHAN.571943</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-14 13:04:51</DATE>
</HEADER>
<BODY>
<HEADLINE>
<S ID=64933>
ئالتايدا مىڭغا يېقىن يېڭى ماشىنا نومۇر تاختىسى تارقىتىلدى
</S>
</HEADLINE>
<TEXT>
<S ID=64934>
 12-دېكابىر ئالتاي ۋىلايەتلىك ئاپتوموبىل باشقۇرۇش ئورنى 1000 غا يېقىن ئاپتوموبىل نومۇرىنى ئالاقە تورىدا زاكاز قىلىپ تاللاش سۇپىسىغا قويدى.
</S>
<S ID=64935>
 13-دېكابىر مۇخبىرنىڭ ئالتاي ۋىلايەتلىك جامائەت خەۋپسىزلىكى ئىدارىسى قاتناش ساقچى تارماق ئەترىتىدىن ئىگىلىشىچە، بۇ يىل مايدا ئاپتوموبىل نومۇر تاختىسىنى توردىن ئالدىن تاللاش سىستېمىسى رەسمىي ئېچىۋېتىلگەن، بۇنىڭدا ئىختىيارىي نومۇر تاللاش ۋە ئۆز ئالدىغا نومۇر قوراشتۇرۇشتىن ئىبارەت ئىككى خىل ئۇسۇل ئارقىلىق نومۇر تاللىغىلى بولىدىكەن.
</S>
<S ID=64936>
 ئىگىلىنىشىچە، نومۇر تاختىسىنى توردىن ئالدىن تاللاش پەقەت يېڭىدىن سېتىۋالغان تىجارەتسىز كىچىك تىپتىكى موتورلۇق قاتناش ۋاسىتىلىرى بىلەن چەكلىنىدىغان بولۇپ، نىمكەش ئاپتوموبىلدىن سىرت، دۆلىتىمىزدە ئىشلەپچىقىرىلغان ئاپتوموبىل بولسۇن، ياكى ئىمپورت قىلىنغان ئاپتوموبىل، پىكاپ، دالا ئاپتوموبىللىرى بولسۇن، نومۇر تاختىسىنى توردىن ئالدىن تاللاشقا بولىدىكەن.
</S>
<S ID=64937>
 ئالتاي ۋىلايەتلىك ئاپتوموبىل باشقۇرۇش چوڭ ئەترىتىنىڭ مۇئاۋىن باشلىقى گو جونا تونۇشتۇرۇپ مۇنداق دېدى: «توردا نومۇر تاللىغاندا ئابۇنتلار ئاۋۋال تىزىملىنىپ، ئاندىن تور ياكى يانفون تېرمىنالىدا نومۇر تاللاشنى ئالدىن زاكاز قىلسا بولىدۇ، توردا نومۇر تاللاشنى زاكاز قىلىشنى تاماملىغانلار 3 خىزمەت كۈنى ئىچىدە ۋاقىتلىق نومۇر تاختىسىنى ئېلىپ، تۇرۇشلۇق رايوندىكى ئاپتوموبىل باشقۇرۇش ئورنىغا بېرىپ تىزىمغا ئالدۇرسا بولىدۇ، بۇنىڭ ئىچىدە ئىمپورت قىلىنغان ئاپتوموبىللار ۋىلايەتلىك ئاپتوموبىل باشقۇرۇش ئورنىغا بېرىپ بېجىرىدۇ.
</S>
<S ID=64938>
توردا نومۇر تاللىغاندا ئابۇنتلارنىڭ تاللاش دائىرىسى كېڭىيىپ، ئىش بېجىرىش كۆزنەكلىرى بېسىمى يېنىكلەيدۇ».
</S>
<S ID=64939>
پىراكتىكانت ۋەلى مۇھەممەت تەرجىمىسى
</S>
</TEXT>
/BODY
/DOC