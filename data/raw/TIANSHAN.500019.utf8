<DOC>
<DOCID>TIANSHAN.500019</DOCID>
<HEADER>
<CLASS>شىنجاڭ</CLASS>
<DATE>2016-02-21 14:37:55</DATE>
</HEADER>
<BODY>
<HEADLINE>
<S ID=13731>
بىز تەييارلىنىپ بولدۇق
</S>
</HEADLINE>
<TEXT>
<S ID=13732>
‏        ئەتىيازلىق تېرىلغۇنى كۆزلەپ 50 كۈن بۇرۇن خىزمەتكە كىرىشتۇق
</S>
<S ID=13733>
-ئاپتونوم رايونلۇق مۇھىت ئاسراش نازارىتىدىن 3–تۈركۈمدە ‹‹ئۈچ ئەل›› خىزمىتى بويىچە كەنتكە چۈشىدىغان خىزمەت گۇرۇپپىلىرىنىڭ باش يېتەكچىسى، ئاپتونوم رايونلۇق مۇھىت ئاسراش نازارىتى پارتكومىنىڭ ئەزاسى، مۇئاۋىن نازىر سۈن جيەنشىن
</S>
<S ID=13734>
    ‹‹كۈننىڭ ئىشى سەھەردىن، يىلنىڭ ئىشى باھاردىن››.
</S>
<S ID=13735>
ئەتىياز يېزا خىزمىتىدىكى ئەڭ مۇھىم مەزگىل، شۇنداقلا دېھقانلارنىڭ بىر يىللىق ھوسۇلىنى بەلگىلەيدىغان ئاچقۇچلۇق مەزگىل.
</S>
<S ID=13736>
ئەتىيازلىق تېرىلغۇ پۇرسىتىنى چىڭ تۇتۇش ئۈچۈن، مۇھىت ئاسراش نازارىتىنىڭ 3 – تۈركۈمدىكى ‹‹ئۈچ ئەل›› خىزمەت گۇرۇپپىلىرى مۇددەتتىن 50 كۈن بۇرۇن خىزمەتكە كىرىشتى.
</S>
<S ID=13737>
    بىز 3 – تۈركۈمدە كەنتكە چۈشىدىغان خىزمەت گۇرۇپپىلىرىنىڭ ئەزالىرى 1 – يانۋار مۇھىت ئاسراش نازارىتى نىشانلىق ياردەم بېرىدىغان ئۇچتۇرپان ناھىيەسىدىكى كەنتلەرگە بېرىپ، نەق مەيداندا تەكشۈرۈپ – تەتقىق قىلدۇق، يېڭى يىلنى كەنتتە ئۆتكۈزدۇق.
</S>
<S ID=13738>
توققۇز كۈندە نىشانلىق ياردەم بېرىدىغان تۆت كەنت ھەم يۆلەيدىغان بىر كەنتنى ئارىلاپ، ئائىلىلەرگە كىرىپ ئەھۋال ئىگىلەپ، دېھقانلار، كەنت ‹‹ئىككى كومىتېتى›› بەنزىسى، يېزىلىق ھۆكۈمەتتىكىلەر بىلەن سۆھبەت ئۆتكۈزۈپ، خىزمەت گۇرۇپپىلىرىنىڭ بۇ يىللىق خىزمەت پىكىر يولىنى دەسلەپكى قەدەمدە بېكىتتۇق.
</S>
<S ID=13739>
    بىز ئۈرۈمچىگە قايتىپ كەلگەندىن كېيىن كارخانىلار بىلەن ئەمگەك كۈچلىرىنى يۆتكەش خىزمىتى توغرىلىق ئالاقىلەشتۇق.
</S>
<S ID=13740>
نىشانلىق ياردەم بېرىلىدىغان تۆت كەنتتىكى 127 ئېشىنچا ئەمگەكچى ئىختىيارىي تىزىملىتىپ، كارخانىلاردا ئىشلەش ئارزۇسىنى بىلدۈردى.
</S>
<S ID=13741>
‹‹جۇڭتەي›› خىمىيە پاي چەكلىك شىركىتىنىڭ تېخنىكلىرى 20 – يانۋاردىن باشلاپ ئۇلۇغچات ناھىيەسىدىكى 127 دېھقاننى تەربىيەلەشنى باشلىدى، 40 كۈنلۈك كۇرس ئاخىرلاشقاندىن كېيىن بۇ دېھقانلارنىڭ ھەممىسى ‹‹جۇڭتەي›› شىركىتىگە ئىشقا چۈشىدۇ.
</S>
<S ID=13742>
بىز ئۇلارنىڭ ئىچىدىكى بەزى دېھقانلارنى شىركەتنى كۆزدىن كۆچۈرۈشكە تەشكىللىدۇق، ئۇلار كارخانا خىزمىتى بىلەن تونۇشۇپ، خىزمەت مۇھىتىدىن رازى بولدى ھەم پىكىر يولى كېڭىيىپ، كەنتتىن چىقىپ ئىشقا ئورۇنلىشىشقا بولغان تەخىرسىز ئارزۇسىنى ئىپادىلەشتى.
</S>
<S ID=13743>
    بىز بىر ئائىلىدىن ئاز دېگەندىمۇ بىر كىشىنى ئىشقا ئورۇنلاشتۇرۇشنى خىزمەت گۇرۇپپىلىرىنىڭ بۇ يىلقى مۇھىم خىزمىتى قاتارىدا تۇتىمىز، ماھارەت يېتىلدۈرۈش كۇرسلىرىنى داۋاملىق ئۇيۇشتۇرۇپ، قىيىنچىلىقى بار، نامرات ئائىلىلەرنىڭ بالدۇرراق نامراتلىقتىن قۇتۇلۇشىغا تۈرتكە بولىمىز.
</S>
<S ID=13744>
    ئىگىلىشىمچە، مۇھىت ئاسراش نازارىتى نىشانلىق ياردەم بېرىۋاتقان بۇ بىرنەچچە كەنت قەغەز ياڭاق ئۆستۈرۈشنى ئاساس قىلىدۇ، ئىلمىي پەرۋىش قىلغانلىرى يىلىغا ھەر موسىدىن 7000 – 8000 يۈەن، پەرۋىشنى چىڭ تۇتمىغانلىرى 1000 يۈەندەك كىرىم قىلىدۇ، بۇنىڭدىن ياڭاق ئۆستۈرۈش ئارقىلىق ئىقتىسادىي كىرىمنى ئاشۇرۇش بوشلۇقىنىڭ كەڭرىلىكىنى كۆرۈۋالغىلى بولىدۇ.
</S>
<S ID=13745>
بىز ‹‹كىرىمنى ئاشۇرۇپ، بالدۇرراق ھاللىق سەۋىيەگە يەتكۈزۈش›› لايىھەسىنى ئوتتۇرىغا قويۇپ، تارىم يېزا ئىگىلىك ئۇنىۋېرسىتېتى، ئاقسۇ ۋىلايەتلىك ئورمانچىلىق تەتقىقات ئورنى بىلەن ئالاقىلىشىپ كەسپىي تېخنىك خادىملارنى تەكلىپ قىلىپ، بەش كەنتتىكى دېھقانلارنى تەربىيەلەيمىز، مۇشۇ ئاساستا ھەر بىر ئائىلىنىڭ ياڭاقچىلىقتىن قىلىدىغان كىرىمىنى موسىغا %10 ئاشۇرىمىز.
</S>
<S ID=13746>
مۇھىت ئاسراش نازارىتىدىن 3 – تۈركۈمدە كەنتكە چۈشىدىغان خىزمەت گۇرۇپپىلىرىنىڭ 30 ئەزاسى تەييارلىنىپ بولدى.
</S>
<S ID=13747>
نازارىتىمىز دېھقانلار ئۈچۈن تەييارلىغان 400 توننا خىمىيەۋى ئوغۇت نىشانلىق ياردەم بېرىلىدىغان كەنتلەرگە يەتكۈزۈلدى.
</S>
<S ID=13748>
بىز دېھقانلار بىلەن يېتىپ – قوپۇش، تاماقلىنىش ۋە ئەمگەكتە بىللە بولۇپ، بۇ يىلقى خىزمەتلەرنى تولۇپ – تاشقان قىزغىنلىق بىلەن ياخشى ئىشلەيمىز!
</S>
<S ID=13749>
‏    
</S>
</TEXT>
/BODY
/DOC