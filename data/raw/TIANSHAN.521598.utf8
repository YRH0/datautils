<DOC>
<DOCID>TIANSHAN.521598</DOCID>
<HEADER>
<CLASS>پەن – مائارىپ</CLASS>
<DATE>2016-05-06 15:32:50</DATE>
</HEADER>
<BODY>
<HEADLINE>
<S ID=27366>
خىزمەت گۇرۇپپىسى كەنت باشلانغۇچ مەكتىپىگە ئۈستەل–ئورۇندۇق ئىئانە قىلدى
</S>
</HEADLINE>
<TEXT>
<S ID=27367>
    رەيھانگۈل تۇرغۇن خەۋەر قىلىدۇ: تارىم ئۇنىۋېرسىتېتىدىن مەكىت ناھىيەسىنىڭ قىزىلئاۋات يېزىسى دەرۋازاقۇم كەنتىگە چۈشكەن خىزمەت گۇرۇپپىسى كەنت باشلانغۇچ مەكتىپىگە 15 مىڭ يۈەنلىك 20 يۈرۈش ئۈستەل – ئورۇندۇق ياردەم قىلدى.
</S>
<S ID=27368>
   كەنتكە چۈشكەن كادىرلار كەنت ئەھۋالىنى ئىگىلەش، ئائىلىلەرنى زىيارەت قىلىش داۋامىدا، كەنت باشلانغۇچ مەكتىپىنىڭ ئىشخانىلىرىدا ئۈستەل – ئورۇندۇقلارنىڭ كەمچىل ئىكەنلىكىنى بىلىپ، بىر تۈركۈم يېڭى ئۈستەل – ئورۇندۇق سېتىۋېلىپ، ئوقۇتقۇچىلارنىڭ ئىشخانىلىرىغا سەپلەپ بەردى.
</S>
<S ID=27369>
   خىزمەت گۇرۇپپىسىنىڭ باشلىقى جوۋ جۈن مۇنداق دېدى: مەكتەپتىكى ئوقۇتقۇچىلارنىڭ خىزمەت شارائىتىنى ياخشىلاش ئۈچۈن، ئىمكانىيىتىمىزنىڭ يېتىشىچە ياردەم قىلىمىز.
</S>
<S ID=27370>
   كەنت باشلانغۇچ مەكتىپىنىڭ مۇدىرى تۇرۇپشاھ مەمەت مۇنداق دېدى: خىزمەت گۇرۇپپىسى كەنتىمىزگە چۈشكەندىن بۇيان، مەكتىپىمىزگە كۆپ ياردەم قىلدى. ئۇلار بىزنىڭ تۈرلۈك پائالىيەتلەرنى ئۆتكۈزۈشىمىزگە ياردەم قىلىپ، ئىشتىن سىرتقى مەنىۋى تۇرمۇشىمىزنى بېيىتتى، ئۇلارغا كۆپ رەھمەت.
</S>
<S ID=27371>
‏
</S>
</TEXT>
/BODY
/DOC