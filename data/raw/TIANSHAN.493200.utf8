<DOC>
<DOCID>TIANSHAN.493200</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-01-26 12:42:03</DATE>
</HEADER>
<BODY>
<HEADLINE>
<S ID=6321>
2015-يىلى دۆلەت كارخانىلىرىنىڭ ئىقتىسادىي ھەرىكىتى مۇقىملىق ئىچىدە ياخشىلاندى
</S>
</HEADLINE>
<TEXT>
<S ID=6322>
    مالىيە مىنىستىرلىقى تۈنۈگۈن ئېلان قىلغان سانلىق مەلۇماتتىن ئايان بولۇشىچە، 2015-يىلى مەملىكەت بويىچە دۆلەت ئىلىكىدىكى ۋە پېيى كونترول قىلىنىدىغان دۆلەت كارخانىلارنىڭ ئىقتىسادىي ھەرىكىتى مۇقىملىق ئىچىدە ياخشىلانغان، قىسمەن كۆرسەتكۈچلەردە ياخشىلىنىش ئالامىتى كۆرۈلگەن بولسىمۇ، ئەمما تۆۋەنلەش بېسىمى يەنىلا بىر قەدەر زور ئىكەن.
</S>
<S ID=6323>
    مالىيە مىنىستىرلىقىنىڭ ئالاقىدار مەسئۇلىنىڭ تەھلىل قىلىشىچە، 2015-يىلى دۆلەت كارخانىلىرىنىڭ ئاساسلىق ئىقتىسادىي ھەرىكەت كۆرسەتكۈچىدە تۆۋەندىكىدەك ئالاھىدىلىكلەر كۆرۈلگەن:
</S>
<S ID=6324>
    بىرىنچى، دۆلەت كارخانىلىرى پايدىسىنىڭ ئوخشاش مەزگىلدىكىدىن تۆۋەنلەش دەرىجىسى داۋاملىق پەسەيگەن.
</S>
<S ID=6325>
ئىككىنچى، يەرلىكتىكى دۆلەت كارخانىلىرىنىڭ تاپشۇرۇشقا تېگىشلىك باج سوممىسىنىڭ ئوخشاش مەزگىلدىكىدىن ئېشىش دەرىجىسى مەنفى ئېشىشتىن مۇسبەت ئېشىشقا ئۆزگەرگەن.
</S>
<S ID=6326>
ئۈچىنچى، تىجارەت ئومۇمىي تەننەرخى ئوخشاش مەزگىلدىكىدىن تۆۋەنلىگەن.
</S>
<S ID=6327>
    ئاساسلىق كەسىپلەرنىڭ پايدا ئېلىش ئەھۋالىدىن قارىغاندا، 2015-يىلى قاتناش، خىمىيەلىك سانائەت ۋە ماشىنىسازلىق قاتارلىق كەسىپلەردە ئىشقا ئاشۇرۇلغان پايدا ئوخشاش مەزگىلدىكىدىن بىر قەدەر زور ئاشقان؛ كۆمۈر كەسىپىدە زىيان پايدىغا ئۆزگەرگەن، ئەمما كۆمۈر، نېفىت ، قۇرۇلۇش ماتېرىياللىرى ۋە نېفىت سانائەت قاتارلىق كەسىپلەردە ئېلىنغان پايدا ئوخشاش مەزگىلدىكىدىن بىر قەدەر زور دەرىجىدە تۆۋەنلىگەن؛ پولات تۆمۈر ۋە رەڭلىك مېتال كەسىپلىرى داۋاملىق زىيان تارتقان.
</S>
</TEXT>
/BODY
/DOC