<DOC>
<DOCID>TIANSHAN.552678</DOCID>
<HEADER>
<CLASS>شىنجاڭ</CLASS>
<DATE>2016-09-25 11:23:06</DATE>
</HEADER>
<BODY>
<HEADLINE>
<S ID=50333>
«شىنخۇا لۇغىتى»نىڭ خەنزۇچە-ئۇيغۇرچە، خەنزۇچە-قازاقچە نۇسخىسى نەشر قىلىنغانلىق سۆھبەت يىغىنى ئۆتكۈزۈلدى
</S>
</HEADLINE>
<TEXT>
<S ID=50334>
   ئۆز مۇخبىرىمىز توخنىياز ئىسمائىل، زۆھرە تۇرسۇن خەۋىرى، فوتوسى: شىنجاڭ خەلق نەشرىياتى، شىنجاڭ پەن-تېخنىكا نەشرىياتى ۋە سودا نەشرىياتى بىرلىكتە ئۆتكۈزگەن «شىنخۇا لۇغىتى»نىڭ خەنزۇچە-ئۇيغۇرچە، خەنزۇچە-قازاقچە نۇسخىسى نەشر قىلىنغانلىق توغرىسىدىكى سۆھبەت يىغىنى 24-سېنتەبىر چۈشتىن كېيىن 2-نۆۋەتلىك جۇڭگو __ ئاسىيا-ياۋروپا مەتبۇئات يەرمەنكىسى مەزگىلىدە ئۆتكۈزۈلدى.
</S>
<S ID=50335>
شىنجاڭ ئۇيغۇر ئاپتونوم رايونلۇق مىللەتلەر تىل-يېزىق خىزمىتى كومىتېتىنىڭ مۇدىرى دىلمۇراد مۇسا، شىنجاڭ خەلق باش نەشرىياتىنىڭ باشلىقى شۆھرەت مەمەتنىياز، شىنجاڭ خەلق نەشرىياتىنىڭ باشلىقى مەمەتجان مەخمۇت، شىنجاڭ پەن-تېخنىكا نەشرىياتى پارتكومىنىڭ مۇئاۋىن شۇجىسى، دائىمىي مۇئاۋىن باش مۇھەررىرى دىلشاد باۋۇدۇن، سودا نەشرىياتىنىڭ باش دىرېكتورى يۈ ديەنلى، مۇئاۋىن باش دىرېكتورى ۋاڭ چى قاتارلىق 100 گە يېقىن كىشى بۇ قېتىمقى سۆھبەت يىغىنىغا قاتناشتى.
</S>
<S ID=50336>
شىنجاڭ خەلق نەشرىياتى پارتكومىنىڭ شۇجىسى، باش مۇھەررىر شىڭ جيەنگاڭ يىغىنغا رىياسەتچىلىك قىلدى.
</S>
<S ID=50337>
    سۆھبەت يىغىنىدا «شىنخۇا لۇغىتى» خەنزۇچە-ئۇيغۇرچە، خەنزۇچە-قازاقچە نۇسخىسىنىڭ مىللىي رايونلارنىڭ دۆلەتنىڭ ئاممىباب تىل-يېزىقىنى ئومۇملاشتۇرۇش، دۆلەتنىڭ بىرلىكىنى قوغداش، مىللەتلەر ئىتتىپاقلىقى ۋە ئىجتىمائىي تەرەققىياتنى ئىلگىرى سۈرۈشتە ئوينىغان مۇھىم رولىنى چۆرىدەپ چوڭقۇر مۇھاكىمە ئېلىپ بېرىلدى.
</S>
<S ID=50338>
شىنجاڭ رايونىنىڭ مائارىپىغا مۇلازىمەت قىلىش ئۈچۈن، ئۈچ نەشرىيات يەنە بىرلىكتە شىنجاڭدىكى قىسمەن مەكتەپلەرگە «شىنخۇا لۇغىتى»نىڭ 11-نەشرىنى، خەنزۇچە-ئۇيغۇرچە، خەنزۇچە-قازاقچە نۇسخىسىنى، «خەنزۇچە-ئۇيغۇرچە-ئىنگلىزچە رەسىملىك چۈشەندۈرۈش لۇغىتى»، «خەنزۇچە-قازاقچە-ئىنگلىزچە رەسىملىك چۈشەندۈرۈش لۇغىتى» قاتارلىق ئېسىل قورال كىتابلار ۋە دۆلەت ئىچى-سىرتىدىكى كىلاسسىك داڭلىق ئەسەرلەر قاتارلىق 80 مىڭ يۈەنلىك كىتاب ھەدىيە قىلدى.
</S>
<S ID=50339>
    سودا نەشرىياتىنىڭ باش دىرېكتورى يۈ ديەنلىنىڭ تونۇشتۇرۇشىچە، «شىنخۇا لۇغىتى» مىللەتلەر ئىتتىپاقلىقىنىڭ مۇھىم ۋاسىتىگە ئايلانغان.
</S>
<S ID=50340>
نۇرغۇن ئاز سانلىق مىللەتلەردە ئۆز مىللىتىنىڭ تىل-يېزىقىدىكى «شىنخۇا لۇغىتى» نەشر قىلىنغان، مەسىلەن: «شىنخۇا لۇغىتى» (موڭغۇلچە نۇسخىسى)، «شىنخۇا لۇغىتى» (چاۋشيەنچە نۇسخىسى) قاتارلىقلار. «شىنخۇا لۇغىتى»نىڭ 11-نەشرى نەشر قىلىنغاندىن كېيىن، جۇڭگو ئىجتىمائىي پەنلەر ئاكادېمىيەسى تىل ئورنى بىلەن سودا نەشرىياتى شىنجاڭ خەلق باش نەشرىياتىغا ئۇيغۇرچە، قازاقچە، موڭغۇلچە، قىرغىزچە نۇسخىسىنى نەشر قىلىش ھوقۇقىنى ھەقسىز بەرگەن.
</S>
<S ID=50341>
مەملىكىتىمىز نۇرغۇن ئاز سانلىق مىللەتلەر «شىنخۇا لۇغىتى»دىن پايدىلىنىپ خەنزۇتىلى ۋە خەنزۇ يېزىقى ئۆگەنگەن.
</S>
<S ID=50342>
سودا نەشرىياتى 1987-يىلى قۇرۇلغان بولۇپ، جۇڭگودىكى تۇنجى زامانىۋى نەشرىيات كارخانىسى ھېسابلىنىدۇ، بۇ نەشرىياتنىڭ «قورال كىتابلار پادىشاھلىقى» ۋە «ئىلمىي نەشرىياتچىلىقتىكى مۇھىم ئۆتەڭ» دېگەن نامى بار.
</S>
<S ID=50343>
    شىنجاڭ خەلق باش نەشرىياتى پارتكومىنىڭ مۇئاۋىن شۇجىسى، نەشرىيات باشلىقى شۆھرەت مەمەتنىياز مۇنداق كۆرسەتتى: بۇ لۇغەت شىنجاڭنىڭ «قوش تىل مائارىپى» مىللەتلەر ئىتتىپاقلىقىغا تۈرتكە بولۇش، شىنجاڭنىڭ ئىقتىسادىي، مەدەنىيەت تەرەققىياتىنى ئىلگىرى سۈرۈشتىكى مۇھىم دەرسلىك.
</S>
<S ID=50344>
«شىنخۇا لۇغىتى»نىڭ قوش تىل نۇسخىسىنىڭ نەشر قىلىنىپ تارقىتىلىشى شىنجاڭنىڭ قوغ تىل مائارىپىغا ھاياتىي كۈچ ئاتا قىلىدۇ.
</S>
<S ID=50345>
ئۇ يەنە شىنجاڭدىكى ھەر مىللەت خەلقىنىڭ ھېسسىياتىنىڭ يۇغۇرمىسى، ئۇ تەربىيەلەش كۈچىدىن پايدىلىنىپ، مەملىكىتىمىزدىكى مىللەتلەر سىياسىتىنى چۈشەندۈرۈپ، «ئۈچ ئايرىلالماسلىق» ئىدىيەسىنىڭ چوڭقۇر مەزمۇنىنى شەرھىيەلەپ، «بەش تونۇش»تىكى ئۇيۇشۇش كۈچىنى ئاشۇرۇپ، شىنجاڭدىكى ھەر مىللەت خەلقىنىڭ بۈيۈك ئىتتىپاقلىقى، تېخىمۇ گۈللىنىشى، زور تەرەققىياتىغا يەنىمۇ تۈرتكە بولىدۇ.
</S>
<S ID=50346>
    «شىنخۇا لۇغىتى» (خەنزۇچە-ئۇيغۇچە نۇسخىسى)نىڭ ئەڭ يېڭى نەشرىنىڭ شىنجاڭ خەلق نەشرىياتى نەشر قىلغان.
</S>
<S ID=50347>
بۇ نەشرىياتنىڭ باشلىقى مەمەتجان مەخمۇتنىڭ تونۇشتۇرۇشىچە، 1994-يىلى بۇ نەشرىيات «شىنخۇا لۇغىتى»نىڭ خەنزۇچە-ئۇيغۇرچە نۇسخىسىنى نەشر قىلغان.
</S>
<S ID=50348>
2007-يىلى 8-ئايدا، بۇ نەشرىيات يەنە 2004-يىلى 1-ئايدا نەشر قىلىنغان 10-تەرجىمە نەشرىگە ئاساسەن «شىنخۇا لۇغىتى»نىڭ خەنزۇچە-ئۇيغۇرچە نۇسخىسىنى نەشر قىلغان ھەمدە بۇ نۇسخىسىنىڭ تۇنجى نەشرى قىلىپ بېكىتكەن؛ 2014-يىلى 7-ئايدا، يەنە 2011-يىلى 6-ئايدا نەشر قىلىنغان «شىنخۇا لۇغىتى»نىڭ 11-نەشرىگە ئاساسەن «شىنخۇا لۇغىتى»نىڭ خەنزۇچە-ئۇيغۇرچە 2-نەشرىنى نەشر قىلغان.
</S>
<S ID=50349>
بىر نەچچە قېتىم نەشر قىلىنغان «شىنخۇا لۇغىتى»نىڭ خەنزۇچە-ئۇيغۇرچە نۇسخىسىنىڭ تىراژى 100 مىڭ نۇسخىدىن ئېشىپ كەتكەن.
</S>
<S ID=50350>
ئۇنىڭ تەرجىمە ۋە نەشر قىلىنىشى دۆلەتلىك ئاخبارات-نەشرىيات-رادىيو-كىنو-تېلېۋىزىيە باش ئىدارىسى، ئاپتونوم رايونلۇق ئاخبارات-نەشرىيات-رادىيو-كىنو-تېلېۋىزىيە ئىدارىسىدىكى رەھبەرلەرنىڭ مۇئەييەنلەشتۈرۈشىگە ئېرىشكەن ۋە مىللىي رايونلاردىكى قوش تىل ئۆگەنگۈچىلەرنىڭ ئالقىشىغا سازاۋەر بولغان.
</S>
<S ID=50351>
1951-يىلى قۇرۇلغان شىنجاڭ خەلق نەشرىياتى ئۇيغۇرچە، خەنزۇچە، قازاقچە، موڭغۇلچە، قىرغىزچە، شىبەچە قاتارلىق ئالتە خىل يېزىقتا تۈرلۈك كىتابلاردىن 30 مىڭ خىلدىن ئارتۇقنى نەشر قىلغان.
</S>
<S ID=50352>
    «شىنخۇا لۇغىتى»نىڭ خەنزۇچە-قازاقچە نۇسخىسىنى شىنجاڭ پەن-تېخنىكا نەشرىياتى نەشر قىلغان.
</S>
<S ID=50353>
شىنجاڭ پەن-تېخنىكا نەشرىياتى پارتكومىنىڭ مۇئاۋىن شۇجىسى، دائىمىي مۇئاۋىن باش مۇھەررىرى دىلشاد باۋۇدۇننىڭ تونۇشتۇرۇشىچە، 2013-يىلىنىڭ دەسلىپىدە، پەن-تېخنىكا نەشرىياتى خەنزۇچە-قازاقچە سېلىشتۇرما نۇسخىدىكى «شىنخۇا لۇغىتى»نى نەشر قىلىش ۋەزىپىسىنى تاپشۇرۇۋېلىپ، خەنزۇچە ۋە قازاقچىدىكى تايانچ تەھرىرلەر قوشۇنىدى تەشكىللەنگەن تەرجىمە گۇرۇپپىسىنى مەخسۇس قۇرغان، يەنە مىللەتلەر تىل-يېزىق خىزمىتى كومىتېتىدىكى ئالاقىدار خادىملار ۋە جەمئىيەتتىكى نوپۇزلۇق تەرجىمانلارنى قاتنىشىشقا تەكلىپ قىلغان.
</S>
<S ID=50354>
خەنزۇچە-قازاقچە نۇسخىسى «شىنخۇا لۇغىتى»نىڭ ئالاھىدىلىكىگە ئاساسەن، «شىنخۇا لۇغىتى» خەنزۇچە-ئۇيغۇرچە نۇسخىسىنىڭ بەت ياساش ئۇسۇلىدىن پايدىلىنىپ، خەنزۇ تىلىدىكى پىنيىن، ھەرپلەرنىڭ تەرتىپى بويىچە تىزىلغان، خەت ئاھاڭى خەنزۇ تىلى ئاممىباب تىلىنىڭ تاۋۇش سىستېمىسىغا ئاساسەن، خەنزۇتىلى پىنيىن، ھەرپلىرىدىن پايدىلىنىپ تىرانسىكپىرىسىيە قىلىنغان.
</S>
<S ID=50355>
بۇ لۇغەت رەسمىي نەشر قىلىنغاندىن كېيىن، قازاق ئوقۇرمەنلەرنىڭ، بولۇپمۇ قازاق ياشلىرىنىڭ بىردەك ياخشى باھاسىغا ئېرىشىپ، ياخشى ئىجتىمائىي ۋە ئىقتىسادىي ئۈنۈم ھاسىل قىلىنغان.
</S>
<S ID=50356>
    «شىنخۇا لۇغىتى» يېڭى جۇڭگودىكى تۇنجى ھازىرقى زامان خەنزۇتىلى لۇغىتى بولۇپ، 1953-يىلى تۇنجى قېتىم نەشر قىلىنغاندىن باشلاپ ھازىرغىچە 11 قېتىم نەشر قىلىنغان.
</S>
<S ID=50357>
«شىنخۇا لۇغىتى»غا نەچچە ئەۋلاد ئالىملارنىڭ يۈرەك قېنى ۋە ئەقىل –پاراسىتى مۇجەسسەملەنگەن، نەچچە ئەۋلاد كىشىلەرنىڭ ھاياتىغا ھەمراھ بولۇپ، مىليونلىغان كىشىلەرنىڭ تىل تۇرمۇشىغا تەسىر كۆرسىتىپ، جۇڭخۇا مىللەتلىرى مەدەنىيىتىنىڭ ئومۇملىشىشى ۋە مائارىپ ئىشلىرىنىڭ تەرەققىياتى ئۈچۈن غايەت زور تۆھپىلەرنى قوشقان.
</S>
<S ID=50358>
بۇ يىل 5-ئايدا، جىننېس دۇنيا رېكورتى ئورگىنى «شىنخۇا لۇغىتى»نىڭ «ئەڭ ئالقىشلانغان لۇغەت» ۋە «ئەڭ بازارلىق كىتاب (قەرەللىك تۈزىتىلگەن نۇسخىسى)» بويىچە ئىككى تۈردە دۇنيا رېكورتى يارىتىپ، بۇلتۇر 7-ئايغىچە پۈتۈن دۇنيادا جەمئىي 567 مىليون پارچە تارقىتىلغانلىقىنى ئېلان قىلغان.
</S>
<S ID=50359>
ئىگىلىنىشىچە، بۇ يىل 8-ئايدا، سپدا نەشرىياتى جۇڭگو ئىجتىمائىي پەنلەر ئاكادېمىيەسى تىل تەتقىقات ئورنى، ئوكسفورد ئۇنىۋېرسىتېتى نەشرىياتى بىلەن كېلىشىم ئىمزالاپ، «شىنخۇا لۇغىتى»نىڭ ئىنگلىزچە-خەنزۇچە قوش تىل نۇسخىسىنى بىرلىكتە تەرجىمە قىلىش، نەشر قىلىش ۋە تارقىتىشنى پىلانلىغان.
</S>
<S ID=50360>
    بۇ نۆۋەتلىك جۇڭگو __ ئاسىيا-ياۋروپا كۆرگەزمىسى جۇڭگو ___ ئاسىيا-ياۋروپا كۆرگەزمىسى سۇپىسىنىڭ ياردىمى بىلەن، شىنجاڭنىڭ «بىر بەلباغ، بىر يول» قۇرۇلۇشىغا قاتنىشىش ئىستراتېگىيەسى ۋە ئىقتىدارىنى چۆرىدەپ، مەملىكىتىمىزنىڭ ئەتراپتىكى دۆلەت ۋە رايونلار بىلەن بولغان ئالاقىسىنى يەنىمۇ كۈچەيتتى.
</S>
<S ID=50361>
شىنجاڭ «بىر بەلباغ، بىر يول» قۇرۇلۇشى خىزمىتىدە مۇھىم رولىنى جارى قىلدۇرۇپ، «بىر بەلباغ، بىر يول»دىن ئىبارەت تارىخىي پۇرسەتتە، سودا نەشرىياتى شىنجاڭ خەلق نەشرىياتى بىلەن مىللىي تىلدىكى قورال كىتابلار، ئىلمىي ئەسەرلەرنى تەرجىمە ۋە نەشر قىلىش، كۆپ تىللىق سىفىرلاشقان سۇپا ۋە خادىملار ئالاقىسى، تەربىيەلەش قاتارلىق جەھەتلەردە ھەمكارلىقنى كېڭەيتىدۇ.
</S>
<S ID=50362>
    ئىگىلىنىشىچە، سودا نەشرىياتى، شىنجاڭ خەلق نەشرىياتى، شىنجاڭ پەن-تېخنىكا نەشرىياتى، بۇرچىن ناھىيەلىك شىنخۇا كىتابخانىسى ۋە تەڭگەتاغ كىتابخانىسى بىرلىكتە «بىر بەلباغ، بىر يول» نەشرىيات سۆھبەت يىغىنى ئۆتكۈزۈپ، نەشرىياتچىلىق ئارقىلىق دۆلەتنىڭ ئىستراتېگىيەسىگە تېخىمۇ ياخشى مۇلازىمەت قىلىش، جۇڭگو ھېكايىلىرىنى ئوبدان سۆزلەش، جۇڭگونىڭ ساداسىنى تارقىتىش توغرىسىدا چوڭقۇر مۇھاكىمە ئېلىپ بارىدىكەن.
</S>
</TEXT>
/BODY
/DOC