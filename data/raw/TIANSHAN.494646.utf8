<DOC>
<DOCID>TIANSHAN.494646</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-01 11:57:06</DATE>
</HEADER>
<BODY>
<HEADLINE>
<S ID=7993>
توققۇزتارا ناھىيەسى سوتسىيالىستىك يېڭى يېزا قۇرۇش قەدىمىنى تېزلەتتى
</S>
</HEADLINE>
<TEXT>
<S ID=7994>
   ئابدۇسالام قادىر خەۋەر قىلىدۇ: توققۇزتارا ناھىيەسى ئۇنىۋېرسال پىلانلاش، ئومۇميۈزلۈك تەرتىپكە سېلىش، مەبلەغ سېلىش، تۈر قۇرۇلۇشى، دېھقان – چارۋىچىلارنىڭ كىرىمىنى ئاشۇرۇش جەھەتلەردە خىزمەت سالمىقىنى زورايتىپ، سوتسىيالىستىك يېڭى يېزا قۇرۇش قەدىمىنى تېزلەتتى.
</S>
<S ID=7995>
    بۇ ناھىيە بۇلتۇر ‹‹دېھقانلارنىڭ كىرىمىنى ئاشۇرۇش، يېزا، كەنتلەرنىڭ تەرەققىياتىنى تېزلىتىش››نى نىشان قىلىپ، ئالاھىدە كەسىپلەرنىڭ تەرەققىياتىنى تېزلەتتى.
</S>
<S ID=7996>
يەر ئوبوروتى، كەسىپلەرنى كۆلەملەشتۈرۈش ئارقىلىق جۇڭگو تېبابىتى دورا ئۆسۈملۈكلىرى، كۆكتاتچىلىق، سوغۇق سۇ بېلىقى باقمىچىلىقى، خاس باغۋەنچىلىك، خاس تېرىقچىلىق قاتارلىق كەسىپلەرنى تەرەققىي قىلدۇرۇپ، دېھقانلارنىڭ كىشى بېشى كىرىمىنى 12 مىڭ يۈەنگە يەتكۈزۈپ، 2014 – يىلىدىكىدىن 800 يۈەن ئاشۇردى.
</S>
<S ID=7997>
مەبلەغ كاپالىتى ۋە تۈر قۇرۇلۇشى مەبلىغىدىن پايدىلىنىپ، يېزا، كەنتلەرنىڭ جامائەت پاراۋانلىق مۇلازىمەت تۈرلىرىنى جانلاندۇردى ۋە ئاساسىي ئەسلىھەلىرىنى ياخشىلىدى.
</S>
<S ID=7998>
يېزا، كەنتلەرگە چۈشكەن ‹‹ئۈچ ئەل›› خىزمىتى گۇرۇپپىسىنىڭ رولىدىن پايدىلىنىپ، سوتسىيالىستىك يېڭى يېزا قۇرۇلۇشى خىزمىتىدىكى ئاجىز ھالقىلارنى تۈگەتتى ۋە ئىش ھالقىلىرىنى ئاددىيلاشتۇردى.
</S>
<S ID=7999>
تېمىتىپ سۇغىرىش كۆلىمى 59 مىڭ مودىن ئاشۇرۇلۇپ، 2000 كىلومېتىردىن ئارتۇق ئېرىق – ئۆستەك تازىلاندى.
</S>
<S ID=8000>
يېڭىدىن 41 كىلومېتىر تاش ئۆستەڭ ياسالدى. 31 مىڭ كىشىنىڭ پاكىز سۇ ئىچىش مەسىلىسى ھەل قىلىندى.
</S>
<S ID=8001>
بۇنىڭ بىلەن ناھىيە دەرىجىلىك سوتسىيالىستىك يېڭى يېزا قۇرۇشتىكى ئۈلگىلىك كەنتتىن 15ى، ئوبلاست دەرىجىلىك سوتسىيالىستىك يېڭى يېزا قۇرۇشتىكى ئۈلگىلىك كەنتتىن ئۈچى بارلىققا كەلدى.
</S>
<S ID=8002>
‏    
</S>
</TEXT>
/BODY
/DOC