<DOC>
<DOCID>TIANSHAN.539146</DOCID>
<HEADER>
<CLASS>شىنجاڭ</CLASS>
<DATE>2016-08-07 12:49:17</DATE>
</HEADER>
<BODY>
<HEADLINE>
<S ID=37536>
يىپەك يولى ئىقتىساد بەلبېغىدا ساياھەتچىلىك يىغىلىش – تارقىلىش مەركىزى قۇرۇلدى
</S>
</HEADLINE>
<TEXT>
<S ID=37537>
-شىنجاڭنىڭ ساياھەتچىلىكنى سىرتقا ئېچىۋېتىشنى كۈچەپ ئىلگىرى سۈرگەنلىكى توغرىسىدا
</S>
<S ID=37538>
ۋاڭ يايۈن
</S>
<S ID=37539>
   قازاقىستانغا ساياھەتكە بارىدىغان جۇڭگو پۇقرالىرىنىڭ تۇنجى ساياھەت ئۆمىكى 5 – ئاۋغۇست ئۈرۈمچىدىن يولغا چىقتى.
</S>
<S ID=37540>
بۇنىڭ بىلەن قازاقىستان جۇڭگونىڭ ئۆمەك تەشكىللەپ چېگرادىن چىقىپ ساياھەت قىلىشتىكى نىشانلىق جايىغا ئايلىنىپ، جۇڭگو پۇقرالىرىنىڭ قازاقىستانغا بېرىپ ساياھەت قىلىشى رەسمىي باشلىنىپ، جۇڭگو بىلەن قازاقىستاننىڭ ساياھەت ھەمكارلىقىدا پۇختا قەدەم بېسىلدى.
</S>
<S ID=37541>
    قازاقىستان زۇڭلىسى 2015 – يىلى دېكابىردا جۇڭگودا زىيارەتتە بولغاندا ‹‹جۇڭگو پۇقرالىرىنىڭ قازاقىستانغا بېرىپ كوللېكتىپ ساياھەت قىلىشى توغرىسىدىكى ئەسلەتمە››نى ئىمزالىغاندىن تارتىپ بۇ يىل 15 – ئىيۇل جۇڭگو پۇقرالىرى ساياھەت ئۆمىكىنىڭ ۋىزىسىنى تەستىقلاش سىياسىتىنىڭ رەسمىي يولغا قويۇلۇشى، ئاندىن 6 – ئاۋغۇستتىن 9 – ئاۋغۇستقىچە، 300گە يېقىن ساياھەتچىنىڭ تۆت لىنىيەگە بۆلۈنۈپ قازاقىستانغا بېرىپ كوللېكتىپ ساياھەت قىلىشى بىلەن، شىنجاڭ ساياھەتچىلىكى ‹‹دۆلەت دەرۋازىسى››دىن يەنە بىر قېتىم ھالقىپ ئۆتۈپ، شىنجاڭ ساياھەتچىلىكىنىڭ تېخىمۇ ئېچىۋېتىلگەن ھالەتتە دۇنياغا يۈزلەنگەنلىكىنى نامايان قىلدى.
</S>
<S ID=37542>
   يۇقىرى قاتلامدىن ئىلگىرى سۈرۈلۈپ، ئېچىۋېتىشتە خۇشاللىنارلىق نەتىجە قولغا كەلتۈرۈلدى
</S>
<S ID=37543>
    4 – ئاۋغۇست شىنجاڭ جۇڭگو خەلقئارا ساياھەتچىلىك كوپىراتىپى بىلەن تيەنجىن ئاۋىياتسىيەسى بىرلىكتە يولغا قويغان ئۈرۈمچىدىن قازان شەھىرىگە بىۋاسىتە ئۇچىدىغان ساياھەت ھۆددە ئايروپىلانىدا مەملىكىتىمىزنىڭ ھەرقايسى جايلىرىدىن كەلگەن 170 ساياھەتچى يىپەكيولىئىقتىسادبەلبېغىداساياھەتچىلىكيىغىلىش–تارقىلىشمەركىزىقۇرۇلدى شىنجاڭنىڭساياھەتچىلىكنىسىرتقائېچىۋېتىشنىكۈچەپئىلگىرىسۈرگەنلىكىتوغرىسىدا مۇخبىرىمىزۋاڭيايۈن
</S>
<S ID=37544>
    يولغا چىقتى؛ شىنجاڭ ‹‹جۇڭشىن›› خەلقئارا ساياھەتچىلىك كوپىراتىپى چەكلىك شىركىتى ئۇيۇشتۇرغان 2016 – يىلى تۇنجى تۈركۈمدىكى ‹‹جۇڭگو – رۇسىيە – قازاقىستان – موڭغۇلىيە›› ئالتاي تېغىنى ئايلىنىپ، چېگرا ئاتلاپ ساياھەت قىلىدىغان ئائىلە ئاپتوموبىلى ساياھىتى ئۆمىكى 4 – ئاۋغۇست پۈتۈن مۇساپىنى ئوڭۇشلۇق تاماملىدى؛ شىنجاڭ ئائىلە ئاپتوموبىلى ساياھىتى ئىتتىپاقى يولغا قويغان ‹‹تەڭرىتاغ كارىدورىدىن ھالقىپ ئۆتۈپ، دۇنيا مىراسلىرىنىڭ سىرلىرى ئۈستىدە ئىزدىنىش›› تېمىسىدىكى جۇڭگو – قازاقىستان – قىرغىزىستاننىڭ دۆلەت ھالقىغان ئائىلە ئاپتوموبىلى ساياھەتچىلىكى 20 – ئىيۇندىن 29 – ئىيۇنغىچە ئۇيۇشتۇرۇلدى، بېيجىڭ، گۇاڭدۇڭ، شياڭگاڭ قاتارلىق جايلاردىن كەلگەن ساياھەتچىلەر مۇساپىسىنى تولۇق تاماملاپ ۋەتەن قوينىغا قايتىپ كەلدى.
</S>
<S ID=37545>
يېڭى لىنىيەنىڭ ئېچىلىشى ۋە يېڭى كەسىپنىڭ يولغا قويۇلۇشى مەملىكىتىمىزنىڭ ھەر قايسى جايلىرىدىن كەلگەن ساياھەتچىلەرنى گۈزەل شىنجاڭنى ساياھەت قىلىش بىلەن بىللە، دۆلەت دەرۋازىسىدىن ئەركىن – ئازادە چىقىپ، قەدىمىي يىپەك يولىنىڭ سىرلىرى ئۈستىدە ئىزدىنىپ، ئوتتۇرا ئاسىيانىڭ مەنزىرىسىدىن قانغۇچە ھۇزۇرلىنىش ئىمكانىيىتىگە ئېرىشتۈردى.
</S>
<S ID=37546>
    شىنجاڭ ئاسىيا – ياۋروپا چوڭ قۇرۇقلۇقىنىڭ مەركىزىگە جايلاشقان، قۇرۇقلۇق چېگرا لىنىيەسى 5600 كىلومېتىردىن ئاشىدۇ، سەككىز دۆلەت بىلەن چېگرالىنىدۇ، تارىختا قەدىمىي يىپەك يولىنىڭ مۇھىم بۆلىكى بولۇپ، ئەۋزەل جۇغراپىيەلىك، بايلىق ۋە گۇمانىتارلىق ئۈستۈنلۈككە ئىگە.
</S>
<S ID=37547>
ج ك پ ئاپتونوم رايونلۇق 8 – نۆۋەتلىك كومىتېتىنىڭ 10 – ئومۇمىي(كېڭەيتىلگەن) يىغىنىدا: ‹‹ئېچىۋېتىش شىنجاڭ ئىقتىسادىنىڭ ئەڭ چوڭ يوشۇرۇن كۈچىدۇر›› دەپ تەكىتلەندى ھەم ‹‹يىپەك يولى ئىقتىساد بەلبېغىنىڭ يادرولۇق رايون قۇرۇلۇشىنى تېزلىتىش››تىن ئىبارەت ئىستراتېگىيەلىك ئورۇنلاشتۇرما ئوتتۇرىغا قويۇلدى.
</S>
<S ID=37548>
ئاپتونوم رايون بۇنى يېتەكچى قىلىپ، 2015 – يىلى ئۆكتەبىردىن باشلاپ ساياھەت ھەمكارلىقى بويىچە ئۈچ قېتىم ئۆمەك تەشكىللەپ تەكشۈرۈپ تەتقىق قىلدى ۋە كېڭەشتى، قازاقىستانغا بېرىپ ساياھەت يولى قۇرۇلۇشىنى ئورتاق ئېچىش، چېگرا ھالقىپ ساياھەت قىلىشقا قولايلىق يارىتىپ بېرىش سىياسىتىنىڭ يۈرگۈزۈلۈشىگە تۈرتكە بولۇش، ھۆكۈمەتلەر ئارا ئۇچرىشىش، كېڭىشىش مېخانىزمىنى ئورنىتىش، ساياھەتچىلىك ئىش بېجىرىش ئاپپاراتى تەسىس قىلىش، ساياھەتچىلىككە ئائىت مەخسۇس تېمىلىق تەتقىقات – بىلىم ئاشۇرۇش سىنىپى ئېچىش، ساغلام ساياھەت ۋە ئائىلە ئاپتوموبىل ساياھىتى قاتارلىق يېڭى كەسىپلەرنىڭ تەرەققىياتىنى تېز ئىلگىرى سۈرۈش، ساياھەت كەسپى ۋە لىنىيەلىرىنى بىرلىكتە ئېچىش، مۇھىم تەبرىكلەش پائالىيىتى ۋە كۆرگەزمىلەرگە قاتنىشىشقا ئۆزئارا ئۆمەك ئەۋەتىش، تەشۋىقات – تونۇشتۇرۇش پائالىيەتلىرىنى بىرلىكتە قانات يايدۇرۇش قاتارلىق جەھەتلەردە ئورتاق تونۇش ھاسىل قىلدى.
</S>
<S ID=37549>
    ‹‹ئىقتىساد چېكىنىش بېسىمىنىڭ تەسىرىدە، ھەر قايسى دۆلەتلەر ئالاقىدار سىياسەتلەرنى جىددىي ئېلان قىلىپ، ساياھەتچىلىكنى تەرەققىي قىلدۇرۇش ئارقىلىق ئىقتىسادنىڭ ئېشىشىغا تۈرتكە بولۇشنى ئۈمىد قىلدى.
</S>
<S ID=37550>
ئەتراپتىكى دۆلەتلەر بىز بىلەن ساياھەت ھەمكارلىقىنى قانات يايدۇرۇش جەريانىدا، ناھايىتى تەشەببۇسكار ۋە ئاكتىپ بولدى، بىز بىلەن قوشنا رايونلارنىڭ يەرلىك ھۆكۈمەتلىرىمۇ قوللاش سىياسەتلىرىنى ئېلان قىلىپ، ئاكتىپلىق ۋە تەشەببۇسكارلىق بىلەن ساياھەت ھەمكارلىقى تۈرلىرىنى ئۇدۇللاشتۇرۇپ، قانات يايدۇردى››. ئاپتونوم رايونلۇق ساياھەت ئىدارىسى پارتگۇرۇپىسىنىڭ شۇجىسى لى جىدۇڭنىڭ قارىشىچە، مەيلى رايون ۋەزىيىتى، ئاساسىي شەرتلەر، سىياسەت، قانۇن قاتلىمى ۋە دۆلەت ھالقىغان ساياھەت ھەمكارلىقىنىڭ پۇرسىتىدىن قارىغاندا بولسۇن، شىنجاڭدا ئەتراپتىكى دۆلەتلەر بىلەن ساياھەت ھەمكارلىقىنى قانات يايدۇرۇشنىڭ پايدىلىق شارائىتلىرى بار ئىكەن.
</S>
<S ID=37551>
     ئاپتونوم رايونلۇق ساياھەت ئىدارىسى ئاپتونوم رايونلۇق پارتكوم، خەلق ھۆكۈمىتىنىڭ سىرتقا ئېچىۋېتىشنى تېزلىتىپ، يىپەك يولى ئىقتىساد بەلبېغى يادرولۇق رايون قۇرۇلۇشىنى ئىلگىرى سۈرۈش توغرىسىدىكى ئالاقىدار ئورۇنلاشتۇرمىلىرىنى ئىزچىللاشتۇرۇش ئۈچۈن، 2015 – يىلىدىن بۇيان ئەتراپتىكى يىپەك يولى لىنىيەسىدىكى دۆلەتلەر بىلەن ساياھەت ھەمكارلىقىنى قانات يايدۇرۇشنى تېز ئىلگىرى سۈردى.
</S>
<S ID=37552>
    تونۇشتۇرۇلۇشىچە، ئاپتونوم رايونلۇق ساياھەت ئىدارىسى 2015 – يىلىدىن بۇيان ‹‹بىر مەركەز، بىر مەنزىل›› قۇرۇلۇشىنى چۆرىدەپ، 2 – نۆۋەتلىك جۇڭگو شىنجاڭ خەلقئارا يىپەك يولى ساياھەت تەرەققىيات يىغىنى، 3 – نۆۋەتلىك يىپەك يولى ئىقتىساد بەلبېغى ئالتاي تېغىنى ئايلىنىش ئىككىلەمچى رايون ئىقتىسادىي ھەمكارلىقى خەلقئارا مۇنبىرى، جۇڭگو غەربىي رايون قار – مۇز ساياھەت بايرىمى ۋە 10 – نۆۋەتلىك جۇڭگو شىنجاڭ قىشلىق ساياھەت كەسىپلىرى سودا كۆرگەزمىسى قاتارلىق چوڭ تىپتىكى خەلقئارا ساياھەت مۇنبىرى ۋە يىغىنلىرىنى ئۆتكۈزۈپ، ئەتراپتىكى دۆلەتلەرنىڭ رەھبەرلىرى ۋە ساياھەت تارماقلىرىنىڭ مەسئۇللىرىنى يىغىنغا قاتنىشىشقا تەكلىپ قىلىپ، يىپەك يولى لىنىيەسىدىكى دۆلەتلەر بىلەن بولغان ساياھەت ھەمكارلىقىنى ئورتاق كېڭىشىپ ئىلگىرى سۈردى، ئەتراپتىكى دۆلەت ۋە رايونلارنىڭ رايون ساياھەت بايلىقلىرىنى بىرىكتۈرۈشنى ئىلگىرى سۈردى.
</S>
<S ID=37553>
شۇنىڭ بىلەن بىللە، ئاپتونوم رايونلۇق ساياھەت ئىدارىسى ئوتتۇرا ئاسىيا، غەربىي ئاسىيا رايونىدا ئالتە ‹‹شىنجاڭ كۆزنىكى›› مەملىكەت سىرتىغا سېتىش مەركىزى قۇرۇپ، بازارنى تەشۋىق قىلىشنىڭ قاپلاش دائىرىسىنى كېڭەيتتى؛ ئۈرۈمچىدىن ياۋروپا، ئوتتۇرا ئاسىيا، تەيۋەن قاتارلىق ساياھەتچى بايلىقى مول شەھەرلەرگە بىۋاسىتە ئۇچىدىغان ساياھەت ھاۋا لىنىيەسىنى ئاچتى، ياردەم پۇلى بېرىش، قوللاش سىياسەتلىرىنى ئېلان قىلىپ، ساياھەت كارخانىلىرى بىلەن ئاۋىياتسىيە كارخانىلىرىنى ھەمكارلىشىشقا رىغبەتلەندۈردى ۋە يېتەكلىدى، ساياھەت ھۆددە ئايروپىلان لىنىيەسىنى تېخىمۇ كۆپ ئېچىپ، ساياھەت تەننەرخى ۋە باھاسىنى تۆۋەنلىتىپ، چېگرا ھالقىپ ساياھەت قىلىش بازىرىنى جانلاندۇردى.
</S>
<S ID=37554>
    ئەلرايىغا بېقىپ، ئېچىۋېتىش داۋاملىق كېڭەيتىلدى
</S>
<S ID=37555>
    ‹‹چېگرا ئەتراپىدىكى دۆلەتلەر تېخىمۇ كۆپ جۇڭگولۇق ساياھەتچىنى جەلپ قىلىش ئۈچۈن نۇرغۇن تەدبىر قوللاندى، مەسىلەن: رۇسىيەدىكى نۇرغۇن مېھمانساراي جۇڭگو يېزىقىدىكى كۆرسەتكۈچ تاختىلىرىنى تەسىس قىلىشقا باشلىدى، قازاقىستاندىكى بەزى جايلاردا يەنە جۇڭگولۇق ساياھەتچىلەر ئۈچۈن مەخسۇس ئۆتۈشمە يول تەسىس قىلىندى››.
</S>
<S ID=37556>
دائىم ئوتتۇرا ئاسىيادىكى دۆلەتلەر ئارىسىدا بېرىپ – كېلىپ يۈرىدىغان ئاپتونوم رايونلۇق ساياھەت ئىدارىسىنىڭ چېگرا سىرتىدىكى داۋالاش، ساياھەت، كۈتۈنۈش ئىشلىرىغا مۇناسىۋەتلىك ۋەكىلى ليەن يەنۋېي مۇنداق دېدى: كېيىنكى يېرىم يىلدا يەنە ئەتراپتىكى دۆلەتلەر ئۆتكۈزگەن ئالتە – يەتتە ساياھەت كۆرگەزمىسى، مۇھاكىمە يىغىنلىرىغا قاتنىشىمەن.
</S>
<S ID=37557>
    ‹‹دۆلىتىمىز <بىر بەلباغ، بىر يول> ئىستراتېگىيەسىنىڭ تۈرتكىسىدە، ئىككى يىللىق بازار ھەرىكىتى ئارقىلىق، جۇڭگو ساياھەتچىلىرى يىپەك يولى لىنىيەسىدىكى دۆلەتلەرگە ياخشى ئوبرازىنى قالدۇردى، ئۇلار جۇڭگولۇق ساياھەتچىلەرگە ناھايىتى دوستانە مۇئامىلە قىلىدۇ، بىزنىڭ ساياھەتچىلىرىمىز تۇرۇشلۇق جايىدا دائىم ناتونۇش كىشىلەرنىڭ ماختىشىغا ئېرىشىدۇ››.
</S>
<S ID=37558>
شىنجاڭ ‹‹جۇڭشىن›› خەلقئارا ساياھەت كوپىراتىپىنىڭ باش دىرېكتورى خۇ شيەنچۈن ئەمدىلا ئاخىرلاشقان جۇڭگو – رۇسىيە – قازاقىستان – موڭغۇلىيە ئالتاي تېغىنى ئايلىنىپ چېگرا ئاتلاپ ئاپتوموبىل ھەيدەپ ساياھەت قىلىش 2016 – يىللىق تۇنجى ئۆمەك ئۈستىدە توختالغاندا، چىرايىدا ھاياجانلىق ئىپادىلىرى جىلۋىلەندى، ‹‹يېڭى لىنىيە ئۈستىدە ئىزدىنىشكە توغرا كېلىدۇ، بۇ يىل بۇلتۇرقى تۇنجى ئۆمەكنىڭ 12 كۈنلۈك ساياھىتى ئاساسىدا تېخىمۇ ياخشىلاش ئېلىپ باردۇق، يەنى بىر قىسىم زۆرۈر بولمىغان مەنزىرە نۇقتىلىرىنى چىقىرىۋېتىپ، بەزى ئىستىراھەت مەزمۇنلىرىنى قوشۇپ، ساياھەتچىلەرنى تېخىمۇ بىۋاسىتە ھېس قىلىپ ھۇزۇرلىنىش ئىمكانىيىتىگە ئىگە قىلدۇق، نۇرغۇن مېھمان كېلەر قېتىم يەنە كېلىشكە پۈتۈشتى››.
</S>
<S ID=37559>
    ئاپتونوم رايونلۇق ساياھەت ئىدارىسى يەنە ساياھەت ئىختىساسلىقلىرى ئارىسىدىكى پىكىر ئالماشتۇرۇش ئۈستىدە ئاكتىپ ئىزدەندى.
</S>
<S ID=37560>
2015 – يىلى 10 – ئايدا ئۈرۈمچىدە 1 – نۆۋەتلىك يىپەك يولى ساياھەتچىلىك بويىچە تەتقىقات – بىلىم ئاشۇرۇش، ئالماشتۇرۇش سىنىپى قارىمىقىدا تاجىكىستان مەخسۇس تېمىلىق سىنىپى ئېچىلدى، ساياھەت كارخانىلىرىنىڭ 47 يۇقىرى دەرىجىلىك باشقۇرۇش خادىمى تەربىيەلىنىشكە قاتناشتى.
</S>
<S ID=37561>
    6 – ئاۋغۇست جۇڭگو پۇقرالىرىنىڭ قازاقىستانغا ساياھەتكە بارىدىغان تۇنجى ئۆمىكى رەسمىي يولغا چىقىدۇ.
</S>
<S ID=37562>
شياڭگاڭ جۇڭگو خەلقئارا ساياھەت كوپىراتىپى شىنجاڭ ساياھەت كوپىراتىپىنىڭ باش دىرېكتورى جاۋ شيۇخۇڭ تونۇشتۇرۇپ مۇنداق دېدى: شياڭگاڭ جۇڭگو ساياھەت كوپىراتىپى بۇ قېتىملىق تۇنجى ئۆمەككە 55 ساياھەتچىنى تەشكىللىدى، بۇنىڭ ئىچىدىكى بەشتىن بىر قىسىم كىشى نىڭشيا، گەنسۇ، ئەنخۇيدىن كەلگەن ساياھەتچىلەر بولۇپ، ئۇلار قازاقىستاننىڭ جۇڭگو پۇقرالىرى ساياھەت ئۆمىكى تەشكىللەپ چېگرادىن چىقىپ ساياھەت قىلغان مەنزىلى بولغانلىقىنى ئاڭلىغاندىن كېيىن تىزىملاتقان ئىكەن.
</S>
<S ID=37563>
    ‹‹كېيىنكى قەدەمدە بىز يەنە دۆلەت قاتلىمىنىڭ قوللىشىنى ئاكتىپ ئىلتىماس قىلىپ، ساياھەت ھەمكارلىقىنى ئىلگىرى سۈرۈشتە ئالدىن قەدەم باسىمىز؛ <چىقىرىش> ئىستراتېگىيەسىنى چوڭقۇرلاشتۇرۇپ، ساياھەتتە <بالدۇر ئالاقە باغلاپ، بالدۇر راۋانلاشتۇرۇش>نى ئىلگىرى سۈرىمىز؛ ئۆزگىچە ساياھەت لىنىيەلىرى، شۇنداقلا مەھسۇلاتلىرىنى قاراتمىلىق ھالدا ئاچىمىز؛ چېگرا ھالقىغان ساياھەتنى تەشۋىق قىلىمىز، ماركېتىڭ سالمىقىنى ئاشۇرىمىز››. لى جىدۇڭ مۇنداق دېدى: ساياھەت كەسپىنىڭ ئېچىۋېتىشچانلىق، ئۇنىۋېرساللىق ئالاھىدىلىكىنى داۋاملىق تولۇق جارى قىلدۇرۇپ، شىنجاڭنىڭ ئەتراپتىكى دۆلەت، رايونلار بىلەن بولغان ساياھەت ھەمكارلىقىنى يەنىمۇ ئىلگىرى سۈرۈپ، شىنجاڭنىڭ سىرتقا ئېچىۋېتىلگەن ئىقتىسادىي، ئىجتىمائىي ئاساسىنى مۇستەھكەملەپ، ئەمەلىي ھەمكارلىقنىڭ يېڭى ئېشىش نۇقتىسىنى شەكىللەندۈرىمىز.
</S>
<S ID=37564>

</S>
</TEXT>
/BODY
/DOC