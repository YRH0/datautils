<DOC>
<DOCID>TIANSHAN.527568</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-06-10 13:50:50</DATE>
</HEADER>
<BODY>
<HEADLINE>
<S ID=30266>
ئىۋىرغول رايونىنىڭ يېزا ئىگىلىك قوشۇمچە مەھسۇلاتلىرى شاڭخەيدە بازار تاپتى
</S>
</HEADLINE>
<TEXT>
<S ID=30267>
    ئابلىمىت ئابلىزنىڭ ئالاقىدار تارماقلاردىن ئىگىلىشىچە، قومۇل شەھىرىنىڭ ئىۋىرغول رايونى ‹‹شىننۇڭگې›› دېھقانلار كەسپىي ھەمكارلىق كوپىراتىپىنىڭ يېزا ئىگىلىك قوشۇمچە مەھسۇلاتلىرىنى بىۋاسىتە سېتىش باش ئورنى يېقىندا شاڭخەينىڭ خۇادۇڭ رايونىدا تەسىس قىلىنغان.
</S>
<S ID=30268>
    ئۇقۇشىمچە، ئىۋىرغول رايونىدىكى مۇناسىۋەتلىك تارماقلار ئىۋىرغول رايونىنىڭ يەرلىك خاس يېزا ئىگىلىك قوشۇمچە مەھسۇلاتلىرىنىڭ بازىرىنى كېڭەيتىش، خاس يەرلىك مەھسۇلاتلار ماركىسى يارىتىپ، دېھقانلارنىڭ كىرىمىنى ئاشۇرۇش ئۈچۈن، شاڭخەيدىكى بىر قىسىم شىركەتلەر بىلەن ئالاقىلىشىپ، ئالدى بىلەن ‹‹شىننۇڭگې›› دېھقانلار كەسپىي ھەمكارلىق كوپىراتىپىغا خېرىدار چاقىرىپ، شاڭخەي ‹‹ئېريۈ›› ئوقەتچىلىك چەكلىك شىركىتى بىلەن ھەمكارلىق مۇناسىۋىتى ئورناتقان. ئىككى ئورۇننىڭ باش سېتىش ئورنى شاڭخەينىڭ خۇادۇڭ رايونىدا يېقىندا رەسمىي قۇرۇلغان. ھازىر ‹‹شىننۇڭگې›› دېھقانلار كەسپىي ھەمكارلىق كوپىراتىپىنىڭ سۈپەتلىك چىلان، ياڭاقلىرى، شىنجاڭ ‹‹شىنكۈن›› مېۋىچىلىك چەكلىك شىركىتىنىڭ ئاۋىياتسىيە يېمەكلىكلىرى، قومۇل ‹‹ئۇزۇن سەپەر›› دالا كۆكتاتچىلىقى دېھقانلار كەسپىي ھەمكارلىق كوپىراتىپى قاتارلىق 15 شىركەت ۋە كارخانىنىڭ 100 خىلدىن ئارتۇق مەھسۇلاتى بازارغا سېلىنغان. نۆۋەتتە مۇناسىۋەتلىك تارماقلار ۋۇيى، چاڭجۇ، خاڭجۇ، جياشىڭ قاتارلىق شەھەرلەردە سودىگەر چاقىرىپ، ئىۋىرغولنىڭ يەرلىك خاس مەھسۇلاتلىرىغا يېڭى بازار ئېچىش ئۈچۈن ئىزدىنىۋېتىپتۇ.
</S>
<S ID=30269>
‏    
</S>
</TEXT>
/BODY
/DOC