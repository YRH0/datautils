<DOC>
<DOCID>TIANSHAN.525450</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-27 18:31:06</DATE>
</HEADER>
<BODY>
<HEADLINE>
<S ID=29063>
دۆلەت ئېنېرگىيە گۇرۇھىنىڭ ئاۋات بىيولوگىيەلىك توك چىقىرىش شىركىتى دۆلەتنىڭ تۈر ياردىمى مەبلىغىگە ئېرىشتى
</S>
</HEADLINE>
<TEXT>
<S ID=29064>
   ئامانگۈل ئۆمەر خەۋەر قىلىدۇ: دۆلەت ئېنېرگىيە گۇرۇھىنىڭ ئاۋات بىيولوگىيەلىك توك چىقىرىش شىركىتى يېقىندا دۆلەتنىڭ يېزا ئىگىلىكىنى كەسىپلەشتۈرۈشتىكى ئاپتونوم رايون دەرىجىلىك كۆلەمدىن يۇقىرى باشلامچى كارخانىلارغا ياردەم بېرىش تۈرى مەبلىغىگە ئېرىشكەن 13 كارخانا قاتارىدا، مەركەز مالىيەسى بۇ يىل بىۋاسىتە ئاجراتقان 13 مىليون 500 مىڭ يۈەن مەخسۇس ياردەم تۈر مەبلىغىگە ئېرىشتى.
</S>
<S ID=29065>
   ئىگىلىشىمچە، بۇ شىركەت دۆلەتنىڭ بۇ ياردەم مەبلىغى ئارقىلىق بۇ يىل تېخنىكا ئۆزگەرتىش قۇرۇلۇشى قىلىپ، توك چىقىرىشقا يېقىلغۇ قىلىدىغان كېرەكسىز قالدۇقلارنى سېتىۋېلىش نۇقتىلىرىنى كېڭەيتىش ۋە ئۇل ئەسلىھە قۇرۇلۇشىنى ياخشىلاش ئارقىلىق دېھقان – چارۋىچىلارغا قولايلىق يارىتىش بىلەن بىللە، يەرلىكتىكى 1000غا يېقىن ئېشىنچا ئەمگەكچىنى ئىش ئورنى بىلەن تەمىنلەيدىكەن. بۇ شىركەت ئاۋات ناھىيەسىگە ماكانلاشقاندىن بۇيان توك چىقىرىشقا ئىشلىتىلىدىغان كۆمۈر، نېفىت، تەبىئىي گاز قاتارلىق خام ئەشيالارنىڭ ئورنىغا دېھقانچىلىق زىرائەتلىرىنىڭ شاخ – شۇمبىلىرىنى ئىشلىتىپ، ھەر يىلى 150 مىليون كىلوۋات سائەت توك تارقىتىپ، بۇنىڭغا كېتىدىغان 300 مىڭ توننىدىن ئارتۇق شاخ – شۇمبىنى سېتىۋېلىپ، دېھقانلارغا يىلدا 60 مىليون يۈەندىن كۆپرەك ئىقتىسادىي مەنپەئەت يەتكۈزگەن. ناھىيەنىڭ سانائەت، يېزا ئىگىلىكى ۋە خەلق تۇرمۇشىدا توك ئىشلىتىش ئېھتىياجىنى كاپالەتلەندۈرۈپ ئىقتىسادىي، ئىجتىمائىي ئۈنۈم ياراتقان.
</S>
<S ID=29066>
‏
</S>
</TEXT>
/BODY
/DOC