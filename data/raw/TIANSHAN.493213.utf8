<DOC>
<DOCID>TIANSHAN.493213</DOCID>
<HEADER>
<CLASS>مەملىكەت</CLASS>
<DATE>2016-01-26 12:59:31</DATE>
</HEADER>
<BODY>
<HEADLINE>
<S ID=6360>
جايلار قولايلىق تەدبىرلەرنى قوللىنىپ چاغانلىق سەپەرگە چىققان يولۇچىلارنىڭ يۇرتلىرىغا تىنچ ئامان قايتىشىغا ياردەم بەردى
</S>
</HEADLINE>
<TEXT>
<S ID=6361>
    24-يانۋار بۇ يىللىق چاغانلىق تىرانسپورت باشلانغان تۇنجى كۈن. جايلار قولايلىق تەدبىرلەرنى قوللىنىپ ۋە يېڭىلىق يارىتىپ، چاغانلىق سەپەرگە چىققان يولۇچىلارنىڭ يۇرتلىرىغا تىنچ ئامان قايتىشىغا ياردەم بەردى.
</S>
<S ID=6362>
    14-يانۋار چۈشتىن بۇرۇن سائەت توققۇز يېرىمدا، گۇاڭدۇڭ ئۆلكىسىنىڭ فوشەن شەھىرى لۇڭشەن ماي قاچىلاش پونكىتىدا چاغان مۇناسىۋىتى بىلەن يۇرتىغا موتسىكلىت مىنىپ قايتماقچى بولغان نەچچە يۈز كىشى ماي قاچىلاش ئۈچۈن ئۆچرەتتە تۇردى.
</S>
<S ID=6363>
بۇ يىل بۇ ماي قاچىلاش پونكىتىدا بالا ئېمىتىش ۋە زاكىسىنى ئالماشتۇرۇش ئۆيى تەسىس قىلىندى.
</S>
<S ID=6364>
    «ليۇ سەنجې» ناملىق تۇنجى پويىز شۇ كۈنى نەننىڭدىن يولغا چىقتى، يولۇچىلار بۇ پويىزدا «لىمون ئۆردىكى» قاتارلىق گۇاڭشىچە يېمەكلىكلەرنى تېتىپلا قالماستىن، يەنە 15 ۋاگوندا گۇاڭشىنىڭ 15 ساياھەت شەھىرىنىڭ مەنزىرىسىنى تاماشا قىلالايدۇ.
</S>
<S ID=6365>
تەلىيى كەلگەنلەر يەنە تۆمۈر يول «ليۇ سەنجې»سى تاشلىغان گۈلتوپنى تۇتالايدۇ.
</S>
<S ID=6366>
    يولۇچىلار پويىزى قاتنىغان تۇنجى كۈنى، بىر قىسىم پويىز خادىملىرى جۇاڭزۇچە كىيىنىپ، «ليۇ سەنجې» ناملىق پويىزنىڭ ئىزنىدىكىنى تاقاپ، جۇاڭزۇ ئۇسۇلى ئويناپ يولۇچىلارنى كۈتۈۋالدى.
</S>
<S ID=6367>
    گۇاڭشى قاتارلىق قوشنا ئۆلكىلەردىن كەلگەن نۇرغۇن ئىشلەمچىلەر بولسا، يۇرتلىرىغا موتسىكلىت مىنىپ قايتىشنى قارار قىلغان ئىدى، تاش يوللاردا ھاسىل بولغان موتسىكلىت قوشۇنى گۇاڭدۇڭنىڭ چاغانلىق تىرانسپورتىدىكى بىر مەنزىرىگە ئايلاندى.
</S>
<S ID=6368>
2013-يىلىدىن باشلاپ، جۇڭگو نېفىت خىمىيە گۇرۇھى شىركىتى تارماق شىركىتى كوممۇنىستىك ياشلار ئىتتىپاقى گۇاڭدۇڭ ئۆلكىلىك كومىتېتى بىلەن بىرلىشىپ، ھەر يىلى «مېھىرلىك بېكەت، مۇھەببەت بىلەن ئۆيگە قايتىش» پاراۋانلىق پائالىيىتى ئۇيۇشتۇرۇپ كەلدى.
</S>
<S ID=6369>
ئۇلار چاغان مەزگىلىدە، يۇرتىغا موتسىكلىت بىلەن قايتقانلارغا ھەقسىز ماي قاچىلاپ بەردى.
</S>
<S ID=6370>
بۇ يىل يەنە مىنىبۇسنى بۇ مۇلازىمەت دائىرىسىگە كىرگۈزدى.
</S>
<S ID=6371>
    جۇڭگو نېفىت خىمىيە گۇرۇھى شىركىتى گۇاڭدۇڭ نېفىت تارماق شىركىتىنىڭ تونۇشتۇرۇشىچە، بۇ يىل چاغانلىق پاراۋانلىق پائالىيىتى 24-يانۋاردىن 31-يانۋارغىچە داۋاملىشىپ، موتسىكلىت ۋە مىنىبۇس بىلەن يۇرتىغا قايتقانلارغا ھەقسىز ماي قاچىلاپ بېرىدىكەن ھەمدە تاسادىپىي ھادىسە سۇغۇرتىسى، قىشلىق كىيىم-كېچەك ۋە يېمەكلىك ھەدىيە قىلىدىكەن.
</S>
<S ID=6372>
بىر قىسىم ماي قاچىلاش پونكىتلىرى شوپۇرلار دەم ئېلىش ئۆيى، ھەقسىز ئاپتول ئالماشتۇرۇپ بېرىش، جەرىمانىنى ۋاكالىتەن تاپشۇرۇش قاتارلىق مۇلازىمەتلەر بىلەن تەمىنلەيدىكەن.
</S>
</TEXT>
/BODY
/DOC