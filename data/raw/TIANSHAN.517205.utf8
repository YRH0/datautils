<DOC>
<DOCID>TIANSHAN.517205</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-13 13:15:57</DATE>
</HEADER>
<BODY>
<HEADLINE>
<S ID=24976>
بايىنغولىن ئوبلاستىدا ‹‹كىچىك خەزىنە››لەردىكى 1مىليون يۈەن پۇل قايتۇرۇۋېلىندى
</S>
</HEADLINE>
<TEXT>
<S ID=24977>
   ئالىمجان ئازات خەۋەر قىلىدۇ: بايىنغولىن ئوبلاستى يېقىندا پارتىيە، ھۆكۈمەت ئورگانلىرى ۋە كەسپىي ئورۇنلاردا ‹‹كىچىك خەزىنە››لەرنى مەخسۇس تۈزەش ھەرىكىتىنى قانات يايدۇرغاندىن بۇيان، ئوبلاست بويىچە ‹‹كىچىك خەزىنە››لەردىكى 1 مىليون يۈەن پۇل قايتۇرۇۋېلىندى.
</S>
<S ID=24978>
   بۇ ئوبلاست 2009 – يىلىدىن باشلاپ ھەر دەرىجىلىك پارتىيە، ھۆكۈمەت ئورگانلىرى ۋە كەسپىي ئورۇنلاردا ‹‹كىچىك خەزىنە››لەرنى مەخسۇس تۈزەش ھەرىكىتىنى قانات يايدۇرغان بولسىمۇ، ئوبلاست ئىككى يىلدىن بۇيان تەكشۈرۈپ بىر تەرەپ قىلغان ئىنتىزام ۋە قانۇنغا خىلاپ دېلولاردىن قارىغاندا ئىگىلىۋېلىش، تۇتۇپ قېلىش، ئالداپ ئېلىۋېلىش، تۈر مەبلىغى ۋە ئەلگە نەپ يەتكۈزۈش تولۇقلىمىلىرىنى يۆتكەپ ئىشلىتىۋېلىشكە چېتىشلىق ‹‹كىچىك خەزىنە››لەرنىڭ يەنىلا مەۋجۇت ئىكەنلىكى بايقالغانىدى.
</S>
<S ID=24979>
ئوبلاستلىق ئىنتىزام تەكشۈرۈش كومىتېتى يېقىندا بۇنىڭدىن كېيىن پارتىيە، ھۆكۈمەت ئورگانلىرى ۋە كەسپىي ئورۇنلاردا ‹‹كىچىك خەزىنە››نىڭ مەۋجۇتلۇقى بايقىلىدىكەن، شۇ ئورۇننىڭ ئاساسلىق رەھبىرى، مەسئۇل رەھبىرى ۋە بىۋاسىتە مەسئۇلىنىڭ تەشكىلىي تەرتىپ بويىچە ئاۋۋال ۋەزىپىسىدىن قالدۇرۇلىدىغانلىقى، ئاندىن پارتىيە ئىنتىزامى ۋە ئالاقىدار قانۇن – تۈزۈملەر بويىچە قاتتىق بىر تەرەپ قىلىنىدىغانلىقى، شۇ ئورۇننىڭ بوغالتىرى، ئالاقىدار مالىيە خادىملىرى ۋە ئىش بېجىرگۈچىسىنىڭ مەسئۇلىيىتى ‹‹بوغالتىرلىق قانۇنى›› ۋە مەركەزنىڭ ‹‹سەككىز تۈرلۈك بەلگىلىمىسى›› بويىچە قاتتىق سۈرۈشتۈرۈلىدىغانلىقىنى ئېنىق ئوتتۇرىغا قويدى.
</S>
<S ID=24980>
نەتىجىدە ‹‹كىچىك خەزىنە›› قۇرۇۋالغان بىر قىسىم ئورۇنلار ئىلكىدىكى پۇلنى ئىنتىزام تەكشۈرۈش كومىتېتلىرىغا تەشەببۇسكارلىق بىلەن تاپشۇردى.
</S>
<S ID=24981>
‏
</S>
</TEXT>
/BODY
/DOC