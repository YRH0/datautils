<DOC>
<DOCID>TIANSHAN.564469</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-11-13 13:11:54</DATE>
</HEADER>
<BODY>
<HEADLINE>
<S ID=58754>
ئۇچتۇرپان ناھىيەسى ساياھەتچىلىك ئارقىلىق ناھىيەنىڭ تونۇلۇش دەرىجىسىنى ئۆستۈردى
</S>
</HEADLINE>
<TEXT>
<S ID=58755>
  تۇرغۇن ئىبراھىم
</S>
<S ID=58756>
    تەڭرىتاغنىڭ جەنۇبىي ئېتىكىدىكى سۈيى ئەلۋەك، ھاۋاسى ساپ، باغباراڭلاشقان قەدىمىي يۇرت ئۇچتۇرپاندا نۇرغۇن تارىخىي مەدەنىيەت يادىكارلىقلىرى، ساياھەت نۇقتىلىرى، تاغ، دەريا گىرەلىشىپ كەتكەن تەبىئىي مەنزىرىلىك جايلار كۆپ.
</S>
<S ID=58757>
يىل بويى ئېقىپ تۇرىدىغان توققۇز بۇلاق ۋە توققۇز بۇلاق تەبىئىي مەنزىرىلىك رايونى، توققۇز بۇلاقنىڭ جەنۇبىي ئېتىكىدىكى قارلىغاچ تاغ، مۆلجەرتاغ چوققىلىرى، تەڭرىتاغنىڭ ئېگىز قارلىق چوققىسىدىن باشلىنىپ جەنۇبقا يول ئالغان توشقان دەرياسى تارىختىن بۇيان ئۇچتۇرپان ناھىيەسىنىڭ داڭقىنى يىراق – يېقىنغا تونۇتقان.
</S>
<S ID=58758>
    ئۇچتۇرپان ناھىيەسى بۇ يىل ناھىيەنىڭ ساياھەتچىلىكىنى تەرەققىي قىلدۇرۇشتىكى تەبىئىي ئەۋزەللىكى ۋە شىنجاڭنى يىپەك يولى ئىقتىساد بەلبېغىدىكى يادرولۇق رايون قىلىپ قۇرۇپ چىقىشتىن ئىبارەت تارىخىي پۇرسەتنى چىڭ تۇتۇپ، تۇنجى نۆۋەتلىك ماشىنا ھەيدەپ بەدەل ئېغىزىنى ئېكسپېدىتسىيە قىلىش ساياھەت بايرىمىنى ئۆتكۈزۈش ئارقىلىق ئۇچتۇرپان ناھىيەسىنىڭ ساياھەتچىلىكىنى تەرەققىي قىلدۇرۇشنىڭ مۇقەددىمىسىنى ئاچتى.
</S>
<S ID=58759>
ھەر ئايدا ساياھەت باش تېما قىلىنغان پائالىيەت بولۇش، پەسىلدە يۇقىرى دولقۇن بولۇش، يىلدا يورۇق نۇقتا بولۇش قاتارلىق بايرام پائالىيىتى ئارقىلىق ئۇچتۇرپان ناھىيەسىنى ئاقسۇ ۋىلايىتى، ھەتتا ئاپتونوم رايون بويىچە ئېكولوگىيە مەدەنىيىتى، چېگرا رايون مەدەنىيىتى ساياھەت مەنزىلگاھىغا ئايلاندۇرۇپ، ناھىيە ساياھەتچىلىكىنىڭ تېز، ساغلام تەرەققىي قىلىشىنى ئىلگىرى سۈردى.
</S>
<S ID=58760>
    بۇ يىل ئۆرۈك چېچەكلىگەن مەزگىلىدە ئۆتكۈزۈلگەن ‹‹ئۆرۈك چېچىكى بايرىمى›› دىن باشقا 5 – ئايدا ئۆتكۈزۈلگەن تۇنجى نۆۋەتلىك ماشىنا ھەيدەپ بەدەل ئېغىزىنى ئېكسپېدىتسىيە قىلىش بايرىمىنى ئۆتكۈزۈپ، يىپەك يولى ساياھىتىنى قايتا جانلاندۇرۇپ، ئاپتونوم رايونىمىزنىڭ ئىچى – سىرتىدىن 100 دىن ئارتۇق دالا ئاپتوموبىلى ھەيدەيدىغان ساياھەتچىنى قەدىمىي يىپەك يولىدىكى قەدىمىي تۇر، شانلىق مەدەنىيەتنى ساياھەت قىلىش پۇرسىتىگە ئىگە قىلدى ھەمدە يىل بېشىدىن باشلاپ تاۋۇز چاغىنى، تۇنجى نۆۋەتلىك ‹‹توققۇز بۇلاق مەدەنىيىتى›› بايرىمى، جىغان ساياھەت بايرىمى قاتارلىق بايراملارنى ئۆتكۈزۈپ، ساياھەتچىلەرنى جەلپ قىلىپ، ساياھەت ئارقىلىق ئىقتىسادنى تەرەققىي قىلدۇرۇپ، ‹‹يىپەك يولىدىكى بۇلاق شەھىرى، كۈتۈنۈشتىكى ياخشى جاي ئۇچتۇرپان›› ساياھەت ماركىسىنىڭ تەسىر كۈچى ۋە داڭقىنى ئاشۇردى.
</S>
<S ID=58761>
‏    
</S>
</TEXT>
/BODY
/DOC