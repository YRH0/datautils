<DOC>
<DOCID>TIANSHAN.531667</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-06-29 12:46:29</DATE>
</HEADER>
<BODY>
<HEADLINE>
<S ID=31664>
جۇڭگو سەييارە پەن-تېخنىكا سارىيى خېجىڭدىكى ھەر مىللەت ئاممىسى بىلەن يۈز كۆرۈشتى
</S>
</HEADLINE>
<TEXT>
<S ID=31665>
    ئىختىيارى مۇخبىرىمىز مېھرىگۈل يۈسۈپ خەۋەر قىلىدۇ: «پەن تېخنىكىنى ھېس قىلىش»-جۇڭگو سەييارە پەن- تېخنىكا سارىيى شىنجاڭ سەييارە كۆرگەزمىسىنىڭ خېجىڭدىكى باشلىنىش مۇراسىمى 20-ئىيۇن خېجىڭ ناھىيەلىك «شەرققە قايتقانلار تەنتەربىيە مەركىزى»دە ئۆتكۈزۈلدى.
</S>
<S ID=31666>
    مۇخبىرنىڭ نەق مەيداندىن ئىگىلىشىچە، بۇ قېتىمقى پائالىيەتنى جۇڭگو پەن-تېخنىكا سارىيى، ئاپتونوم رايونلۇق پەن-تېخنىكا بىرلەشمىسى، شىنجاڭ پەن-تېخنىكا سارىيى، بايىنغولىن ئوبلاسىتلىق پەن-تېخنىكا بىرلەشمىسى ۋە خېجىڭ ناھىيەلىك پەن تېخنىكا بىرلەشمىسى ئورتاق ھەمكارلىشىپ ئۆتكۈزگەن بولۇپ، پائالىيەت ئاساسىي قاتلام پەننى ئومۇملاشتۇرۇش خىزمىتىنى ئىلگىرى سۈرۈش، كەڭ خەلق ئاممىسىنى پەننى ئومۇملاشتۇرۇش نەتىجىسىدىن بەھرىمەن قىلىش، خەلقنىڭ مەدەنىيەت ساپاسىنى يۇقىرى كۆتۈرۈشنى ئاساسىي مەقسەت قىلغان. بۇ قېتىمقى سەييارە كۆرگەزمە «پەن-تېخنىكىنى ھېس قىلىش»نى باش تېما قىلغان بولۇپ، خېجىڭ ناھىيەسىدە 60 كۈن ئەتراپىدا ئۆتكۈزۈلىدىكەن. سەييارە كۆرگەزمىگە ئاۋاز ۋە نۇرنى ھېس قىلىش، ئېلېكتىر ماگنېتنىڭ سىرىنى ئېچىش، ھەرىكەت مېلودىيەسى، ماتېماتىكىنىڭ سېھرى كۈچى، ساغلام تۇرمۇش، بىخەتەر تۇرمۇش، ئىلىم-پەن تەجرىبىسى، پەننى ئومۇملاشتۇرۇش فىلىمى قاتارلىق 10 كۆرگەزمە رايونى تەسىس قىلىنغان بولۇپ، كۆرگەزمە ئامما ئۈچۈن ئىلىم پەننى ئەمەلىيلەشتۈرۈش مەيدانى تەمىنلەپ، قاتناشقۇچىلارغا ئىلىم-پەننىڭ سېھرىي كۈچىنى ھېس قىلدۇرىدىكەن.
</S>
<S ID=31667>
    بۇ قېتىمقى پەن تېخنىكا كۆرگەزمە پائالىيىتى ياش-ئۆسمۈرلەرگە نىسبەتەن ئىلىم-پەن ئۆگىنىش، پەن-تېخنىكىنىڭ سېھرىي كۈچىنى يېقىن ئارىلىقتا ھېس قىلىش جەھەتتە تۈرتكىلىك رول ئوينايدىغان بولۇپ، كەڭ ياش-ئۆسمۈرلەرنىڭ ئىلىم-پەن ئىدىيەسىنى تىكلەش، ئىلىم-پەن ئۇسۇلىنى ئىگىلەش، يېڭىلىق يارىتىش روھى ۋە ئەمەلىي ئىقتىدارىنى كۈچەيتىشتە ئىنتايىن مۇھىم ئەھمىيەتكە ئىگە.
</S>
</TEXT>
/BODY
/DOC