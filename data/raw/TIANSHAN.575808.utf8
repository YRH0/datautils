<DOC>
<DOCID>TIANSHAN.575808</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-30 13:04:55</DATE>
</HEADER>
<BODY>
<HEADLINE>
<S ID=69177>
كۇچا ناھىيەسىدىكى پېنسىيەگە چىققان كادىرلارنىڭ مەنىۋى تۇرمۇشى جانلاندى
</S>
</HEADLINE>
<TEXT>
<S ID=69178>
 ئەھمەد ئىسمائىل خەۋەر قىلىدۇ: كۇچا ناھىيەلىك پېشقەدەم كادىرلار ئىدارىسى ناھىيەدىكى پېنسىيەگە چىققان كادىرلارنىڭ مەنىۋى تۇرمۇشىنى بېيىتىش ۋە ئۇلارنى پارتىيە، ھۆكۈمەتنىڭ سىياسەت، قانۇن – نىزام، بەلگىلىمىلىرى ۋە ئىسلاھات ۋە تەرەققىيات نەتىجىلىرىدىن ۋاقتىدا خەۋەرلەندۈرۈش ئۈچۈن مەخسۇس 37 مىڭ 640 يۈەن مەبلەغ ئاجرىتىپ، ‹‹خەلق گېزىتى››، ‹‹ئىزدىنىش››، ‹‹شىنجاڭ گېزىتى››، ‹‹شىنجاڭ ئىقتىساد گېزىتى››، ‹‹بۈگۈنكى شىنجاڭ›› قاتارلىق پارتىيە گېزىت – ژۇرناللىرىغا مۇشتەرى بولۇپ بېرىپ، ياشانغانلارنى خۇش قىلدى.
</S>
<S ID=69179>
 ئۇقۇشىمچە، بۇ ئىدارە پېشقەدەم كادىرلارنىڭ ‹‹ئىككى تۈرلۈك›› تەمىناتىنى ۋاقتىدا تارقىتىشتىن سىرت، ئۇلارنىڭ مەنىۋى تۇرمۇشىنى بېيىتىشقا ئىزچىل ئالاھىدە ئەھمىيەت بەرگەن.
</S>
<S ID=69180>
بۇلتۇر بۇ ناھىيەگە نىشانلىق ياردەم بېرىۋاتقان جېجياڭ ئۆلكىسى نىڭبو شەھىرىنىڭ ياردىمىدە 2 مىليون يۈەندىن ئارتۇق مەبلەغ سېلىپ، ناھىيە بازىرىدا بىر يۈرۈش چېنىقىش ۋە ئارام ئېلىش مەركىزى سېلىپ بېرىش بىلەن بىللە، تۆت ئاھالە كومىتېتىدا ياشانغانلار پائالىيەت ئۆيى تەسىس قىلغان ۋە بۇ پائالىيەت ئۆيلىرىگە 100 مىڭ يۈەن قىممىتىدە مەدەنىيەت – تەنتەربىيە ئەسلىھەلىرى سەپلەپ بەرگەن.
</S>
</TEXT>
/BODY
/DOC