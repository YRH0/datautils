<DOC>
<DOCID>TIANSHAN.506272</DOCID>
<HEADER>
<CLASS>شىنجاڭ</CLASS>
<DATE>2016-03-07 12:09:19</DATE>
</HEADER>
<BODY>
<HEADLINE>
<S ID=18072>
شىمالىي شىنجاڭدا ھاۋا ئېچىلىپ، جەنۇبىي شىنجاڭدا ئۇدا «توپا ياغدى»
</S>
</HEADLINE>
<TEXT>
<S ID=18073>
   شەھەر ئىستېمالى سەھەر گېزىتى: ئۈرۈمچىدە ئالدىنقى ھەپتە ياغقان قاردىن كېيىن تېمپېراتۇرا تۆۋەنلەپ كىشىلەر قايتا قىش قوينىغا قايتىقاندەك ھېسىياتتا بولدى.
</S>
<S ID=18074>
بۈگۈنكى كۈندە سوغۇق ھاۋا ئېقىمىنىڭ كۈچى ئاجىزلاپ، شىمالىي شىنجاڭنىڭ كۆپ قىسىم جايلىرىدا ھاۋا ئېچىلىپ، تېمپېراتۇرا بارا-بارا ئۆرلىدى.
</S>
<S ID=18075>
ئەمما جەنۇبىي شىنجاڭدا داۋاملىق توپا-توزانلىق ھاۋارايى كۆرۈلدى. 
</S>
<S ID=18076>
    مۇخبىرنىڭ 6-مارت مېتېئورولوگىيە تارماقلىرىدىن ئىگىلىشىچە، سوغۇق ھاۋا ئېقىمىنىڭ ئاخىرلىشىشىغا ئەگىشىپ، شىمالىي شىنجاڭدىكى كۆپ قىسىم جايلاردا ھاۋا ئارقا-ئاقىدىن ئېچىلغان. ئەمما تېمپېراتۇرىدا زور ئۆزگىرىش بولمىغان.
</S>
<S ID=18077>
ئاپتونوم رايونلۇق مېتېئورولوگىيە ئىستانسىسىنىڭ باش مۇلازىمەتچىسى دو شىنيىڭنىڭ تونۇشتۇرىشىچە، نۆۋەتتە سوغۇق ھاۋا ئېقىمىنىڭ تەسىرى ئاياغلاشقان بولسىمۇ، شىنجاڭنىڭ ھاۋاسى سوغۇق ھاۋا توپلىمىنىڭ كونتروللىقدا ئىكەن.
</S>
<S ID=18078>
تېمپېراتۇرىنىڭ ئۈزلۈكسىز تۆۋەنلەش ئەھۋالى كۆرۈلمىسىمۇ، تېمپېراتۇرا ئۆرلەش ئۈچۈن بىر جەريان كېتىدىكەن. 
</S>
<S ID=18079>
    3-مارت سەھەردىن باشلاپ،  سوغۇق ھاۋا ئېقىمىنىڭ شىنجاڭغا تەسىر كۆرسىتىشى بىلەن شىمالىي شىنجاڭدا قار يېغىپ، تۇرپان ئويمانلىقى ۋە جەنۇبىي شىنجاڭ ئويمانلىقىدا كۆرۈنەرلىك توپا-توزانلىق ھاۋارايى كۆرۈلدى.
</S>
<S ID=18080>
دوشىنيىڭنىڭ ئېيتىشىچە، 3-ۋە 4- كۈنلىرى توقسۇن، بايىنغۇلىن موڭغۇل ئاپتونوم ئوبلاستى، خوتەن ۋە ئاقسۇ قاتارلىق جايلاردا قاتتىق بوران چىقىپ، قوم-بورانلىق ھاۋارايى كۆرۈلگەن.
</S>
<S ID=18081>
6-مارتقا قەدەر كۆپ قىسىم جايلاردىكى توپا-توزانلىق ھاۋارايى ئۆزگىرىپ توپا ياغقان. قەشقەر ۋىلايىتدە كۆرۈش ئارلىقى ئىنتايىن تۆۋەن بولۇپ، بىر قىسىم ناھىيە، بازارلاردا كۆرۈش ئارلىقى بىر كىلومتېرغىمۇ يەتمىگەن.
</S>
<S ID=18082>
    
</S>
</TEXT>
/BODY
/DOC