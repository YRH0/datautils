<DOC>
<DOCID>TIANSHAN.503930</DOCID>
<HEADER>
<CLASS>مەملىكەت</CLASS>
<DATE>2016-03-02 10:04:50</DATE>
</HEADER>
<BODY>
<HEADLINE>
<S ID=17256>
ۋاڭ يى سىنگاپور دىپلوماتىيە مىنىستىرى ۋېيۋېن بىلەن كۆرۈشتى
</S>
</HEADLINE>
<TEXT>
<S ID=17257>
    شىنخۇا ئاگېنتلىقى، بېيجىڭ، 29-فېۋرال تېلېگراممىسى: دىپلوماتىيە مىنىستىرى ۋاڭ يى 29-فېۋرال بېيجىڭدا سىنگاپور دىپلوماتىيە مىنىستىرى ۋېيۋېن بىلەن سۆھبەتلەشتى.
</S>
<S ID=17258>
    ۋاڭ يى مۇنۇلارنى بىلدۈردى: بۇ يىل جۇڭگو بىلەن سىنگاپورنىڭ دەۋر بىلەن تەڭ ئىلگىرىلەيدىغان ئومۇميۈزلۈك ھەمكارلىق، شېرىكلىك مۇناسىۋىتىنى ئەمەلىيلەشتۈرۈشنىڭ باشلىنىش يىلى، ئىككى تەرەپ جۇڭگو-سىنگاپور ھۆكۈمەتلىرى ئارىسىدىكى ئۈچىنچى زور تۈرنى ئوبدان قۇرۇشى؛ جۇڭگو-سىنگاپور ئەركىن سودا رايونىنىڭ دەرىجىسىنى يۇقىرى كۆتۈرۈش ھەققىدە سۆھبەتلىشىشكە تۈرتكە بولۇشى؛ ‹‹21-ئەسىر دېڭىز ئۈستى يىپەك يولى››نى ئورتاق قۇرۇشى كېرەك.
</S>
<S ID=17259>
جۇڭگو بىلەن شەرقىي-جەنۇبىي ئاسىيا ئەللىرى ئىتتىپاقى دۆلەتلىرى تەقدىر ئورتاق گەۋدىسى.
</S>
<S ID=17260>
جۇڭگو تەرەپ ئىككى تەرەپنىڭ ئەركىن سودا رايونىنىڭ دەرىجىسىنى يۇقىرى كۆتۈرۈشتىكى نەتىجىلەرنى جايىدا ئەمەلىيلەشتۈرۈپ، خەلقئارا ئىشلەپچىقىرىش ئىقتىدارى ھەمكارلىقىنى ئىلگىرى سۈرۈپ، سۆھبەتلىشىش مۇناسىۋىتى بەرپا قىلىنغانلىقىنىڭ 25 يىللىقى يۈرۈشلۈك پائالىيەتلىرىنى ئوبدان ئۆتكۈزۈشنى خالايدۇ.
</S>
<S ID=17261>
    ۋېيۋېن مۇنۇلارنى بىلدۈردى: سىنگاپور جۇڭگو ئىقتىسادى بىلەن سىنگاپور-جۇڭگو مۇناسىۋىتىنىڭ تەرەققىياتىغا تولۇق ئىشىنىدۇ، ‹‹بىر بەلباغ، بىر يول›› قۇرۇلۇشىغا ئاكتىپ قاتنىشىپ، سىنگاپور-جۇڭگو ئەكىن سودا رايونىنىڭ دەرىجىسىنى يۇقىرى كۆتۈرۈش سۆھبىتىنى ئىلگىرى سۈرۈپ، جۇڭگو ـــ شەرقىي-جەنۇبىي ئاسىيا ئەللىرى ئىتتىپاقى مۇناسىۋىتىنىڭ سىجىل تەرەققىياتىغا تۈرتكە بولۇشنى خالايدۇ.
</S>
</TEXT>
/BODY
/DOC