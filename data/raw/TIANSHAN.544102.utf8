<DOC>
<DOCID>TIANSHAN.544102</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-08-25 12:49:30</DATE>
</HEADER>
<BODY>
<HEADLINE>
<S ID=43109>
توقسۇ ناھىيەسىنىڭ 2-پەسىلدىكى چوڭ تۈر قۇرۇلۇشى ۋە خەلق تۇرمۇشى قۇرۇلۇشى تۈرىدە 718مىليون يۈەن مەبلەغ ئەمەلىيلەشتى
</S>
</HEADLINE>
<TEXT>
<S ID=43110>
   ئىختىيارىي مۇخبىرلىرىمىز سىدىق مىجىت، تۇرسۇنجان ھاپىز خەۋىرى: بۇ يىل «13-بەش يىل»لىق پىلاننىڭ باشلىنىش يىلى.
</S>
<S ID=43111>
  بۇ يىل كىرگەندىن بۇيان، توقسۇ ناھىيەسى مۇقىم مۈلۈك سېلىنمىسى، چوڭ تۈر قورۇلۇشى، خەلق تۇرمۇشى قورۇلۇشى قاتارلىق خىزمەتلەرنىڭ نىشان-ۋەزىپىلىرىنى زىچ چۆرىدەپ، كۆپ خىل تەدبىرلەرنى قوللىنىپ، يىللىق بېكىتىلگەن نىشان-ۋەزىپىلەرنى ئاشۇرۇپ ئورۇنلاشقا زور تىرىشچانلىق كۆرسىتىپ، ناھىيە ئىقتىسادىنىڭ مۇقىم، ساغلام تەرەققىياتىنى پۇختا ئىلگىرى سۈردى.
</S>
<S ID=43112>
   توقسۇ ناھىيەسىدىكى مۇناسىۋەتلىك ئورۇنلاردىن ئىگىلىنىشىچە، 22-ئاۋغۇستقىچە يىل بېشىدا بېكىتىلگەن 25 خىل خەلق تۇرمۇشى قۇرۇلۇشى تۈرىدىن 21 ىدە ئىش باشلانغان بولۇپ، بۇنىڭغا 718 مىليون يۈەن مەبلەغ سېلىنغان، بۇنىڭ ئىچىدىكى ئايرىم نۇقتىلىق قۇرۇلۇش تۈرلىرىنىڭ ھەممىسىدە ئىش باشلانغان بولۇپ، بۇنىڭدا 631 مىليون يۈەن مەبلەغ ئەمەلىيلەشكەن، بۇنىڭ بىلەن يىللىق نىشان-ۋەزىپە پىلانىنىڭ %75 ى ئورۇندالغان.
</S>
<S ID=43113>
بۇ 25 خەلق تۇرمۇشى قۇرۇلۇشى تۈرى ئىچىدە كىيىم-كېچەك توقۇمىچىلىقى، نېفىت-تەبىئىي گاز تۈرى ۋىلايەت تەرىپىدىن چوڭ سانائەت كەسپىي باشلامچىلىق تۈرى قىلىپ بېكىتىلگەن.
</S>
</TEXT>
/BODY
/DOC