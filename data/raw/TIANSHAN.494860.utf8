<DOC>
<DOCID>TIANSHAN.494860</DOCID>
<HEADER>
<CLASS>شىنجاڭ</CLASS>
<DATE>2016-02-01 16:52:55</DATE>
</HEADER>
<BODY>
<HEADLINE>
<S ID=8311>
پارتىيەنىڭ غەمخورلۇقىنى مەڭگۈ ئۇنتۇمايمىز
</S>
</HEADLINE>
<TEXT>
<S ID=8312>
    -قەشقەر ۋىلايىتى كوناشەھەر ناھىيەسىنىڭ توققۇزاق بازىرى ئاياغمەنگەن كەنتىدىكى دېھقان ئابدۇقېيۇم روزى
</S>
<S ID=8313>
    كۆپچىلىك، ياخشىمۇ سىلەر!
</S>
<S ID=8314>
مېنىڭ ئىسمىم ئابدۇقېيۇم روزى، قەشقەر كوناشەھەر ناھىيەسىنىڭ توققۇزاق بازىرىدىكى بىر ئاددىي دېھقان، مەن چوڭقۇر مەنىلىك سۆزلەرنى قىلالمايمەن، مول مەزمۇنلۇق قائىدىلەرنىمۇ دېيەلمەيمەن، ‹‹قىلىدىغان ئىش بولۇش، تاپىدىغان پۇل بولۇش، ئارزۇ – ئۈمىدلىك ياشاش، تۇرمۇش بارغانسېرى ياخشىلىنىش›› دېگەن بۇ سۆزلەر مەن ۋە بارلىق دېھقانلارنىڭ گۈزەل ئارزۇسى.
</S>
<S ID=8315>
    2014 – يىل 4 – ئاينىڭ 28 – كۈنى مەن ۋە يۇرتداشلارغا نىسبەتەن ئۇنتۇلغۇسىز بىر كۈن بولدى، شۇ كۈنى باش شۇجى شى جىنپىڭنىڭ كوناشەھەر ناھىيەسىنىڭ ئاياغمەنگەن كەنتىگە كەلگەنلىكىنى ئاڭلىدىم، بىراق مەن باش شۇجىنىڭ مېنىڭ ئۆيۈمگە كىرىدىغانلىقىنى ئويلاپمۇ باقماپتىكەنمەن، باش شۇجى ئۆيۈمگە كىرىپ، تۇرمۇش ئەھۋالىمىز، ئىقتىسادىي كىرىمىمىز ۋە قىيىنچىلىقىمىزنى سورىدى.
</S>
<S ID=8316>
مېڭىش ئالدىدا، باش شۇجى قولۇمنى تۇتۇپ تۇرۇپ، مېھرىبانلىق بىلەن: ‹‹پەن – تېخنىكا بىلىملىرىنى تىرىشىپ ئۆگىنىپ، ئىشلەپچىقىرىشنى چىڭ تۇتۇپ، مىللەتلەر ئىتتىپاقلىقى ۋە ئىجتىمائىي مۇقىملىقنى قوغداپ، كۈنلىرىڭلارنى ياخشى ئۆتكۈزۈپ، كەنتىڭلارنى تېخىمۇ گۈللەندۈرۈڭلار››، دېدى.
</S>
<S ID=8317>
بۇ ئىشلار ناھايىتى تۇيۇقسىز يۈز بەرگەن بولغاچقا، خۇددى چۈش كۆرگەندەكلا بولدۇم. باش شۇجىنىڭ بىزنىڭ ئۆيگە كىرىپ بىز بىلەن سۆزلەشكەندىكى يېقىملىق قىياپىتى خۇددى تۈنۈگۈنكىدەكلا كۆز ئالدىمدا تۇرىدۇ، باش شۇجىنىڭ ھاۋالىسى ماڭا پارتىيە مەركىزىي كومىتېتىنىڭ بىز چېگرا رايون خەلقىگە ھەر تەرەپتىن چەكسىز كۆڭۇل بۆلۇپ، غەمخورلۇق قىلىدىغانلىقىنى چوڭقۇر ھېس قىلدۇردى، بىز بۇنى مەڭگۈ ئېسمىزدە چىڭ ساقلايمىز.
</S>
<S ID=8318>
    مەن باش شۇجىنىڭ غەمخورلۇقىنى تېخىمۇ كۆپ كىشى بىلەن ئورتاقلىشىش ئۈچۈن، ئاكتىپلىق بىلەن بازىرىمىز، كەنتىمىز تەشكىللىگەن لېكسىيە سۆزلەش پائالىيىتىگە قاتنىشىپ، يەرلىك تەشۋىقاتچى بولدۇم.
</S>
<S ID=8319>
2015 – يىلى 4 – ئايدا باش شۇجى شى جىنپىڭنىڭ ئاياغمەنگەن كەنتىدە خىزمەتلەرنى تەكشۈرگەنلىكىنىڭ بىر يىللىقىنى خاتىرىلەش پائالىيىتىدە، مەن كوناشەھەر ناھىيەسىنىڭ ‹‹مىننەتدارلىق بىلدۈرۈش تەشۋىقات ئەترىتى››گە قاتنىشىپ، باشقا يەتتە كىشى بىلەن بىرلىكتە ناھىيەمىزنىڭ ھەر قايسى يىزا – كەنتلىرىگە بېرىپ لېكسىيە سۆزلىدىم.
</S>
<S ID=8320>
باش شۇجى شى جىنپىڭ ئوتتۇرىغا قويغان ‹‹قىلىدىغان ئىش بولۇش، تاپىدىغان پۇل بولۇش، ئارزۇ – ئۈمىدلىك ياشاش، تۇرمۇش بارغانسېرى ياخشىلىنىش›› دېگەن تېمىدا ئاممىغا باش شۇجىنىڭ ھاۋالىسىنى، غەمخورلۇقىنى، پارتىيەنىڭ نەپ يەتكۈزۈش سىياسەتلىرىنى تەشۋىق قىلدىم، ئامما بىلەن پىكىر ئالماشتۇرۇپ، باش شۇجى بىلەن كۆرۈشكەندىن كېيىنكى ھەقىقىي تەسىراتىمنى، ئۆزۇمنىڭ بەختلىك ھېس – تۇيغۇلىرىمنى ئاممىغا سۆزلەپ بېرىپ، كۆپچىلىكنى ئورتاق تونۇش ھاسىل قىلىشقا يېتەكلىدىم.
</S>
<S ID=8321>
بىر يىلدىن بۇيان، مەن جەمئىي 35 مەيدان/قېتىم لېكسىيە سۆزلىدىم، تەشۋىقاتىمنى ئاڭلىغان ئامما 14 مىڭ ئادەم/قېتىمدىن ئاشتى.
</S>
<S ID=8322>
    تۇنجى قېتىم سەھنىگە چىقىپ لېكسىيە سۆزلىگەندە، يۇرتداشلارغا قاراپ جىددىيلىشىپ سۆزلىيەلمەي قالدىم، تەييارلىغان لىكسىيە ماتېرىيالىمنىڭ بىرەر جۈملىسىنىمۇ ئېسىمگە ئالالمىدىم، شۇ ۋاقىتتا ئىنتايىن بىئارام بولۇپ، باش شۇجىنىڭ تەلىمىگە يۈز كېلەلمىگەندەك ھېس قىلدىم، ئەجىبا، خەلققە نەپ يەتكۈزۈش سىياسەتلىرىنىڭ قايسى بىرى مەندىن مۇستەسنا؟
</S>
<S ID=8323>
پەقەت كۆڭۈل قويۇپ سۆزلىسەملا، تەشۋىقات ماتېرىيالىنى يادلىشىمنىڭ نېمە ھاجىتى؟ دەپ ئويلىدىم.
</S>
<S ID=8324>
تۇنجى قېتىملىق مەغلۇبىيەت ماڭا چوڭ زەربە بولدى، باشقىلار قىلالىغاننى مەن نېمىشقا قىلالمىغۇدەكمەن؟
</S>
<S ID=8325>
مەن باشقىلاردىن ناچار ئەمەسقۇ؟
</S>
<S ID=8326>
مەن ئىچ – ئىچىمدىن مەن چوقۇم قىلالايمەن، چوقۇم ياخشى سۆزلىيەلەيمەن، دەپ ئىرادە باغلىدىم.
</S>
<S ID=8327>
بازار، كەنت كادىرلىرىنىڭ ياردىمىدە، پۈتۈن زېھنىم بىلەن كىرىشىپ، دېھقانلارغا پايدىلىق 40تىن ئارتۇق نەپ يەتكۈزۈش سىياسىتىنى توپلىدىم، نەپ يەتكۈزۈش سىياسەتلىرىنىڭ ئاممىغا ئېلىپ كەلگەن پايدىسىنى ئۆزگىرىشلەرگە باغلاپ سۆزلىدىم، قايتا – قايتا تەشۋىق قىلىش ئارقىلىق، مەندە خېلى كۆپ ئىلگىرىلەش بولدى.
</S>
<S ID=8328>
نەق مەيداندا سوئال سوراش، نەق مەيداندا مىسال كەلتۈرۈپ چۈشەندۈرۈش، سىياسەتلەرنى يېشىپ چۈشەندۈرۈش قاتارلىق ئىقتىدارنى يېتىلدۈردۈم، ئاڭلىغۇچىلار بىلەن بىمالال پىكىر ئالماشتۇرىدىغان بولدۇم، شۇنىڭ بىلەن بىرگە نەق مەيداندىكى ئاڭلىغۇچىلارنىڭ دىققىتىنى يىغالايدىغان بولدۇم.
</S>
<S ID=8329>
مەن يەنە ‹‹ئەسەبىيلىكنى تۈگىتىش››، زوراۋانلىق، تېررورلۇققا قارشى تۇرۇش جەھەتتىكى تەشۋىقاتقىمۇ زور كۈچ سەرپ قىلدىم، بۇنى ناھىيە تارقاتقان ھەر خىل تەشۋىقات ماتېرىياللىرىنى ئاساس قىلىپ، بازار، كەنتىمىزنىڭ ئەمەلىي ئەھۋالىغا زىچ باغلاپ، ئەمەلىي مىساللار، دېلو مىساللىرى ئارقىلىق چۈشەندۈردۈم.
</S>
<S ID=8330>
ھەممىسى كەنتتە يۈز بەرگەن ئىشلار بولغاچقا، كۆپچىلىك ياقتۇرۇپ ئاڭلىدى ھەم چۈشەندى، ئۇلار پارتىيەنىڭ غەمخورلۇقىنى ھېس قىلغانلىقىنى، پارتىيەنىڭ غەمخورلۇقىغا مىننەتدارلىق بىلدۈرىدىغانلىقىنى، پارتىيەگە قەتئىي ئەگىشىپ ماڭىدىغانلىقىنى ئېيتتى، شۇنداقلا بەس – بەستە ئائىلىدىكى ياشلارنى ياخشى تەربىيەلەيدىغانلىقى، دىن ئەسەبىيلىكى ئىدىيەسىگە قارشى قەتئىي كۈرەش قىلىدىغانلىقىنى بىلدۈرۈشتى.
</S>
<S ID=8331>
    لېكسىيەنى تېخىمۇ جانلىق، تېخىمۇ قايىل قىلارلىق سۆزلەش ئۈچۈن، مەن شەكىلدە يېڭىلىق يارىتىپ، توختىماي ئىزدىنىپ، ھەر خىل ئۇسۇللارنى سىناپ باقتىم.
</S>
<S ID=8332>
بىر قېتىملىق تەشۋىقاتتا، مەن تۇتۇپ تۇرۇلۇۋاتقان بىر كىشىنىڭ ئائىلە تاۋابىئاتلىرىنىڭ ماقۇللۇقىنى ئالغاندىن كېيىن، ماڭا ماسلىشىپ بېرىشكە تەكلىپ قىلدىم، ياشلارنىڭ ئاسانلا ئازىدىغانلىقى توغرىسىدا سۆزلىگىنىمدە، ئۇ كىشىنىڭ ئائىلە تاۋابىئاتلىرى ئۆز كەچۈرمىشىنى مىسال قىلىپ سۆزلىدى، ئۇلار بىر تەرەپتىن، ئاچچىق كۆز ياشلىرىنى تۆكتى، يەنە بىر تەرەپتىن، كىشىلەرنى بالىلارغا ياخشى قاراش، ئۇلارنى توغرا يولغا مېڭىشقا يېتەكلەش ۋە تەربىيەلەشكە مۇراجىئەت قىلدى، شۇنداقلا ماڭا بۇرۇنراق مۇشۇ قائىدىلەرنى سۆزلىگەن بولساڭلار، بالامنى جەزمەن ياخشى تەربىيەلىگەن بولاتتىم، بالاممۇ قانۇنغا خىلاپلىق قىلىپ جىنايەت يولىدا ماڭمىغان بولاتتى، دېدى.
</S>
<S ID=8333>
شۇ قېتىملىق لېكسىيە نەق مەيداندىكى ئاممىنى ئورتاق تونۇشقا ئىگە قىلىپ، تەشۋىقاتنىڭ ئۈنۈمىنى ئۆستۈردى.
</S>
<S ID=8334>
مېنىڭچە، تەشۋىقاتنىڭ مەزمۇنى چوقۇم ئامما كۆڭۈل بۆلىدىغان، ئامما ئېتىبار بېرىدىغان تېما بولۇشى كېرەك.
</S>
<S ID=8335>
ئامما ئېتىراپ قىلغاندىلا، تەربىيەنىڭ زور رولىنى جارى قىلدۇرغىلى، نۇرغۇن ئادەمنى ياخشى تەربىيەلىگىلى بولىدۇ.
</S>
<S ID=8336>
    تەشۋىقات سەۋىيەمنى ۋە تەشۋىقات ئۈنۈمىنى ئۈزلۈكسىز ئۆستۈرۈش ئۈچۈن، بارلىق پۇرسەتتىن پايدىلىنىپ ئۆزۈمنىڭ نۇتۇق قابىلىيىتىمنى چېنىقتۇردۇم.
</S>
<S ID=8337>
ئالدى بىلەن شەھەرگە كىرىپ ئىشلەمچىلىك قىلىپ، كەنت تەشكىللىگەن تەشۋىقاتقا قاتناشمىغانلارنىڭ ئائىلىلىرىگە بېرىپ تەشۋىق قىلدىم، يەنە ھەر خىل مەدەنىيەت پائالىيەتلىرى پۇرسىتىدىن پايدىلىنىپ كىچىك تىپتىكى لېكسىيەنى قانات يايدۇردۇم، مۇشۇنداق ئۈزلۈكسىز تەشۋىق قىلىش نەتىجىسىدە، تەشۋىقات ماھارىتىم ۋە تەشۋىقات سەۋىيەم كۆرۈنەرلىك ئۆستى، سۆزلىگەن لېكسىيەلىرىممۇ ئاممىنىڭ ئالقىشىغا ۋە ئېتىراپ قىلىشىغا ئېرىشتى، كىشىلەر ئۆيۈمگە كېلىپ، ماڭا رەھمەت ئېيتىدىغان بولدى، تەشۋىقاتىمدىن ئۇلار نۇرغۇن نەرسىنى بىلىۋالغانلىقىنى، بالىلىرىغا دىن ئەسەبىيلىكى ئىدىيەسىدىن يىراق تۇرۇپ، توغرا يولدا مېڭىش توغرىسىدا تەربىيە بېرىدىغانلىقىنى بىلدۈرۈشتى.
</S>
<S ID=8338>
    بۇنىڭدىن كېيىن مەن چوقۇم باش شۇجىنىڭ تاپشۇرۇقىنى ئېسىمدە چىڭ ساقلاپ، تەشۋىقاتنى ئىزچىل داۋاملاشتۇرىمەن، 70، 80 ياشقا كىرگۈچە سۆزلەيمەن. سۆزلىيەلمىگەن چېغىمدا بالىلىرىمغا، نەۋرىلىرىمگە سۆزلىتىپ، باش شۇجىنىڭ غەمخورلۇقىنى تېخىمۇ كۆپ كىشىگە يەتكۈزىمەن.
</S>
<S ID=8339>
پارتىيەنىڭ غەمخۇرلۇقىنى مەڭگۈ ئۇنتۇمايمىز.
</S>
<S ID=8340>
‏    
</S>
</TEXT>
/BODY
/DOC