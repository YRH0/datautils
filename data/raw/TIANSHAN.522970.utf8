<DOC>
<DOCID>TIANSHAN.522970</DOCID>
<HEADER>
<CLASS>شىنجاڭ</CLASS>
<DATE>2016-05-13 10:38:09</DATE>
</HEADER>
<BODY>
<HEADLINE>
<S ID=28046>
‹‹مېنىڭ بايرىقىم›› فىلىمى ‹‹ئالتۇش شەمشاد›› مۇكاپاتىغا ئېرىشتى
</S>
</HEADLINE>
<TEXT>
<S ID=28047>
   مۇيەسسەر ئاباھامىت خەۋەر قىلىدۇ: شىنجاڭ ‹‹داسىن›› مەدەنىيەت تارقىتىش چەكلىك شىركىتى ئىشلىگەن ئونسۇ ناھىيەسىنىڭ تۇمشۇق بازىرى لەڭگەر كەنتىدىكى خۇدابەردى ئىمىن بوۋاينىڭ 20 نەچچە يىل بۇرۇن ئوغلىنى قۇتقۇزۇش جەريانىدا ھاياتىدىن ئايرىلغان بايراقچى ھەربىي يىگىتكە بولغان مىننەتدارلىقىنى بىلدۈرۈش ئۈچۈن، 20 نەچچە يىلدىن بۇيان بىر كۈنمۇ توختاتماي بايراق چىقارغانلىقىدەك كەچۈرمىشلىرى تەسۋىرلەنگەن فىلىم ‹‹مېنىڭ بايرىقىم›› يېقىندا بېيجىڭدا ئۆتكۈزۈلگەن 6 – نۆۋەتلىك مىللەتلەر كىنو فېستىۋالىدا ‹‹ئالتۇش شەمشاد›› مۇكاپاتىغا، فىلىمدە خۇدابەردى ئىمىننىڭ ياشانغاندىكى رولىنى ئالغان ئىلغارجان ئابدۇرېھىم مۇنەۋۋەر باش پېرسوناژ مۇكاپاتىغا ئېرىشتى.
</S>
<S ID=28048>
   بۇ فىلىم 2015 – يىلى شىنجاڭ ئۇيغۇر ئاپتونوم رايونى قۇرۇلغانلىقىنىڭ 60 يىللىقىنى تەبرىكلەش مۇناسىۋىتى بىلەن ئىشلەنگەن فىلىم بولۇپ، مەركىزىي تېلېۋىزىيە ئىستانسىسى، شىنجاڭ تېلېۋىزىيە ئىستانسىسىدا كۆرسىتىلگەنىدى. 2015 – يىلى 9 – ئايدا بۇ فىلىم 24 – نۆۋەتلىك ‹‹ئالتۇن خوراز›› كىنو فېستىۋالىدا مۇتەخەسسىسلەرنىڭ يۇقىرى باھاسىغا ئېرىشكەن. ‹‹مېنىڭ بايرىقىم›› فىلىمى مۇشۇ ئاينىڭ ئاخىرىدىن باشلاپ ئاپتونوم رايونىمىزنىڭ ھەر قايسى جايلىرىدىكى كىنوخانىلاردا قويۇلىدۇ.
</S>
</TEXT>
/BODY
/DOC