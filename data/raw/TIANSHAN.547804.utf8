<DOC>
<DOCID>TIANSHAN.547804</DOCID>
<HEADER>
<CLASS>شىنجاڭ</CLASS>
<DATE>2016-09-06 15:43:12</DATE>
</HEADER>
<BODY>
<HEADLINE>
<S ID=47412>
‹‹ئىككى كۆرگەزمە›› ئۆزئارا مەنپەئەت يەتكۈزىدىغان سۇپا ھازىرلاپ بەردى
</S>
</HEADLINE>
<TEXT>
<S ID=47413>
 مۇبارەك ئىسمائىل
</S>
<S ID=47414>
   ‹‹ئىككى كۆرگەزمە›› شىنجاڭغا يېڭى ئۆزگىرىش ئېلىپ كەلدى.
</S>
<S ID=47415>
بولۇپمۇ ئۈرۈمچى شەھىرىنىڭ شەھەر مۇھىتى، ئاممىۋى ئەسلىھەلىرىنىڭ زور دەرىجىدە ياخشىلىنىشىغا، ئۈرۈمچى ۋە ئۇنىڭ ئەتراپىدىكى رايونلارنىڭ ساياھەت كەسپىنىڭ تەرەققىياتىغا تۈرتكە بولدى.
</S>
<S ID=47416>
كۆرگەزمىگە قاتناشقان كارخانىلارغا نىسبەتەن ئېيتقاندا، ئۇلارنىڭ مەھسۇلاتلىرى كەڭ كۆلەمدە تەشۋىق قىلىنىش پۇرسىتىگە ئىگە بولۇپ، تونۇلۇش، ئومۇملىشىش دەرىجىسى مۇناسىپ ئۆستى.
</S>
<S ID=47417>
   ‹‹جۇڭدا›› تەنتەربىيە كەسپىي گۇرۇھىنىڭ باش مۇدىرى شۈ مېيفاڭ مۇنداق دېدى: بۇ قېتىم شىنجاڭ بازىرىنىڭ ناھايىتى چوڭلۇقىنى ھېس قىلدىم، بۇ يىل بىز شىنجاڭ ۋە ئوتتۇرا ئاسىيادا زاۋۇت قۇرۇشقا تەييارلىق قىلىۋاتىمىز، ‹‹ئىككى كۆرگەزمە›› بىزنىڭ تەشۋىق قىلىش، تونۇشتۇرۇش ۋە ھەمكارلاشقۇچى ئىزدىشىمىزدىكى ياخشى پۇرسەت، بىز ئەلۋەتتە بۇ پۇرسەتنى چىڭ تۇتىمىز.
</S>
<S ID=47418>
   خۇبېي ئۆلكىسىدىن كەلگەن فېڭ رۇنخۇا مۇنداق دېدى: ‹‹ئىككى كۆرگەزمە›› ھەم ھەر قايسى ئۆلكە، ئاپتونوم رايونلارنىڭ تەنتەربىيە مەدەنىيىتى ئالاقە سۇپىسىنى بەرپا قىلدى، ھەم تەنتەربىيە كەسپى ئۈچۈن زور سودا پۇرسىتى ياراتتى، شىنجاڭنىڭ تەنتەربىيە كەسپىنى ئېچىشنى كۈتۈپ تۇرغان مول بايلىق دېيىشكە بولىدىكەن.
</S>
<S ID=47419>
   ‹‹ئىككى كۆرگەزمە››نىڭ شىنجاڭدا ئۆتكۈزۈلۈشى شىنجاڭنىڭ تەنتەربىيە كەسپىنى راۋاجلاندۇرۇشىغا تۈرتكە بولۇپلا قالماي، يەنە غەربىي رايوندىكى باشقا ئۆلكە، ئاپتونوم رايونلارنىڭ تەنتەربىيە كەسپىنى راۋاجلاندۇرۇشىغا تۈرتكە بولدى، دېدى تۇرپان شەھەرلىك مەدەنىيەت – تەنتەربىيە – رادىيو – كىنو – تېلېۋىزىيە ئىدارىسىنىڭ باشلىقى چيەن خاۋلياڭ.
</S>
<S ID=47420>
   شىركىتىمىز شىنجاڭنىڭ تەنتەربىيە ئىشلىرىنىڭ تەرەققىياتىدىن، بولۇپمۇ قار – مۇز تەنھەرىكىتىنىڭ تەرەققىياتىدىن زور ئۈمىدلەرنى كۈتىدۇ.
</S>
<S ID=47421>
تەنتەربىيەنى مەزمۇن قىلىپ، شىنجاڭ بىلەن تېخىمۇ كۆپ ھەمكارلىقنى قانات يايدۇرۇپ، ئۆزئارا مەنپەئەت يەتكۈزۈپ، ئورتاق پايدا ئېلىشنى خالايدۇ، شۇڭا ‹‹ئىككى كۆرگەزمە››نى ئۆزئارا مەنپەئەت يەتكۈزىدىغان سۇپا ھازىرلاپ بەردى دېسەك ئارتۇق كەتمەيدۇ، دېدى شەندۇڭ ‹‹ئەسىر يۇلتۇزى›› تەنتەربىيە – مەدەنىيەت سايمانلىرى چەكلىك شىركىتىنىڭ دىرېكتورى جاڭ خەيشېڭ.
</S>
</TEXT>
/BODY
/DOC