<DOC>
<DOCID>TIANSHAN.501497</DOCID>
<HEADER>
<CLASS>شىنجاڭ</CLASS>
<DATE>2016-02-24 17:51:14</DATE>
</HEADER>
<BODY>
<HEADLINE>
<S ID=15115>
ئاپتونوم رايوننىڭ «ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش» پائالىيىتىدىكى تىپىك ئىش- پائالىيەتلەردىن سەييارە دوكلات بېرىش بويىچە بىڭتۈەن مەخسۇس مەيدان يىغىنى ئۆتكۈزۈلدى
</S>
</HEADLINE>
<TEXT>
<S ID=15116>
    ئاپتونوم رايوننىڭ «ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش» پائالىيىتىدىكى تىپىك ئىش- پائالىيەتلەردىن سەييارە دوكلات بېرىش بويىچە بىڭتۈەن مەخسۇس مەيدان يىغىنى 23 – فېۋرال چۈشتىن كېيىن ئۆتكۈزۈلدى. دوكلات بېرىش ئۆمىكىنىڭ يەتتە ئەزاسى يولغا چىقىش ئالدىدا تۇرغان شىنجاڭ ئىشلەپچىقىرىش- قۇرۇلۇش بىڭتۈەنى ئورگىنىدىن 3- تۈركۈمدىكى «ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش» پائالىيىتىگە قاتنىشىدىغان خىزمەت گۇرۇپپىلىرىنىڭ ئەزالىرىغا قىممەتلىك تەجرىبىلىرىنى تونۇشتۇردى.
</S>
<S ID=15117>
    خوتەن ۋىلايەتلىك پارتكوم تەشۋىقات بۆلۈمىنىڭ گۇما ناھىيەسى مۇجى بازىرىنىڭ كوناسايباغ كەنتىدە تۇرۇشلۇق خىزمەت گۇرۇپپىسىنىڭ باشلىقى يالقۇن تۇنىياز مۇنداق دېدى: «بۇلتۇر 7-ئاينىڭ 3-كۈنى گۇما ناھىيەسىدە 6.5 بال يەر تەۋرىدى.
</S>
<S ID=15118>
بۇ مېنىڭ چوڭ بولۇپ مۇنداق ئېغىر سىناققا تۇنجى دۇچ كېلىشىم ئىدى.
</S>
<S ID=15119>
يەر تەۋرىگەندە شۇ ھامان كاللامغا كەنت ئاھالىلىرى قانچىلىك ئاپەتكە ئۇچرىغاندۇ؟ دېگەن مەسىلە كەلدى. يەر تەۋرىگەندىن كېيىن دەرھال خىزمەت گۇرۇپپىسىنى باشلاپ، خەلق ئەسكەرلىرىدىن ئاپەتكە تاقابىل تۇرۇپ، ئاپەتتىن قۇتقۇزۇش ئەترىتى تەشكىللەپ، ئاپەتكە ئۇچرىغان ئاممىنى كەنت ئاھالە كومىتېتىگە كۆچۈرۈپ كەلدۇق.
</S>
<S ID=15120>
يەنە 22 يىشىك مېنىرال سۇ ۋە 500 تال نان سېتىۋېلىپ، ئاپەتكە ئۇچرىغان ئاممىدىن ھال سورىدۇق.
</S>
<S ID=15121>
ئاندىن كېيىن 8 كۈن ئۇدا ئائىلىلەرگە كىرىپ، ئاپەت ئەھۋالىنى ستاتېستىكا قىلدۇق.
</S>
<S ID=15122>
ھەر ۋاقىت كەنت ئاھالىلىرى مەنپەئىتىنى ئالدىنقى ئورۇنغا قويغاندىلا، ئاندىن ئەل قەلبىدىن ئورۇن ئالغىلى بولىدۇ.
</S>
<S ID=15123>
    دوكلات بېرىش يىغىنىدا سۆزلەنگەن ھەر بىر تەسىرلىك ھېكايە نەق مەيداندىكى تاماشىبىنلارنىڭ قەلبىنى لەرزىگە سالدى.
</S>
<S ID=15124>
پات ئارىدا 14- شىنىڭ گۇما دېھقانچىلىق مەيدانىنىڭ 1- ليەنىدە تۇرۇپ ئىشلەشكە ئاتلىنىدىغان شىنجاڭ ئىشلەپچىقىرىش- قۇرۇلۇش بىڭتۈەنى پارتكومى بىرلىكسەپ بۆلۈمى دىن ئىشلىرى باشقارمىسىنىڭ تەكشۈرۈپ تەتقىق قىلغۇچىسى ئىلھام راھمان مۇنداق دېدى:- بىز ئاساسىي قاتلامغا بېرىپ، ئامما ئۈچۈن ھەقىقىي، بىجانىدىل ئىشلەپ، ئۇلارنىڭ ھەقىقىي قەلبىنى مايىل قىلىپ، كومپارتىيە ئەزالىرىنىڭ شانلىق ئوبرازىنى تىكلەيمىز.
</S>
<S ID=15125>
يىغىندا تونۇشتۇرۇلغان بىر قانچە تەجرىبىلەردىن خىزمەت تەسەۋۋۇرىمىزنى تېخىمۇ ئايدىڭلاشتۇرۇۋالدۇق.
</S>
<S ID=15126>
    دوكلاتنى ئاڭلاپ، كۆپچىلىكنىڭ «ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش» خىزمىتىگە بولغان تونۇشى ۋە چۈشەنچىسى تېخىمۇ چوڭقۇرلاشتى، كەنتتە تۇرۇپ ئىشلەشكە بولغان ئىشەنچىسى ئاشتى.
</S>
<S ID=15127>
بۇ يىل شىنجاڭ ئىشلەپچىقىرىش-قۇرۇلۇش بىڭتۈەنى سۇچىلىق ئىدارىسى يېزا ئىگىلىك سۇ ئىشلىرى باشقارمىسىنىڭ مۇئاۋىن باشلىقى ۋاڭ لىپىڭ 3-شىسىنىڭ 5- ليەنىگە بېرىپ خىزمەت قىلىدىغان بولۇپ، ئۇ مۇنداق دېدى: جەنۇبىي شىنجاڭنىڭ سۇ ئىشلىرى پىلانى يولغا قويۇلدى.
</S>
<S ID=15128>
مەن بارىدىغان ليەنگە بېرىپ قارىسام، بۇ ليەندە غوللۇق قۇرۇلۇش ۋە سۇ- ئىنشائات قۇرۇلۇشى ئىنتايىن كەمچىلكەن.
</S>
<S ID=15129>
دۆلەتنىڭ قوللاش پۇرسىتىنى چىڭ تۇتۇپ، قۇرۇلۇشنى ئوبدان قىلىمىز.
</S>
<S ID=15130>
قۇرۇلۇش مېخانىزمىنى ئوبدان يولغا قويۇپ، ئۇنى ئۇزاققىچە داۋاملاشتۇرىمىز.
</S>
</TEXT>
/BODY
/DOC