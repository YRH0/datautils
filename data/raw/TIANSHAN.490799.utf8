<DOC>
<DOCID>TIANSHAN.490799</DOCID>
<HEADER>
<CLASS>ئۈرۈمچى</CLASS>
<DATE>2016-01-20 17:25:47</DATE>
</HEADER>
<BODY>
<HEADLINE>
<S ID=4300>
«قىشلىق تەنھەرىكەت مۇسابىقىسىنى ياخشى ئۇيۇشتۇرۇپ، ياخشى ساھىبخانلاردىن بولۇش» ئۈرۈمچى شەھەر ئاھالىلىرى بەس- مۇنازىرە قىلىدىغان تېمىلاردىن بولۇپ قالدى
</S>
</HEADLINE>
<TEXT>
<S ID=4301>
    «قىشلىق تەنھەرىكەت مۇسابىقىسىنى ياخشى ئۇيۇشتۇرۇپ، ياخشى ساھىبخانلاردىن بولۇش» يېقىندا ئۈرۈمچى شەھەر ئاھالىلىرى بەس-مۇنازىرە قىلىدىغان تېمىلاردىن بولۇپ قالدى.
</S>
<S ID=4302>
كۆپچىلىك ئوخشاش بولمىغان ئۇسۇللاردا «13-نۆۋەتلىك قىشلىق تەنھەرىكەت مۇسابىقىسى»نىڭ مۇلازىمەت سېپىگە كىرىپ، كاتتا پائالىيەت ئېلىپ كېلىدىغان بۇ خوشاللىقلاردىن ئورتاق بەھرىمەن بولماقچى بولدى.
</S>
<S ID=4303>
    19-يانۋار چۈشتىن بۇرۇن ئۈرۈمچى ۋاقتى ئەتىگەن سائەت 8 دە، ۋاقىتلىق مەخسۇس لىنىيە ئاپتوبۇس شوپۇرى ۋاڭ جيەنمىڭ ئاپتوبۇسنى ھەيدەپ قىزىلتاغ تەنتەربىيە سارىيىدا ئالدىدا پەيدا بولدى.
</S>
<S ID=4304>
ئۇ مۇلازىمەتچى سالاھىيىتى بىلەن 13-نۆۋەتلىك قىشلىق تەنھەرىكەت مۇسابىقىسىگە قاتناشتى.
</S>
<S ID=4305>
20 يىللىق شوپۇرلۇق تارىخىغا ئىگە بۇ پېشقەدەم شوپۇر بۇنىڭدىن ھاياجانلىنىپ مۇنداق دېدى: مەن تولۇق تەييارلىق قىلدىم.
</S>
<S ID=4306>
بىخەتەرلىك ئەڭ مۇھىم.
</S>
<S ID=4307>
كۆپچىلىك ئاپتوبۇسقا ئولتۇرغاندىن كېيىن ئۇلارنى مۇسابىقە مەيدان سارىيىغا ئاپىرىپ قويىمەن.
</S>
<S ID=4308>
مەن ياخشى قىياپىتىم ۋە ھالىتىم بىلەن ئۇلار ئۈچۈن خىزمەت قىلىپ ئۇلاردا شىنجاڭلىقلار ناھايىتى قىزغىن ئىكەن، دېگەن تەسىر قالدۇرىمەن.
</S>
<S ID=4309>
    13-نۆۋەتلىك قىشلىق تەنھەرىكەت مۇسابىقسىنىڭ يېقىنلاپ كېلىشىگە ئەگىشىپ، ئېچىلىش مۇراسىمىنىڭ كېيىم- كېچەك باش نازارەتچىسى جياڭ زاۋ ۋە ئۇ تۇرۇشلۇق ئۆمەك ـــ ئۈرۈمچى مىڭ يىل گۈزەل كېيىم- كېچەك چەكلىك شىركىتىنىڭ خادىملىرى لايىھىلەپ تەييارلىغان 530 يۈرۈش سەھنە كىيىمى تۇلۇق تەييارلىنىپ بولدى.
</S>
<S ID=4310>
جياڭ زاۋ مۇنداق دېدى: 13- نۆۋەتلىك قىشلىق تەنھەرىكەت مۇسابىقىسى ئۈچۈن مۇلازىمەت قىلىش ھاياتىمدىكى ئەڭ رىقابەت تۈسىنى ئالغان بىر قېتىملىق خىزمەت بولدى.
</S>
<S ID=4311>
ئۇنىڭدا مىللىيچە ئالاھىدىلىك، زامانىۋىيلىق، تەنھەرىكەت ئالاھىدىلىكىنى نامايەن قىلىش كېرەك.
</S>
<S ID=4312>
شىنجاڭ شۇنداق گۈزەل، شىنجاڭنىڭ مىللىيچە كېيىم- كېچەكلىرى تېخىمۇ گۈزەل، بىز قىشلىق تەنھەرىكەت مۇسابىقىسىنى ئۆزگىچە ئويۇشتۇرۇپ، دۇنياغا شىنجاڭنى تونۇتماقچى، بۇنىڭدىن ھەممەيلەن پەخىرلىنىمىز.
</S>
</TEXT>
/BODY
/DOC