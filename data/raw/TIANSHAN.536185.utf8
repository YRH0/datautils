<DOC>
<DOCID>TIANSHAN.536185</DOCID>
<HEADER>
<CLASS>شىنجاڭ</CLASS>
<DATE>2016-07-21 17:46:02</DATE>
</HEADER>
<BODY>
<HEADLINE>
<S ID=34254>
شىنجاڭدا «تەڭرىتاغ پالۋانلىرى» ئالتە دۆلەت ئەركىن مۇشتلىشىش لەۋھە تالىشىش كەسپىي مۇسابىقىسى ئۆتكۈزۈلىدۇ
</S>
</HEADLINE>
<TEXT>
<S ID=34255>
    ئۈرۈمچى شەھەرلىك تەنتەربىيە ئىدارىسى، تەڭرىتاغ تورى، شىنجاڭ تېلېۋىزىيە ئىستانسىسى تەنتەربىيە-ساغلاملىق قانىلى قاتارلىق ئورۇنلار ئۇيۇشتۇرغان، شىنجاڭ پالۋان ئابدۇرەشىدخان يېمەك-ئىچمەك چەكلىك شىركىتى، شىنجاڭ «ئوغلان» مەدەنىيەت-تەرەققىيات چەكلىك شىركىتى، شىنجاڭ تەڭرىتاغ «دىڭشىڭ» كۆرگەزمە پىلانلاش چەكلىك شىركىتى قاتارلىق ئورۇنلار ئۆتكۈزۈشنى ئۈستىگە ئالغان «تەڭرىتاغ پالۋانلىرى» ئالتە دۆلەت ئەركىن مۇشتلىشىش لەۋھە تالىشىش كەسپىي مۇسابىقىسى 30-ئىيۇل ﺋﯜﺭﯛﻣﭽﻰ قىزىلتاغ ﺗﻪﻧﺘﻪﺭﺑﯩﻴﻪ ﻣﻪﻳﺪﺍﻧﯩﺪﺍ ئۆتكۈزۈلىدۇ.
</S>
<S ID=34256>
    بۇ قېتىمقى مۇسابىقىگە جۇڭگو، رۇسىيە، قازاقستان، تاجىكستان، قىرغىزستان، ئۆزبېكستان قاتارلىق دۆلەتلەردىن كەلگەن ئەركىن مۇشتلاشچى ئابدۇرەشىدخان، بوكىسچى ھەم ئەركىن مۇشتلاشچى لەززەت، بوكىسچى ئېلجاس قاناغات، بوكىسچى ھەم ئەركىن مۇشتلاشچى رىنات خىرىستاس، مۇشتلاشچى رۇستەم، مۇشتلاشچى ئەخمەت ۋە زامۇش قاتارلىق ماھىرلار قاتنىشىدۇ.
</S>
<S ID=34257>
    بۇ قېتىم ئۆتكۈزۈلىدىغان مۇسابىقىگە ئاپتونوم رايونىمىزدىن يېتىشىپ چىققان خەلقئارا دەرىجىلىك ئەركىن مۇشتلىشىش چېمپىيونى ﺋﺎﺑﺪﯗﺭﻩﺷﯩﺪﺧﺎنمۇ قاتنىشىدىكەن. بۇ ئۇنىڭ 2015-يىل كەسپىي ھاياتىنى ﺋﺎﺧﯩﺮﻻﺷﺘﯘﺭﻏﺎﻧﺪﯨﻦ ﻛﯧﻴﯩﻦ قاتنىشىدىغان ﻳﻪﺗﺘﯩﻨﭽﻰ قېتىملىق  ﻣﯘﺳﺎﺑﯩﻘﯩﺴﻰ ھېسابلىنىدىكەن. ئۇ مەشقاۋۇللۇق سېپىگە قەدەم قويغاندىن كېيىن ئەركىن مۇشتلاش ﻛﻪﺳﭙﯩﺪﻩ تەربىيەلىگەن ئالتە ﻣﺎﮪﯩﺮ ﮪﺎﺯﯨﺮﻏﯩﭽﻪ ئاپتونوم ﺭﺍﻳﻮﻥ ﯞﻩ ﺩﯙﻟﻪﺕ ﺩﻩﺭﯨﺠﯩﻠﯩﻚ ﻛﻪﺳﭙﯩﻲ ﻣﯘﺳﺎﺑﯩﻘﯩﻠﻪﺭﺩﻩ ﺯﻭﺭ ﺷﺎﻥ-ﺷﻪﺭﻩﭘﻠﻪﺭﮔﻪ ئېرىشكەن.
</S>
<S ID=34258>
    تەڭرىتاغ ئۇيغۇرچە تورى بۇ قېتىمقى مۇسابىقىنى نەق مەيداندىن تارقىتىدۇ. مۇسابىقىگە ئالاقىدار سەرخىل مەزمۇنلار تەڭرىتاغ ئۇيغۇرچە تورى ئۈندىدار سۇپىسى ۋە يانفون گېزىتى تېرمىنالىدا كۆپچىلىكىنىڭ ھۇزۇرىغا سۇنۇلىدۇ.
</S>
</TEXT>
/BODY
/DOC