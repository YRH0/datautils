<DOC>
<DOCID>TIANSHAN.574319</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-12-23 12:56:20</DATE>
</HEADER>
<BODY>
<HEADLINE>
<S ID=67300>
نىمكەش ئۆي قەرز پۇلى مۇددىتىگە تەسىر كۆرسىتىدىغان ئامىللار
</S>
</HEADLINE>
<TEXT>
<S ID=67301>
1. يەر ئىشلىتىش مۇددىتى
</S>
<S ID=67302>
يەر ئىشلىتىش مۇددىتى بىلەن ئۆي يىلى ئوخشاش ئەمەس، قەرز ئالغاندا بۇلارنى ئارىلاشتۇرۇپ قويماڭ
</S>
<S ID=67303>
نىمكەش ئۆي سېتىۋالغاندا، كۆپ ساندىكى كىشىلەر ئۆي يىلىغا بەكرەك كۆڭۈل بۆلۈپ، ئۆي – جاي يېرىنىڭ ئىشلىتىش مۇددىتىگە سەل قارايدۇ.
</S>
<S ID=67304>
يەر ئىشلىتىش مۇددىتى يەر – زېمىن تەرەققىيات سودىگىرى يەر سېتىۋالغان ئەڭ دەسلەپكى چاغدىن باشلىنىدۇ، ئۆي يىلى ئۆي – جاي پۈتۈپ، قۇرۇلۇشنى تەكشۈرۈپ ئۆتكۈزۈۋېلىش لاياقەتلىك بولۇپ، ئىشلىتىشكە تاپشۇرغان كۈندىن باشلىنىدۇ.
</S>
<S ID=67305>
ھازىر كۆپلىگەن بانكا قەرز پۇل مۇددىتىنىڭ يەرنىڭ ئېشىپ قالغان ئىشلىتىش مۇددىتىدىن قىسقا بولۇشىنى تەلەپ قىلىدۇ.
</S>
<S ID=67306>
2. سېتىۋالغان ئۆينىڭ ‹‹ئۆي يىلى››
</S>
<S ID=67307>
بانكىلار سېلىنغىنىغا 20 يىلدىن ئاشقان ئۆيلەرنى ئويلاشمايدۇ
</S>
<S ID=67308>
ئۆي يىلى قەرز پۇل مۇددىتىگە تەسىر كۆرسىتىدىغان مۇھىم ئامىل، بەزى شەھەرلەر نىمكەش ئۆينىڭ ئۆي يىلى بىلەن قەرز پۇل مۇددىتى يىغىندىسىنىڭ 30 يىلدىن ئېشىپ كەتمەسلىكىنى بەلگىلىگەن(ھەر قايسى شەھەر، بانكىلارنىڭ پەرقلىنىدۇ).
</S>
<S ID=67309>
بىراق بەزى ئالاھىدە ئەھۋاللاردا، ئەگەر نىمكەش ئۆينىڭ ئورنى ياخشى بولۇپ، قىممىتىنى ئاشۇرۇش بوشلۇقى ناھايىتى چوڭ بولسا، قەرز پۇل مۇددىتىنى ئۇزارتىشقا بولىدۇ.
</S>
<S ID=67310>
مۇددىتى 20 يىلدىن ئاشقان نىمكەش ئۆيلەرنى ئادەتتە بانكا ئاسانلىقچە ئويلاشمايدۇ.
</S>
<S ID=67311>
3.تۇرالغۇ ئۆي جامائەت فوندىدىن تاپشۇرۇش نورمىسى
</S>
<S ID=67312>
تۇرالغۇ ئۆي جامائەت فوندىدىن تاپشۇرغان پۇل قانچە كۆپ بولسا، قەرز مۇددىتى شۇنچە قىسقا بولىدۇ
</S>
<S ID=67313>
تۇرالغۇ ئۆي جامائەت فوندى قەرز پۇلىغا ئىلتىماس قىلغاندا، بانكىلار يۇقىرى كىرىملىك كىشىلەرگە قاتتىقراق تەلەپ قويىدۇ.
</S>
<S ID=67314>
يۇقىرى كىرىملىك كىشىلەر تۇرالغۇ ئۆي جامائەت فوندى قەرز پۇلىغا ئىلتىماس قىلغاندا، ئەگەر شەخسنىڭ ئايدا تاپشۇرىدىغان جامائەت فوندى 2085 يۈەنگە يەتسە ياكى ئۇنىڭدىن ئاشسا، قەرز پۇل مۇددىتىنى 30 يىل قىلىش مۇمكىن بولمىسا، تۇرالغۇ ئۆي جامائەت فوندى تاپشۇرۇش نورمىسى قانچە يۇقىرى بولسا، قەرز پۇل مۇددىتى شۇنچە قىسقا بولىدۇ.
</S>
<S ID=67315>
4.قەرز ئالغۇچىنىڭ يېشى مۇھىم ھالقا
</S>
<S ID=67316>
ئۆي سېتىۋالغۇچىنىڭ يېشى قانچە چوڭ بولسا، قەرز پۇل مۇددىتى شۇنچە قىسقا بولىدۇ
</S>
<S ID=67317>
بانكا قەرز ئالغۇچىنىڭ قەرز مۇددىتىنى باھالىغاندا، ئالدى بىلەن ئۇنىڭ يېشىنى ئاساس قىلىدۇ.
</S>
<S ID=67318>
قەرز پۇل بېرىش شەرتىگە ئۇيغۇن كېلىش شەرتى ئاساسىدا، يېشى قانچە كىچىك بولسا قەرز مۇددىتى شۇنچە ئۇزاق بولىدۇ.
</S>
<S ID=67319>
سودا قەرز پۇلى جەھەتتە، قەرز ئالغۇچىنىڭ يېشى بىلەن قەرز پۇل مۇددىتىنىڭ يىغىندىسى 65 يىلدىن كىچىك بولۇشى، تۇرالغۇ ئۆي جامائەت فوندىدىن قەرز ئالغاندا، قەرز ئالغۇچىنىڭ يېشى بىلەن قەرز پۇل مۇددىتىنىڭ يىغىندىسى 70 يىلدىن كىچىك بولۇشى كېرەك.
</S>
</TEXT>
/BODY
/DOC