<DOC>
<DOCID>TIANSHAN.494043</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-28 16:38:29</DATE>
</HEADER>
<BODY>
<HEADLINE>
<S ID=7289>
مەدەنىيەت مۇلازىمىتىنى ھەقسىز ئېچىۋىتىش ئۇچتۇرپاندىكى ھەرمىللەت ئاممىسىنىڭ قەلبىنى ئىللىتتى
</S>
</HEADLINE>
<TEXT>
<S ID=7290>
    ئىختىيارىي مۇخبىرىمىز ئابدۇسالام نىياز خەۋىرى: ئۇچتۇرپان ناھىيەسى مەدەنىيەت ئارقىلىق خەلققە نەپ يەتكۈزۈش، زامانىۋىي مەدەنىيەت ئارقىلىق خەلقنى ئەسەبىيلىكتىن يىراق تۇرۇشقا باشلاش پىكىر يولىدا ئىزچىل چىڭ تۇرۇپ، مەدەنىيەت ئورۇنلىرىنى كەڭ خەلق ئاممىسىغا ھەقسىز ئېچىۋىتىپ، تېخىمۇ كۆپ ئاممىنى مەدەنىيەت مۇلازىمىتى ئېلىپ كەلگەن قولايلىقتىن مەنپەئەتلەندۈردى.
</S>
<S ID=7291>
    بۇ ناھىيە يۇقىرىنىڭ «ئۈچ زال، بىر پونكىت» نى خەلققە ھەقسىز ئېچىۋىتىش توغرىسىدىكى سىياسەت ئورۇنلاشتۇرۇلمىلىرىنى ئىزچىل ئەمەلىيلەشتۈرۈپ، مەدەنىيەت ئورۇنلىرىغا بولغان سېلىنمىنى زورايتىپ، مۇلازىمەت سۈپىتىنى ئۈزلۈكسىز يۇقىرى كۆتۈردى.
</S>
<S ID=7292>
بۇلتۇر مەدەنىيەت يۇرتى، كۇتۇپخانا، ياش-ئۆسمۈرلەر پائالىيەت مەركىزى قاتارلىق ئورۇنلارنى يېڭىدىن سېلىپ، ئىشقا كىرىشتۈرۈپ، مۇزىكا تەربىيەلەش ئۆيى، ئۇسۇل ئۆگىنىش، رەپىتىس ئۆيى، رەسىم، ھۆسنخەت ئۆيى، قارت-شاھمات ئۆيى، بىليارت-تىكتاكتوپ پائالىيەت ئۆيى، ئېلېكتىرونلۇق قىرائەتخانا، گېزىت-ژۇرنال ئوقۇش ئۆيى قاتارلىق ئورۇنلارنى تەسىس قىلىپ، ھەربىر پائالىيەت ئۆيىگە يېتەكچى خادىملارنى سەپلەپ، بۇ ئورۇنلارنى ئامما ئۈچۈن ھەپتىدە ئالتە كۈن، ھەركۈنلىكى سەككىز سائەتتىن ھەقسىز ئېچىۋىتىپ، ھەر مىللەت ئاممىسىغا قولايلىق مۇھىت يارىتىپ بەردى.
</S>
<S ID=7293>
ئۇچتۇرپاندىكى ھەر مىللەت ئاممىسى ئازادە، قولاي ئورۇنلاردا تۈرلۈك مەدەنىيەت پائالىيەتلىرى بىلەن شۇغۇللىنىپ، زامانىۋى مەدەنىيەتتىن قانغۇچە بەھىرلەندى.
</S>
<S ID=7294>
بولۇپمۇ بۇ يىل قىش كىرگەندىن بۇيان بۇ ئورۇنلاردا ھەر مىللەت ئاممىسىنىڭ ئايىغى ئۈزۈلمەي، ھەر كۈنلىكى ھەقسىز مۇلازىمەتتىن بەھرىمەن بولغان ئامما 400 كىشىدىن ئېشىپ كەتتى.
</S>
<S ID=7295>
بۇلتۇر مايدىن ھازىرغا قەدەر 38 مىڭ 500 كىشى مەدەنيەت ئورۇنلىرىنىڭ ھەقسىز ئېچىۋىتىش مۇلازىمىتىدىن بەھرىمەن بولدى.
</S>
</TEXT>
/BODY
/DOC