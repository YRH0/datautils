<DOC>
<DOCID>TIANSHAN.493760</DOCID>
<HEADER>
<CLASS>خەلقئارا</CLASS>
<DATE>2016-01-27 18:21:35</DATE>
</HEADER>
<BODY>
<HEADLINE>
<S ID=6813>
ھىندىستاننىڭ ئارمىيە كۈچى ھەققىدە
</S>
</HEADLINE>
<TEXT>
<S ID=6814>
　  ھىندىستان پايتەختى يېڭى دېھلىدا 26-يانۋار، تەنتەنىلىك پارات مۇراسىمى ئۆتكۈزۈلدى، كىشىلەرنىڭ دىققىتىنى تارتىدىغان تۆگە ئەترىتى ۋە موتوسىكلىت ئەترىتىنىڭ سېرىك ماھارىتىدىن باشقا يەنە ھىندىستان ئارمىيەسىنىڭ كۈچى زادى قانچىلىك؟
</S>
<S ID=6815>
شىنخۇا ئاگېنتلىقىنىڭ يېڭى دېھلىدا تۇرۇشلۇق مۇخبىرى مۇتەخەسسىسلەرنى زىيارەت قىلىپ، مۇناسىۋەتلىك ئەھۋاللارنى ئىگىلىدى.
</S>
<S ID=6816>
　　[دۆلەت مۇداپىيە خامچوتى چوڭ دۆلىتى]
</S>
<S ID=6817>
‏　　IHS مەسلىھەتچىلىك شىركىتىنىڭ مۆلچەرىچە، 2020-يىلىغا بارغاندا، ھىندىستان ياپونىيە، فرانسىيە ۋە ئەنگىلىيەدىن ئېشىپ، دۇنيادىكى ھەربىي چىقىمى جەھەتتە 4-ئورۇنغا چىقىدىكەن.
</S>
<S ID=6818>
2013-يىلىغىچە بولغان بەش يىل ئىچىدە، ھىندىستان دۇنيادىكى ئەڭ چوڭ قورال سېتىۋالغۇچى دۆلەت بولۇپ كەلدى.
</S>
<S ID=6819>
　　[قىسىملارنى زامانىۋىيلاشتۇرۇش تەس]
</S>
<S ID=6820>
　　دۆلەت مۇداپىيە قۇرۇلۇشىغا ئەھمىيەت بېرىپ، قىسىملارنىڭ زامانىۋىيلاشتۇرۇش دەرىجىسىنى ئۆستۈرۈش، مودى ھۆكۈمىتى تەختكە چىققاندىن بۇيان قەتئىي چىڭ تۇرۇپ كەلگەن ئارمىيەنى ئىدارە قىلىش ئىدىيەسى.
</S>
<S ID=6821>
ۋاھالەنكى، ئۇلۇغۋار پىلانلار بىلەن سېلىشتۇرغاندا، ھىندىستاننىڭ دۆلەت مۇداپىيەسىنى زامانىۋىيلاشتۇرۇش مۇساپىسىنىڭ ئىلگىرىلىشى ئاستا بولدى، بۇ ئاساسلىقى ھىندىستاننىڭ ھەربىي ئىشلار سانائىتى كەسپىنىڭ ئۈنۈمى تۆۋەن، ئىمپورت قىلىنغان قورال-ياراغلارغا تايىنىش دەرىجىسى توختىماي ئېشىۋاتقانلىقىدا ئىپادىلەندى.
</S>
<S ID=6822>
　　[ئۈچ ئارمىيە تەكشىسىز]
</S>
<S ID=6823>
　　ھەر يىللىق دۆلەت مۇداپىيە خامچوتى تەقسىماتىدا، ھىندىستاندىكى ئۈچ ئارمىيەنىڭ ئېرىشكىنى تەڭپۇڭسىز بولۇپ، ھىندىستان دۆلەت مۇداپىيەسىنىڭ ئىستراتېگىيەلىك ئەھمىيەت بېرىدىغان نۇقتىسىنى تولۇق ئەكىس ئەتتۈرۈپ بېرىدۇ.
</S>
<S ID=6824>
　　ھىندىستان قۇرۇقلۇق ئارمىيەسى دۇنيادىكى پىيادە ئەسكەرلەر ئەڭ كۆپ قۇرۇقلۇق ئارمىيەنىڭ بىرى، ھەمدە ھىندىستان دۆلەت مۇداپىيەسىنىڭ سېلىنمىسى ئەڭ كۆپ بولغان ئارمىيە تۈرى.
</S>
<S ID=6825>
2015-يىلىدىن 2016-يىلىغىچە، ھىندىستاننىڭ تەخمىنەن %53دۆلەت مۇداپىيە خامچوتى قۇرۇقلۇق ئارمىيەگە بېرىلدى، %23ھاۋا ئارمىيەگە بېرىلدى، %16دېڭىز ئارمىيەسىگە بېرىلدى، دۆلەت مۇداپىيە تەتقىقات ۋە تەرەققىيات تەشكىلاتلىرى %6كە ئېرىشتى، ھەربىي لازىمەتلىكلەرنى ئىشلەپچىقىرىش سودىگەرلىرىنى باشقۇرۇش كومىتېتى ئاران %1كە ئېرىشتى.
</S>
</TEXT>
/BODY
/DOC