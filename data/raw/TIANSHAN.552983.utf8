<DOC>
<DOCID>TIANSHAN.552983</DOCID>
<HEADER>
<CLASS>شىنجاڭ</CLASS>
<DATE>2016-09-26 12:45:05</DATE>
</HEADER>
<BODY>
<HEADLINE>
<S ID=50740>
مەركىزىي شەھەرنىڭ سېھرىي كۈچىگە ئالقىش
</S>
</HEADLINE>
<TEXT>
<S ID=50741>
   خالىدە ئوبۇل
</S>
<S ID=50742>
   5 – نۆۋەتلىك جۇڭگو ئاسىيا – ياۋروپا كۆرگەزمىسى دۆلەت ئىچى – سىرتىدىن كەلگەن ئەزىز مېھمانلارغا سودا ھەمكارلىق پۇرسىتى يارىتىپ بېرىپلا قالماي، يەنە ئۇلارغا شىنجاڭنىڭ مەركىزىي شەھىرى بولغان ئۈرۈمچىنىڭ ئۆزگىچە سېھرىي كۈچىنى بىۋاسىتە ھېس قىلىش سۇپىسى ھازىرلاپ بەردى.
</S>
<S ID=50743>
   ئۈرۈمچىگە كەلگەن ئەزىز مېھمانلار ئۈرۈمچىنىڭ زامانىۋىلاشتۇرۇش قۇرۇلۇشىدا قولغا كەلتۈرگەن نەتىجىلىرىگە ئاپىرىن ئوقۇدى.
</S>
<S ID=50744>
   4 – كۆرگەزمە زالىغا ئورۇنلاشقان ئۈرۈمچى شەھىرىنىڭ يايما ئورنىغا ‹‹يىپەك يولى ئىقتىساد بەلبېغىدىكى يادرولۇق رايون›› دېگەن خەتلەر يېزىلغان بولۇپ، يايما ئورنىنىڭ ئوتتۇرىسىغا رېلىسلىق قاتناشنىڭ مودېلى تىزىپ قويۇلغانىدى، ئىستېرېئولۇق تۇيغۇغا ئىگە بۇ مودېل كىشىلەرنى ئىختىيارسىز جەلپ قىلاتتى.
</S>
<S ID=50745>
   5 – نۆۋەتلىك جۇڭگو ئاسىيا – ياۋروپا كۆرگەزمىسىگە قاتناشقان شاڭخەيلىك سودىگەر ۋاڭ تۇڭچيەننىڭ ئېيتىشىچە، بۇ ئۇنىڭ تۇنجى قېتىم ئۈرۈمچىگە كېلىشى ئىكەن، ئۇ مۇنداق دېدى: مەن چۈشكەن ئايروپىلان كەچتە ئۈرۈمچىگە قونغانىدى، ئايروپىلاندىن چۈشۈپلا، بۇ يەرنىڭ كەچلىك مەنزىرىسىگە ھەيران قالدىم.
</S>
<S ID=50746>
ئۈرۈمچى شەھىرىنىڭ قۇرۇلۇشى ماڭا خەلقئارا ئۆلچەمگە يەتكەندەك تەسىر بەردى.
</S>
<S ID=50747>
   ۋاڭ تۇڭچيەن بۇ بىر نەچچە كۈندە يۇقىرى تاغ ساياھەت رايونىغا بىر نەچچە قېتىم بېرىپتۇ، ئۇ يەرنىڭ گۈزەل مەنزىرىسى، زامانىۋى ئۇل ئەسلىھەلىرى ئۇنىڭدا چوڭقۇر تەسىر قالدۇرۇپتۇ.
</S>
<S ID=50748>
   مۇشەررەف ھۈسەيىن پاكىستانلىق سودىگەر، ئۇ 2013 – يىلى ئۈرۈمچىگە تۇنجى قېتىم كەلگەندە، باشقىلار ئۇنى شىنجاڭنىڭ تائاملىرىنى يېيىشكە تەكلىپ قىلغان ئىكەن.
</S>
<S ID=50749>
ئۇ مۇنداق دېدى: ئۈرۈمچى گۈزەل شەھەر، بۇ يەرنىڭ خەلقى بەك قىزغىن ۋە مېماندوست.
</S>
<S ID=50750>
شۇڭا بۇ گۈزەل شەھەرنى بەكمۇ ياقتۇرىمەن.
</S>
<S ID=50751>
   گانا جۇمھۇرىيىتىنىڭ يايما ئورنىدا، گانا سودىگەرلەر ئۇيۇشمىسىنىڭ باشلىقى ئەيبىن ئەتراپتىكى سودىگەرلەر بىلەن قىزغىن پاراڭلىشىۋاتقان ئىكەن.
</S>
<S ID=50752>
ئەيبىن ئۈرۈمچىگە كۆپ قېتىم كەلگەچكە، ئۈرۈمچى شەھىرىنىڭ بۇ بىر نەچچە يىلدىكى تەرەققىياتىغا شاھىت ئىكەن.
</S>
<S ID=50753>
   ئۈرۈمچى شەھىرىدە ئۆزگىرىش يىلسېرى زور بولۇۋاتىدۇ.
</S>
<S ID=50754>
مەن 2010 – يىلى تۇنجى قېتىم ئۈرۈمچىگە كەلگەندە، بۇ شەھەرنىڭ قاتناش شارائىتى ئادەتتىكىچە ئىدى، مانا ھازىر يېڭىدىن ئۆتۈشمە كۆۋرۈكلەر سېلىنىپ، قاتناش يەنىمۇ راۋانلاشتى.
</S>
<S ID=50755>
ئۈرۈمچىدىكى دوستلىرىمدىن ئاڭلىسام، بۇ شەھەردىكى رېلىسلىق قاتناش پات يېقىندا پۈتىدىكەن.
</S>
<S ID=50756>
ئۈرۈمچى خەلقئارا ئايروپورتى كېڭەيتىپ قۇرۇلۇۋېتىپتۇ.
</S>
<S ID=50757>
بۇ ئۆزگىرىشلەر ھەقىقەتەن كىشىنى ھەيران قالدۇرىدۇ. جۇڭگونىڭ كۆپ قىسىم جايلىرىغا بېرىپ، ئۈرۈمچىنىڭ تەرەققىياتى بەكلا تېز ئىكەن، دېگەن ئويغا كەلدىم.
</S>
<S ID=50758>
شەھەر قۇرۇلۇشى ۋە شەھەر مۇھىتىدىكى ئۆزگىرىشلەرمۇ كىشىنى ھەيران قالدۇرماي قالمايدۇ.
</S>
<S ID=50759>
مەركىزىي شەھەر ئۈرۈمچىنىڭ تەرەققىياتى شىنجاڭنىڭ تەرەققىياتىنىڭ كىچىكلىتىلگەن كۆرۈنۈشى.
</S>
<S ID=50760>
‹‹بىر بەلباغ، بىر يول›› ئىستراتېگىيەسى شىنجاڭنىڭ جۇغراپىيەلىك ئەۋزەللىكىنى تېخىمۇ گەۋدىلەندۈرۈپ، ئۈرۈمچىگە تېخىمۇ كۆپ تەرەققىيات پۇرسىتى ئېلىپ كەلدى.
</S>
<S ID=50761>
شۇڭا ئۈرۈمچىدە ئۆتكۈزۈلگەن جۇڭگو ئاسىيا – ياۋروپا كۆرگەزمىسىگە ھەر نۆۋەت قاتنىشىۋاتىمەن.
</S>
<S ID=50762>
بۇ پۇرسەتكە تولغان گۈزەل شەھەر، مەن ئۈرۈمچى شەھىرىنىڭ تېخىمۇ تېز تەرەققىي قىلىشىنى، گانادىكى كارخانىچىلارنىڭ بۇ يەردە تېخىمۇ كۆپ سودا پۇرسىتىگە ئېرىشىشىنى ئۈمىد قىلىمەن.
</S>
<S ID=50763>
   پاكىستاندىن كەلگەن مېھمان شېخ ساياھەت خىزمىتى بىلەن شۇغۇللانغۇچى، بۇ ئۇنىڭ ئۈرۈمچىگە ئىككىنچى قېتىم كېلىشى ئىكەن.
</S>
<S ID=50764>
   ئۈرۈمچىدىكى ئۆزگىرىش بەك زور ئىكەن، 2005 – يىلى ئۈرۈمچىگە تۇنجى قېتىم كەلگەنىدىم، مانا 11 يىلدىن كېيىن بۇ گۈزەل ماكانغا قايتا كەلدىم.
</S>
<S ID=50765>
ئۈرۈمچى ھەقىقەتەن خەلقئارا سەۋىيەگە ئىگە مەركىزىي شەھەرگە ئايلىنىپتۇ.
</S>
<S ID=50766>
بىنا ۋە ئىمارەتلەر كۆپەيگەندىن سىرت، مۇھىتى ئەلالىشىپ، ھەر مىللەت ئاممىسىنىڭ تۇرمۇش سەۋىيەسى ئېشىپتۇ.
</S>
<S ID=50767>
   تەيۋەتلىك سودىگەر جېڭ جىخۇڭنىڭ ئۈرۈمچىگە تۇنجى قېتىم كېلىشى ئىكەن، ئۇ بۇ قېتىم كۆرگەزمىگە ئۆزىنىڭ كارخانىسى لايىھەلىگەن ئاياللار سومكىسىنى قويۇپتۇ.
</S>
<S ID=50768>
جېڭ جىخۇڭ كارخانىسىدىكى بىر نەچچە خىزمەتچى خادىم بىلەن ئۈرۈمچىدە بازار تەكشۈرۈپ، ئاياللارنىڭ ناھايىتى چىرايلىق كىيىنىپ يۈرىدىغانلىقى، ئۇلارنىڭ يۈرۈش – تۈرۈشكە ئەھمىيەت بېرىدىغانلىقىنى ھېس قىپتۇ.
</S>
<S ID=50769>
ئۇ مۇنداق دېدى:
</S>
<S ID=50770>
   ئۈرۈمچى شەھىرىدىكى ھەر مىللەت ئاممىنىڭ مەدەنىي ۋە مودا يۈرۈش – تۇرۇشى مەندە چوڭقۇر تەسىر قالدۇردى، شىنجاڭنىڭ ئەتلىسىنى مىسالغا ئالساق، بۇ ئەتلەسلەر ھەر خىل پاسۇندا ئاياللارنىڭ ئۇچىسىغا چىقسا، ئۇلار تېخىمۇ لاتاپەتلىك، جەزبىدار بولۇپ كېتىدىكەن.
</S>
<S ID=50771>
شىنجاڭ يىپەك يولىدىكى مۇھىم جۇغراپىيەلىك رايون ۋە قاتناش تۈگۈنى، بۇنىڭدىن كېيىن ئۈرۈمچى شەھىرىدە سودا پۇرسىتى تېخىمۇ كۆپىيىدۇ.
</S>
<S ID=50772>
‏
</S>
</TEXT>
/BODY
/DOC