<DOC>
<DOCID>TIANSHAN.552835</DOCID>
<HEADER>
<CLASS>شىنجاڭ</CLASS>
<DATE>2016-09-26 10:47:57</DATE>
</HEADER>
<BODY>
<HEADLINE>
<S ID=50444>
كۆرگەزمە يېزا ئىگىلىك مەھسۇلاتلىرىنىڭ تەرەققىيات سۇپىسى بولدى
</S>
</HEADLINE>
<TEXT>
<S ID=50445>
مۇبارەك ئىسمائىل
</S>
<S ID=50446>
   5 – نۆۋەتلىك جۇڭگو ئاسىيا – ياۋروپا كۆرگەزمىسىدە ئالدىنقى نۆۋەتلىك كۆرگەزمىگە قارىغاندا شىنجاڭنىڭ يېزا ئىگىلىك مەھسۇلاتلىرى، يېمەكلىكلىرىنى تونۇشتۇرۇش سالمىقى يەنىمۇ ئاشۇرۇلدى.
</S>
<S ID=50447>
شىنجاڭنىڭ يېزا ئىگىلىك مەھسۇلاتلىرى، يېمەكلىكلىرىنى كۆرگەزمە قىلىش ئورنىنىڭ كۆلىمى كېڭەيتىلدى، كۆرگەزمىگە قاتناشقان كارخانىلار روشەن كۆپەيدى.
</S>
<S ID=50448>
   چاغانتوقاي ناھىيەلىك چارۋىچىلىق مەھسۇلاتلىرى چەكلىك مەسئۇلىيەت شىركىتىنىڭ دىرېكتورى ما گۈيفاڭ مۇنداق دېدى: باسباي قوي گۆشى چاغانتوقاينىڭ ئالاھىدە مەھسۇلاتى بولۇپ، 2015 – يىلى سېتىش كىرىمىمىز 8 مىليون يۈەنگە يېتىپ، مەھسۇلاتىمىز ئۈرۈمچى، قاراماي، مايتاغ، بېيجىڭ ۋە شاڭخەي قاتارلىق جايلاردا سېتىلىپ، ئېھتىياجنى قاندۇرالمىغانىدى.
</S>
<S ID=50449>
بىز5 – نۆۋەتلىك جۇڭگو ئاسىيا ياۋروپا كۆرگەزمىسىدىن ئىبارەت بۇ سۇپىدىن پايدىلىنىپ، مەھسۇلات سۈپىتىنى تىرىشىپ ئۆستۈرۈپ، باسباي قوي گۆشى يۈرۈشلۈك مەھسۇلاتلىرىنى پۈتۈن مەملىكەتكە يۈزلەندۈرۈپ، ئۇنى چاغانتوقاينىڭ كوزىر مەھسۇلاتىغا ئايلاندۇرىمىز.
</S>
<S ID=50450>
   ساۋەن ناھىيەسىدىكى ‹‹گۇاڭ خەيجى›› يېمەكلىك شىركىتىنىڭ مەسئۇلى شې گۇاڭجۇ مۇنداق دېدى: بۇ قېتىم شىركىتىمىز جۇڭگو ئاسىيا – ياۋروپا كۆرگەزمىسىگە تۇنجى قېتىم قاتنىشىۋاتقان بولسىمۇ، شىركىتىمىز ئىشلەپچىقارغان قىزىلمۇچ قىيامى كۆرگەزمە باشلىنىپلا خېرىدارلارنىڭ قىزغىن ئالقىشىغا ئېرىشتى، ئىچكىرى ئۆلكىلەردىن كەلگەن سودىگەرلەر شىركىتىمىز بىلەن ھەمكارلىق ئورنىتىش توغرىسىدا پىكىرلەشتى، شۇنىڭغا ئىشىنىمىزكى، مەھسۇلاتلىرىمىز جۇڭگو ئاسىيا – ياۋروپا كۆرگەزمىسىنى ۋاسىتە قىلىپ، چوقۇم شىنجاڭ بازىرىدىن ھالقىپ ئىچكىرى ئۆلكىلەرگە، دۇنياغا يۈزلىنىدۇ.
</S>
<S ID=50451>
   شىنجاڭ خەلقئارا كۆرگەزمە ئىشلىرى ئىدارىسىنىڭ مۇناسىۋەتلىك خادىمى 5 – نۆۋەتلىك جۇڭگو ئاسىيا – ياۋروپا كۆرگەزمىسى توغرىسىدا توختالغاندا مۇنداق دېدى: شىنجاڭ ھازىر دۆلىتىمىزدىكى ئاساسلىق يېزا ئىگىلىك مەھسۇلاتلىرى ئىشلەپچىقىرىش بازىسى بولۇپ قالدى.
</S>
<S ID=50452>
بۇ نۆۋەتلىك جۇڭگو ئاسىيا – ياۋروپا كۆرگەزمىسىدە شىنجاڭنىڭ يېزا ئىگىلىك مەھسۇلاتلىرى كۆرگەزمە ئورنىنىڭ كۆلىمى يەنىمۇ كېڭەيتىلىپ، يېشىل يېزا ئىگىلىك مەھسۇلاتلىرى كەڭ دائىرىدە نامايان قىلىنىپ، يېشىل يېزا ئىگىلىك مەھسۇلاتلىرىنىڭ تونۇلۇش دەرىجىسى يەنىمۇ ئۆستۈرۈلدى.
</S>
<S ID=50453>
‏
</S>
</TEXT>
/BODY
/DOC