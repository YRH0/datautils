<DOC>
<DOCID>TIANSHAN.527550</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-06-10 12:51:05</DATE>
</HEADER>
<BODY>
<HEADLINE>
<S ID=30176>
‹‹بالىم›› شىركىتى نامرات دېھقانلارغا ئۆسۈمسىز قەرزبەردى
</S>
</HEADLINE>
<TEXT>
<S ID=30177>
   غوجىئابدۇللا مەمتىمىن خەۋەر قىلىدۇ: خوتەن ‹‹بالىم›› خەلقئارا سودا چەكلىك مەسئۇلىيەت شىركىتىنىڭ ‹‹دېھقانلارغا ئاز سوممىلىق قەرز بېرىش بويىچە كېلىشىم ئىمزالاش مۇراسىمى›› يېقىندا قاراقاش ناھىيەسىنىڭ قويچى يېزىسى تۇتلۇق كەنتىدە ئۆتكۈزۈلدى. خوتەن ‹‹بالىم›› خەلقئارا سودا چەكلىك مەسئۇلىيەت شىركىتى تۇتلۇق كەنتىدىكى 20 ئائىلىلىك نامرات دېھقاننىڭ ھەر بىرىگە 10 مىڭ يۈەندىن 200 مىڭ يۈەن ئۆسۈمسىز قەرز بەردى.
</S>
<S ID=30178>
    ئۇقۇشىمچە، كېلىشىم بويىچە دېھقانلار بۇ پۇلغا قوي، كالا ۋە ئۆي قۇشلىرى سېتىۋېلىپ نامراتلىقتىن قۇتۇلۇشقا تىرىشىدىكەن ھەم قەرز پۇلنى قەرەلگە بۆلۈپ كەنت ئاھالە كومىتېتى ئارقىلىق خوتەن ‹‹بالىم›› خەلقئارا سودا چەكلىك مەسئۇلىيەت شىركىتىگە قايتۇرىدىكەن.
</S>
<S ID=30179>
    تۇتلۇق كەنتىنىڭ 3 – مەھەللىسىدىكى ئابدۇللا جاپپار 10 مىڭ يۈەن ئۆسۈمسىز قەرز پۇلنى ئېلىپ خۇشال ھالدا مۇنداق دېدى: بانكىدىن قەرز ئالساق كۈزدە دىرى بىلەن ئۆسۈمىنى بىراقلا تۆلەش تەس كېلەتتى، بۈگۈن ‹‹بالىم›› شىركىتىنىڭ 10 مىڭ يۈەن ئۆسۈمسىز قەرز پۇلىنى قولۇمغا ئېلىپ تولىمۇ خۇشال بولدۇم. بىزنىڭ نامراتلىقتىن قۇتۇلۇشىمىزغا ياردەم بەرگەن ‹‹بالىم›› شىركىتىگە كۆپتىن كۆپ رەھمەت!
</S>
<S ID=30180>
‏    
</S>
</TEXT>
/BODY
/DOC