<DOC>
<DOCID>TIANSHAN.549665</DOCID>
<HEADER>
<CLASS>شۇجى خاتىرىسى</CLASS>
<DATE>2016-09-18 11:51:40</DATE>
</HEADER>
<BODY>
<HEADLINE>
<S ID=48932>
ئىجتىمائىي مۇقىملىق ۋە ئەبەدىي ئەمىنلىكتىن ئىبارەت باش نىشان ئارقىلىق، تۈرلۈك خىزمەتلەرگە بىر تۇتاش رەھبەرلىك قىلىشتا چىڭ تۇرۇپ، ئاپتونوم رايونىمىزدىكى ھەر مىللەت خەلققە خاتىرجەم تىرىكچىلىك قىلىدىغان ياخشى مۇھىت يارىتىپ بېرىش كېرەك
</S>
</HEADLINE>
<TEXT>
<S ID=48933>
چېن چۈەنگو سانجى خۇيزۇ ئاپتونوم ئوبلاستىدا تەكشۈرۈپ تەتقىق قىلغاندا مۇنداق تەكىتلىدى:
</S>
<S ID=48934>
ئىجتىمائىي مۇقىملىق ۋە ئەبەدىي ئەمىنلىكتىن ئىبارەت باش نىشان ئارقىلىق، تۈرلۈك خىزمەتلەرگە بىر تۇتاش رەھبەرلىك قىلىشتا چىڭ تۇرۇپ، ئاپتونوم رايونىمىزدىكى ھەر مىللەت خەلققە خاتىرجەم تىرىكچىلىك قىلىدىغان ياخشى مۇھىت يارىتىپ بېرىش كېرەك
</S>
<S ID=48935>
    ياۋ تۇڭ خەۋىرى: ئاپتونوم رايونلۇق پارتكومنىڭ شۇجىسى، شىنجاڭ ئىشلەپچىقىرىش-قۇرۇلۇش بىڭتۈەنى پارتكومىنىڭ 1-شۇجىسى، 1-سىياسىي كومىسسارى چېن چۈەنگو 14-سېنتەبىر سانجى خۇيزۇ ئاپتونوم ئوبلاستىدا تەكشۈرۈپ تەتقىق قىلغاندا مۇنداق تەكىتلىدى: باش شۇجى شى جىنپىڭنىڭ بىر قاتار مۇھىم سۆزىنىڭ روھىنى بولۇپمۇ شىنجاڭ خىزمىتى توغرىسىدىكى مۇھىم يوليورۇقىنىڭ روھىنى چوڭقۇر ئۆگىنىپ ۋە ئىزچىللاشتۇرۇپ، ئىجتىمائىي مۇقىملىق ۋە ئەبەدىي ئەمىنلىكتىن ئىبارەت باش نىشان ئارقىلىق، شىنجاڭنىڭ تۈرلۈك خىزمەتلىرىگە بىر تۇتاش رەھبەرلىك قىلىشتا چىڭ تۇرۇپ، ئاپتونوم رايونىمىزدىكى ھەرمىللەت خەلققە خاتىرجەم تىرىكچىلىك قىلىدىغان ياخشى مۇھىت يارىتىپ بېرىشكە تىرىشىش كېرەك.
</S>
<S ID=48936>
　　ئالتۇن كۈز پەسلىدە شىمالىي شىنجاڭنىڭ ھەممىلا يېرى ئالتۇن رەڭگە كىرىپ، مول ھوسۇل مەنزىرىسىگە چۆمگەنىدى.
</S>
<S ID=48937>
چېن چۈەنگو سانجى خۇيزۇ ئاپتونوم ئوبلاستى سانجى شەھىرىنىڭ شەھەر رايونى، يېزا، كەنتلىرى، مەسچىتلەرگە بېرىپ، يولداش شى جىنپىڭ باش شۇجىلىقىدىكى پارتىيە مەركىزىي كومىتېتى بېكىتكەن شىنجاڭنى ئىدارە قىلىش تەدبىرىنى ئىزچىللاشتۇرۇش، ئەمەلىيلەشتۈرۈش ئەھۋالىنى تەكشۈرۈپ تەتقىق قىلىپ، ھەر مىللەت ئامما، «ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش» خىزمەت گۇرۇپپىسىنىڭ كەنتلەرگە چۈشكەن كادىرلىرى ۋە دىنىي ساھەدىكى ۋەتەننى، دىننى سۆيىدىغان زاتلارنى سەمىمىي يوقلاپ، ئۇلارغا قۇربان ھېيت ۋە تاۋۇز چاغىنىلىق گۈزەل تىلەكلەرنى تىلىدى.
</S>
<S ID=48938>
　　چېن چۈەنگو سانجى شەھىرىدىكى مىنچاڭ خۇيزۇلار يېڭى كەنتىنىڭ كەنت ئاھالە كومىتېتىغا بېرىپ، كەنت پارتىيە ياچېيكىسىنىڭ مەسئۇللىرىدىن ئاممىنىڭ تۇرمۇشى، ئاساسىي قاتلام تەشكىلات قۇرۇلۇشى قاتارلىق ئەھۋاللارنى تەپسىلىي ئىگىلىدى.
</S>
<S ID=48939>
كەنت پارتىيە ياچېيكىسىنىڭ مەسئۇلى ئەھۋال تونۇشتۇرۇپ مۇنداق دېدى: بۇلتۇر كەنتىمىزدىكىلەرنىڭ ئوتتۇرىچە كىرىمى 19 مىڭ يۈەندىن ئاشتى، كەنت ئاھالىسىنىڭ تۇرمۇشى ناھايىتى ياخشى، كەنتتە ھەر يىلى ئىككىدىن ئارتۇق كىشى پارتىيە ئەزالىقىغا تەرەققىي قىلدۇرۇلدى.
</S>
<S ID=48940>
چېن چۈەنگو مۇنداق دېدى: ئۆلچەمنى چىڭىتىش، سۈپەتكە كاپالەتلىك قىلىشنى ئالدىنقى شەرت قىلىپ، پارتىيە ئەزالىرى قوشۇنىنى پائال تەرەققىي قىلدۇرۇپ ۋە زورايتىپ، كەنت پارتىيە ياچېيكىسىنى ئىجتىمائىي مۇقىملىقنى قوغدايدىغان، ئاممىنى بېيىشقا يېتەكلەيدىغان، مىللەتلەر ئىتتىپاقلىقىنى ئىلگىرى سۈرىدىغان ھەقىقىي مۇستەھكەم جەڭگىۋار قورغان قىلىپ قۇرۇپ چىقىش كېرەك.
</S>
<S ID=48941>
　　چېن چۈەنگو يەنە مىنچاڭ خۇيزۇلار يېڭى كەنتىگە چۈشكەن «ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش» خىزمەت گۇرۇپپىسىنىڭ كادىرلىرىنى سەمىمىي يوقلاپ، «ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش» خىزمىتىنى قانات يايدۇرۇش ئەھۋالىنى تەپسىلىي ئىگىلىدى.
</S>
<S ID=48942>
«ئامما سىلەرنى قارشى ئالامدۇ-ئالمامدۇ؟ خىزمەت گۇرۇپپىسىدىكىلەر قانداق خىزمەتلەرنى ئىشلىدىڭلار؟».
</S>
<S ID=48943>
خىزمەت گۇرۇپپىسىنىڭ باشلىقى جاڭ چىن ئەھۋال تونۇشتۇرۇپ: خىزمەت گۇرۇپپىمىز كەنت پارتىيە ياچېيكىسى ۋە كەنت ئاھالە كومىتېتىنىڭ بەنزە قۇرۇلۇشىنى كۈچەيتىش، كەنت ئاھالىسىنىڭ ھويلا-ئاران ئىگىلىكىنى تەرەققىي قىلدۇرۇشىغا ياردەم بەردى، كەنت قىياپىتىنى ئومۇميۈزلۈك ياخشىلىدى، كەنتتىكىلەرنى ھەر دۈشەنبە كۈنى دۆلەت بايرىقى چىقىرىشقا تەشكىللىدى.
</S>
<S ID=48944>
كەنت ئاھالىسى خىزمەت گۇرۇپپىسىنى ئىنتايىن ياقتۇرىدۇ، ئۇلار قۇربان ھېيتتا، كەنتكە چۈشكەن كادىرلارنى ئۆيلىرىگە ھېيتلاپ بېرىشقا قىزغىن تەكلىپ قىلدى، دېدى.
</S>
<S ID=48945>
چېن چۈەنگو ئۇنىڭ سۆزىنى تولۇق مۇئەييەنلەشتۈرۈپ مۇنداق دەپ كۆرسەتتى: كەنتكە چۈشۈش خىزمىتى ئاممىنىڭ ھال-مۇڭىغا يېتىدىغان، ئاممىدىن ئۆگىنىدىغان، ئاممىغا مۇلازىمەت قىلىدىغان مۇھىم ۋاسىتە، شۇنداقلا بوران-چاپقۇنلارنى باشتىن كەچۈرىدىغان، ئىرادىنى تاۋلايدىغان، قابىلىيەتنى ئۆستۈرىدىغان مۇھىم جەريان.
</S>
<S ID=48946>
كۆپچىلىكنىڭ بۇ تېپىلغۇسىز پۇرسەتنى قەدىرلەپ، ئامما بىلەن ئىچقويۇن-تاشقويۇن بولۇپ، بىر گەۋدىگە ئايلىنىپ، ئامما بىلەن بىللە بولۇش جەريانىدا ئۇلارغا بولغان ھېسسىياتنى چوڭقۇرلاشتۇرۇپ، ئاممىغا مۇلازىمەت قىلىش ئىقتىدارىنى ئۆستۈرۈپ، ئاممىنىڭ ئىشەنچىسىنى قولغا كەلتۈرۈپ، پارتىيە بىلەن ئامما، كادىرلار بىلەن ئاممىنىڭ مۇناسىۋىتىنى قويۇقلاشتۇرۇشىنى ئۈمىد قىلىمەن.
</S>
<S ID=48947>
چېن چۈەنگو مۇنداق دەپ كۆرسەتتى: ھەر دۈشەنبە كۈنى دۆلەت بايرىقى چىقىرىش تۈزۈمىنى ياخشى داۋاملاشتۇرۇپ، تەشۋىقات لېكسىيەسىنى يولداش شى جىنپىڭ باش شۇجىلىقىدىكى پارتىيە مەركىزىي كومىتېتىنىڭ شىنجاڭدىكى ھەر مىللەت خەلققە قىلغان ئالاھىدە غەمخورلۇقى شۇنداقلا شىنجاڭ تىنچ ئازاد بولغان 60 نەچچە يىلدىن بۇيانقى غايەت زور ئۆزگىرىشلەرگە بىرلەشتۈرۈپ، ھەر مىللەت ئاممىغا نەپنىڭ قەيەردە ئىكەنلىكى، قەيەردىن كېلىدىغانلىقىنى ھەقىقىي چۈشەندۈرۈپ، ئۇلۇغ ۋەتىنىمىز، جۇڭخۇا مىللىتى، جۇڭخۇا مەدەنىيىتى، جۇڭگو كوممۇنىستىك پارتىيەسى، جۇڭگوچە سوتسىيالىزمغا بولغان تونۇشىنى كۈچەيتىش كېرەك.
</S>
<S ID=48948>
　　چېن چۈەنگو كەنت ساقچى ئىشلىرى ئىشخانىسىدا ساقچى كۈچى تەقسىملەش، دىجورنىلىق ۋە ۋەزىپە ئىجرا قىلىشقا تەييارلىق قىلىش ئەھۋالىنى تەپسىلىي ئىگىلەپ، ئامانلىقنى قوغداش ۋە خەلققە قولايلىق يارىتىپ مۇلازىمەت قىلىش فۇنكسىيەسىنى ھەقىقىي ياخشى جارى قىلدۇرۇپ، ھەر مىللەت ئاممىنىڭ بىخەتەرلىك تۇيغۇسى ۋە رازىمەنلىك دەرىجىسىنى ئومۇميۈزلۈك ئۆستۈرۈشنى تەلەپ قىلدى.
</S>
<S ID=48949>
　　«ھېيتىڭلارغا مۇبارەك بولسۇن!» چېن چۈەنگو كەنت ئاھالىسى سەمەتجان مۇھەممەدنىڭ ھويلىسىغا كىرىپ، بىر ئائىلە كىشىلىرىنىڭ قۇربان ھېيتى ۋە تاۋۇز چاغىنىنى قىزغىن تەبرىكلىدى ھەم ئۇلار بىلەن بىرگە ئولتۇرۇپ، ئىشلەپچىقىرىش، تۇرمۇش ئەھۋالى توغرىسىدا پاراڭلاشتى.
</S>
<S ID=48950>
چېن چۈەنگو سەمەتجاننىڭ خوتۇنىنىڭ يېقىن جايدىكى زاۋۇتتا ئىشلەيدىغانلىقى، قىزىنىڭ دورىگەر بولغانلىقى، ئوغلىنىڭ ئۆگىنىش نەتىجىسىنىڭ ياخشى ئىكەنلىكى، بىر ئائىلە كىشىلىرىنىڭ بەختلىك ياشاۋاتقانلىقىنى ئاڭلاپ، ئىنتايىن خۇشال بولدى.
</S>
<S ID=48951>
چېن چۈەنگو مۇنداق دېدى: يولداش شى جىنپىڭ باش شۇجىلىقىدىكى پارتىيە مەركىزىي كومىتېتى شىنجاڭدىكى ھەر مىللەت ئاممىغا ئىنتايىن كۆڭۈل بۆلۈپ ۋە غەمخورلۇق قىلىپ، بىر قاتار ئالاھىدە ئېتىبار بېرىش سىياسەتلىرىنى تۈزۈپ يولغا قويدى، شىنجاڭ خەلقى بەختلىك تۇرمۇش ۋە مىللەتلەر ئىتتىپاقلىقىنى ھەسسىلەپ قەدىرلەپ، بىر نىيەتتە ھەمكارلىشىپ، شىنجاڭنى تېخىمۇ ياخشى قىلىپ قۇرۇپ چىقىپ، جۇڭخۇا مىللىتىنىڭ ئۇلۇغ گۈللىنىشىنى ئىشقا ئاشۇرۇش ئۈچۈن، پائال كۈچ قوشۇشىمىز كېرەك.
</S>
<S ID=48952>
　　چېن چۈەنگو سانجى شەھىرىنىڭ شۇگۇاڭ كەنتىدىكى 80 ياشلىق خۇيزۇ پارتىيە ئەزاسى ما گۇينى يوقلاپ، ما گۇي ۋە ئۇنىڭ ئائىلىسىدىكىلەرگە ھېيتلىق تىلەك تىلىدى.
</S>
<S ID=48953>
چېن چۈەنگو بوۋاينىڭ سالامەتلىكى، تۇرمۇش تەمىناتى قاتارلىق ئەھۋاللارنى سورىدى ھەم ئۇنىڭ پارتىيە ۋە خەلققە كۆرسەتكەن تۆھپىسىگە رەھمەت ئېيتتى، بوۋاينىڭ داۋاملىق رولىنى جارى قىلدۇرۇپ، ئۆز كەچۈرمىشلىرى ۋە ھەقىقىي تەسىراتى بىلەن كەنتتىكى بارلىق پارتىيە ئەزالىرى ۋە ھەرمىللەت ئاممىنى قەتئىي تەۋرەنمەستىن پارتىيەگە مىننەتدارلىق بىلدۈرۈش، پارتىيەنىڭ سۆزىنى ئاڭلاش، پارتىيەگە ئەگىشىپ مېڭىشقا تەربىيەلەشكە ۋە يېتەكلەشكە مەدەت بەردى.
</S>
<S ID=48954>
　　چېن چۈەنگو بايرام مەزگىلىدە ياشانغان ئىگە-چاقىسىز كىشىلەرنىڭ تۇرمۇشىغا ئىنتايىن كۆڭۈل بۆلدى.
</S>
<S ID=48955>
ئۇ سانجى شەھىرىنىڭ ئەرليۇگۇڭ مىللىي ياشانغانلار ساناتورىيەسىگە بېرىپ، ياتاق، ئاشخانا، پائالىيەت ئۆيىگە كىرىپ، ياشانغانلار بىلەن سەمىمىي پاراڭلىشىپ، ئۇلارنىڭ ياشانغانلار ساناتورىيەسىدىكى تۇرمۇش ئەھۋالىنى تەپسىلىي ئىگىلىدى.
</S>
<S ID=48956>
چېن چۈەنگو ياشانغانلار ساناتورىيەسىدىكى خىزمەتچىلەرگە جۇڭخۇا مىللىتىنىڭ ياشانغانلارنى ھۆرمەتلەش، ياشانغانلارنى بېقىش، ياشانغانلارنى قەدىرلەشتىن ئىبارەت ئەنئەنىۋى گۈزەل ئەخلاقىنى زور كۈچ بىلەن ئەۋج ئالدۇرۇپ، ياشانغانلار ساناتورىيەسىنى ياخشى باشقۇرۇپ، ياشانغانلارنىڭ تۇرمۇشىنى ياخشى ئورۇنلاشتۇرۇپ، ئۇلارنىڭ ئاخىرقى ئۆمرىنى خاتىرجەم ئۆتكۈزۈشىگە شارائىت يارىتىپ بېرىشنى تاپىلىدى.
</S>
<S ID=48957>
ئاپتونوم رايون بويىچە ياشانغان ئىگە-چاقىسىزلارنى مەركەزلىك بېقىش تۈزۈمىنى پائال يولغا قويۇپ، ئۇلارنىڭ ياشانغاندا كۈتۈنەلەيدىغان بولۇش، داۋالىنالايدىغان بولۇش، خۇشال ياشىيالايدىغان بولۇشىغا ئىمكانىيەت يارىتىپ، يولداش شى جىنپىڭ باش شۇجىلىقىدىكى پارتىيە مەركىزىي كومىتېتىنىڭ غەمخورلۇقى ۋە ئىللىقلىقىنى ھەقىقىي ھېس قىلدۇرۇش كېرەك.
</S>
<S ID=48958>
　　چېن چۈەنگو دىن خىزمىتىنى ياخشى ئىشلەشكە يۈكسەك ئەھمىيەت بەردى، ئۇ سانجى شەھىرىدىكى شەنشى مەسچىتىگە كېلىپ، كۇ جىنفا ئاخۇن بىلەن سۆھبەتلىشىپ، مەسچىت باشقۇرۇش ۋە دىنىي پائالىيەتلەرنى ئۆتكۈزۈش ئەھۋالىنى تەپسىلىي ئىگىلىدى.
</S>
<S ID=48959>
چېن چۈەنگو ئاپتونوم رايوننىڭ دىنىي ساھەسىدىكى زاتلارنىڭ ۋەتەننى، خەلقنى سۆيۈشتىن ئىبارەت ئېسىل ئەنئەنىسىنى ئەۋج ئالدۇرۇپ، دىنىي ئەقىدە، دىنىي قائىدىدىكى دەۋرنىڭ تەرەققىيات تەلىپىگە ئۇيغۇن كېلىدىغان ئىجابىي ئامىللارنى يەنىمۇ قېزىپ چىقىپ، بايرىقى روشەن ھالدا دىن ئەسەبىيلىكى ئىدىيەسىگە قارشى تۇرۇپ، دىنغا ئېتىقاد قىلىدىغان كەڭ ئاممىنى دىنىي ئەقىدىنى توغرا چۈشىنىشكە يېتەكلەپ، ئومۇميۈزلۈك ھاللىق جەمئىيەت قۇرۇپ چىقىشنىڭ ئۇلۇغۋار ئەمەلىيىتىگە پائال ئاتلىنىپ، دىنىي ئىشلارنى سوتسىيالىزم جەمئىيىتىگە ئۇيغۇنلاشتۇرۇشنى تىرىشىپ ئىلگىرى سۈرۈشنى ئۈمىد قىلدى.
</S>
<S ID=48960>
چېن چۈەنگو مۇنداق تەكىتلىدى: دىنىي ساھەدىكى ۋەتەننى، دىننى سۆيىدىغان زاتلارنى تەربىيەلەشكە، ئۇلارغا كۆڭۈل بۆلۈشكە، ئاسراشقا ئەھمىيەت بېرىپ، ئۇلارنىڭ ساپاسىنى يۇقىرى كۆتۈرۈشىگە ياردەم بېرىپ، ئۆز رولىنى تولۇق جارى قىلدۇرۇشىنى قوللاش كېرەك.
</S>
<S ID=48961>
　　چېن چۈەنگو تەكشۈرۈپ تەتقىق قىلىش جەريانىدا مۇنداق تەكىتلىدى: يولداش شى جىنپىڭ باش شۇجىلىقىدىكى پارتىيە مەركىزىي كومىتېتى ئېنىق بېكىتكەن ئىجتىمائىي مۇقىملىق ۋە ئەبەدىي ئەمىنلىكتىن ئىبارەت باش نىشان − شىنجاڭنىڭ خىزمەتلىرىگە بىر تۇتاش رەھبەرلىك قىلىدىغان ئومۇمىي پىروگرامما.
</S>
<S ID=48962>
باش نىشاننى زىچ چۆرىدەپ، يولداش شى جىنپىڭ باش شۇجىلىقىدىكى پارتىيە مەركىزىي كومىتېتىنىڭ شىنجاڭنى ئىدارە قىلىش تەدبىرىنى كەم-كوتسىز، قەتئىي تەۋرەنمەستىن جايىدا ئەمەلىيلەشتۈرۈپ، شىنجاڭنى قانۇن بويىچە ئىدارە قىلىش، ئىتتىپاق-مۇقىم قىلىش، ئۇزاققىچە گۈللەندۈرۈشتە چىڭ تۇرۇپ، ئىتتىپاق، ئىناق، ئاۋات، باي، مەدەنىي، تەرەققىي قىلغان، خاتىرجەم تىرىكچىلىك قىلىدىغان سوتسىيالىستىك شىنجاڭ قۇرۇپ چىقىش ئۈچۈن تىرىشىش كېرەك.
</S>
<S ID=48963>
　　ئاپتونوم رايون رەھبەرلىرىدىن پېڭ جيارۈي، چېڭ جېنشەن تەكشۈرۈپ تەتقىق قىلىشتا بىللە بولدى.
</S>
<S ID=48964>

</S>
</TEXT>
/BODY
/DOC