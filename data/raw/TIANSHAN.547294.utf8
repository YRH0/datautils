<DOC>
<DOCID>TIANSHAN.547294</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-09-05 12:50:51</DATE>
</HEADER>
<BODY>
<HEADLINE>
<S ID=46701>
مەكىت ناھىيەسىدە دېھقانلار يېڭى ئۆيلەرگە كۆچۈپ كىرىپ كۆڭلى شادلاندى
</S>
</HEADLINE>
<TEXT>
<S ID=46702>
   ئىختىيارىي مۇخبىرلىرىمىز غۇلام مەمەت، ھاجىگۈل ھاشىم خەۋىرى: 29-ئاۋغۇست مۇخبىرنىڭ ئىگىلىشىچە، 2016-يىلى مەكىت ناھىيەسى «خەلقنى بېيىتىش» نىشانىنى زىچ چۆرىدەپ، خاتىرجەم ئولتۇراقلاشتۇرۇپ خەلقنى بېيىتىش قۇرۇلۇشى بىلەن ھويلا-ئاران ئىگىلىكىنى تەرەققى قىلدۇرۇشنى ئۆزئارا بىرلەشتۈرۈپ، خاتىرجەم ئولتۇراقلاشتۇرۇپ خەلقنى بېيىتىش قۇرۇلۇشىنى ھەر مىللەت ئاممىسىنى بېيىتىش قۇرۇلۇشىغا ئايلاندۇردى.
</S>
<S ID=46703>
   بۇ يىل مەكىت ناھىيەسى قىزىلئاۋات يېزىسى خاتىرجەم ئولتۇراقلاشتۇرۇپ خەلقنى بېيتىش قۇرۇلۇشى داۋامىدا «بىر كەنتنى بىر پىلانلاش، بىر ئائىلىنى بىر لايىھەلەش» ئەندىزىسىنى ئەمەلىيلەشتۈرۈپ، يېڭى سېلىنغان ئۆيلەردە سۇ، توك، ئاشخانا، ھاجەتخانا، مۇنچا قاتارلىق ئىقتىدارلىق ئەسلىھەلەرنىڭ تولۇق بولۇشىغا كاپالەتلىك قىلدى ھەمدە خاتىرجەم ئولتۇراقلاشتۇرۇپ خەلقنى بېيىتىش قۇرۇلۇشى بىلەن دېھقانلارنىڭ كىرىمىنى ئاشۇرۇپ بېيىتىش كەسىپلىرىنى زىچ بىرلەشتۈرۈپ، خاتىرجەم ئولتۇراقلاشتۇرۇش ھەم خەلقنى بېيىتىش نىشانىنى تەڭ ئىشقا ئاشۇردى.
</S>
<S ID=46704>
   بۇ يىل مارتتا قىزىلئاۋات يېزىسى دەرۋازاقۇم كەنتىدىكى دېھقان ئارزىگۈل بىر ئائىلە كىشىلىرى ئون نەچچە يېل ئولتۇرغان توپا خىش قۇرۇلمىلىق ئۆيى بىلەن خوشلىشىپ، 200 نەچچە كىۋادرات مېتىر كۆلەمدىكى خاتىرجەم ئولتۇراقلاشتۇرۇپ خەلقنى بېيىتىش ئۆيىگە كۆچۈپ كىردى.
</S>
<S ID=46705>
ئۇ خۇشال بولغان ھالدا مۇنداق دېدى: «يېڭىدىن سېلىنغان خاتىرجەم ئولتۇراقلاشتۇرۇپ خەلقنى بېيىتىش ئۆيىدە ئاشخانا، ھاجەتخانا، سۇ، توك، پار ۋە گازلارنىڭ ھەممىسى تولۇق ئىكەن، ھازىر تۇرمۇشىمىز بارغانسېرى ياخشىلاندى، بۇلارنىڭ ھەممىسى پارتىيەنىڭ ياخشى سىياسىتىنىڭ ياردىمىدە بولدى».
</S>
<S ID=46706>
   دەرۋازاقۇم كەنتىدە جەمئىي 5 مەھەللىۋى گۇرۇپپا بولۇپ، ھازىرغىچە 185 ئائىلە يېڭى سېلىنغان خاتىرجەم ئولتۇراقلاشتۇرۇپ خەلقنى بېيىتىش ئۆيىگە كۆچۈپ كىردى، سېمۇنت ياتقۇزۇلغان كەنت ئېچى بۈگۈنكى كۈندە يېپيېڭى تۈس ئالدى.
</S>
<S ID=46707>
   ئىگىلىنىشىچە، مەكىت ناھىيەسى 2016-يىلى 6000 يۈرۈش خاتىرجەم ئولتۇراقلاشتۇرۇپ خەلقنى بېيتىش ئۆيى سېلىشنى پىلانلىغان بولۇپ، نۆۋەتتە بۇ قۇرۇلۇشنىڭ ھەممىسى پۈتكەن، ھازىر ئاھالىلەر كۆچۈپ كىرىش باسقۇچىدا ئىكەن.
</S>
<S ID=46708>
بۇ ناھىيە يەنە 2016-يىللىق قۇرۇلۇش ۋەزىپىسىنى تاماملاش ئاساسىدا، 2017-يىلىدىكى 10000 يۈرۈش خاتىرجەم ئولتۇراقلاشتۇرۇپ خەلقنى بېيىتىش قۇرۇلۇش ۋەزىپسىگە تەييارلىق قىلىۋاتقان ئىكەن.
</S>
<S ID=46709>
   مەكىت ناھىيەلىك خاتىرجەم ئولتۇراقلاشتۇرۇش ئىشخانسىنىڭ مۇدىرى تاۋ ۋەنلىڭ مۇنداق دېدى: «بىز خاتىرجەم ئولتۇراقلاشتۇرۇپ خەلقنى بېيىتىش قۇرۇلۇشىنى نامراتلارنى يۆلەش ئۆتكىلىگە ھۇجۇم قىلىش قۇرۇلۇشى بىلەن بىرلەشتۈرۈپ، دېھقانلار ئائىلىسىنىڭ ھويلا-ئاران ئىگىلىكىنى تەرەققىي قىلدۇرۇشنى زور دەرىجىدە قوللاپ، ئۇلارنىڭ ئېغىل-قوتان قۇرۇلۇشىغا ياردەملىشىپ، ئۆينىڭ ئالدىدا ھويلا، ئوتتۇرىدا گۈللۈك، ئارقىسىدا قوتان قۇرۇلۇشى ئېلىپ بېرىپ، دېھقانلار ئائىلىسىنىڭ كۆچۈپ كىرىپ ئورۇنلىشىپ مۇقىملىشىشىنى ھەقىقىي ئىشقا ئاشۇرۇپ، گۈزەل يۇرت-ماكان قۇرۇش ئۈچۈن ئاساس سالدۇق».
</S>
</TEXT>
/BODY
/DOC