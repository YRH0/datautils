<DOC>
<DOCID>TIANSHAN.517551</DOCID>
<HEADER>
<CLASS>خەلقئارا</CLASS>
<DATE>2016-04-14 12:51:13</DATE>
</HEADER>
<BODY>
<HEADLINE>
<S ID=25192>
ب د ت باش كاتىپى قانداق تاللىنىدۇ؟
</S>
</HEADLINE>
<TEXT>
<S ID=25193>
    ب د ت نىڭ باش كاتىپى بان كىموننىڭ ۋەزىپە ئۆتەش مۇددىتى بۇ يىلنىڭ ئاخىرى توشىدۇ، كېلەر نۆۋەتلىك باش كاتىپنى سايلاپ تەيىنلەش ب د ت نىڭ بۇ يىلقى چوڭ ئىشى.
</S>
<S ID=25194>
12 – ئاپرېلدىن 14 – ئاپرېلغىچە سەككىز نامزات ب د ت غا ئەزا دۆلەتلەر بىلەن بىرەسمىي سۆھبەت ئۆتكۈزۈپ، ئۆزىنىڭ ‹‹رىقابەتلىشىش›› تەشەببۇسىنى ئوتتۇرىغا قويىدۇ.
</S>
<S ID=25195>
بۇ تارىخىي خاراكتېرلىك ‹‹ئاشكارا يۈزتۇرا ئىمتىھان›› ب د ت نىڭ باش كاتىپ تاللاشتا ئاشكارا بولۇش ۋە ئېنىق بولۇشنى كۈچەيتىشتىكى مۇھىم تەدبىرىنىڭ بىرى.
</S>
<S ID=25196>
   ‹‹ ب د ت نىزامنامىسى››غا ئاساسەن، باش كاتىپ ب د ت نىڭ باش ئىجرائىيە ئەمەلدارى بولۇپ، باش كاتىپنى ئالدى بىلەن خەۋپسىزلىك كېڭىشى نامزاتلىققا كۆرسەتكەندىن كېيىن ئاندىن ب د ت كېڭىشى تەيىنلەيدۇ.
</S>
<S ID=25197>
شۇڭا خەۋپسىزلىك كېڭىشىنىڭ نامزات كۆرسىتىشى ۋە ب د ت كېڭىشىنىڭ ۋەزىپىگە تەيىنلىشى باش كاتىپنى سايلاپ چىقىشتىكى ئىككى مۇھىم ھالقا.
</S>
<S ID=25198>
بۇنىڭ ئىچىدە خەۋپسىزلىك كېڭىشى باش كاتىپنى تاللاش جەريانىدا ئاچقۇچلۇق رول ئوينايدۇ، بەش دائىمىي ئەزا دۆلەتنىڭ ئىنكار قىلىش ھوقۇقى بولغاچقا، ئۇلارنىڭ رولىنى تەڭداشسىز دېيىشكە بولىدۇ.
</S>
<S ID=25199>
   ئىلگىرىكى ئادەت بويىچە خەۋپسىزلىك كېڭىشى بىر نامزاتنى كۆرسىتىپ، ب د ت كېڭىشىنىڭ ماقۇللىشىغا سۇنىدۇ؛ مۇبادا نامزات كۆپ بولسا، خەۋپسىزلىك كېڭىشى يېپىق ھالەتتە كېڭىشىش ۋە بىرەسمىي ئاۋاز بېرىش قاتارلىق شەكىللەر ئارقىلىق نامزاتنى سايلاپ چىقىدۇ.
</S>
<S ID=25200>
ئاندىن خەۋپسىزلىك كېڭىشى قارار ماقۇللاپ ب د ت كېڭىشىگە نامزات كۆرسىتىدۇ.
</S>
<S ID=25201>
ئاخىرىدا ب د ت كېڭىشى قارار ماقۇللاپ باش كاتىپنى رەسمىي ۋەزىپىگە تەيىنلەيدۇ.
</S>
<S ID=25202>
   ب د ت قۇرۇلغان 70 نەچچە يىلدىن بۇيان ئىلگىرى – كېيىن بولۇپ سەككىز باش كاتىپ ۋەزىپە ئۆتىدى.
</S>
<S ID=25203>
ئەزا دۆلەتلەرنىڭ تەلىپى بويىچە، ب د ت تاللاش جەريانىنى تېخىمۇ كەڭ قورساقلىق بىلەن ئاشكارا قىلىشقا تىرىشماقتا.
</S>
<S ID=25204>
بۇلتۇر 12 – ئايدا ب د ت كېڭىشى خەۋپسىزلىك كېڭىشى بىلەن بىرلىكتە بارلىق ئەزا دۆلەتلەرگە ئالاقە ئەۋەتىپ، نامزاتلارنى بالدۇرراق ئوتتۇرىغا قويۇپ، بۇ قېتىمقى باش كاتىپ تاللاشنى باشلاشنى تەلەپ قىلغان. خەۋپسىزلىك كېڭىشى بۇ يىل 7 – ئايدىن باشلاپ سايلامنى باشلايدۇ.
</S>
<S ID=25205>
   خەۋپسىزلىك كېڭىشى نامزاتلىققا كۆرسەتكەن ۋە ب د ت كېڭىشى ۋەزىپىگە تەيىنلىگەن يېڭى بىر نۆۋەتلىك باش كاتىپنىڭ كونكرېت ۋاقتى توغرىسىدا ئېنىق بەلگىلىمە يوق.
</S>
<S ID=25206>
ب د ت كېڭىشىنىڭ ئالاقىدار قارارىدا تاپشۇرۇۋېلىش – ئۆتكۈزۈۋېلىشنىڭ ئوڭۇشلۇق ۋە ئۈنۈملۈك بولۇشىغا كاپالەتلىك قىلىش ئۈچۈن ۋەزىپىگە تەيىنلەش ۋاقتىنىڭ ئەڭ ياخشىسى ھازىرقى باش كاتىپنىڭ ۋەزىپە ئۆتەش مۇددىتى توشۇشتىن بىر ئاي بۇرۇن بولۇشى ئوتتۇرىغا قويۇلدى.
</S>
<S ID=25207>
ب د ت باش كاتىپىنىڭ ۋەزىپە ئۆتەش مۇددىتى ۋە داۋاملىق ۋەزىپە ئۆتەش – ئۆتىمەسلىكى توغرىسىدىمۇ ئېنىق قائىدە يوق.
</S>
<S ID=25208>
مۇنداقچە ئېيتقاندا، باش كاتىپنىڭ ۋەزىپە ئۆتەش مۇددىتى بەش يىل بولىدۇ ھەم ئۇنىڭ داۋاملىق ۋەزىپە ئۆتىشىگە بولىدۇ.
</S>
<S ID=25209>
   ئۇنىڭدىن باشقا، باش كاتىپنىڭ جىنسى، رايون نۆۋىتى قاتارلىق جەھەتلەردىمۇ رەسمىي بەلگىلىمە يوق.
</S>
<S ID=25210>
تا بۈگۈنگىچە ب د ت غا ئەرلەر باش كاتىپ بولۇپ كەلدى، بەزى دۆلەتلەر كېلەر نۆۋەتلىك باش كاتىپنىڭ ئايال بولۇشىنى مۇراجىئەت قىلغان.
</S>
<S ID=25211>
ھالبۇكى، رايونلار بويىچە نۆۋەتلىشىشتەك بېكىتىلمىگەن قائىدە بويىچە، كېلەر نۆۋەتلىك باش كاتىپنىڭ شەرقىي ياۋروپادىن بولۇشىنى تەلەپ قىلىش سادالىرى ئۈزۈلمەيۋاتىدۇ.
</S>
<S ID=25212>
   ھەر قايسى دۆلەتلەر نامزات كۆرسىتىش، ئاشكارا رىقابەتلىشىش ئارقىلىق كېلەر نۆۋەتلىك ب د ت نىڭ باش كاتىپىلىقىغا كۆرسىتىلگەن سەككىز نامزات 12 – ئاپرېل ب د ت غا ئەزا دۆلەتلەرنىڭ ‹‹ئاشكارا يۈزتۇرا ئىمتىھان››ىغا قاتناشتى.
</S>
<S ID=25213>
سەككىز نامزات ئىچىدە تۆتى ئەر، تۆتى ئايال بولۇپ، ھەممىسىنىڭ سالاھىيىتى خېلى يۇقىرى. ئۇلار تۆۋەندىكىلەر:
</S>
<S ID=25214>
   1. مونتېنېگرۇ جۇمھۇرىيىتىنىڭ مۇئاۋىن زۇڭلىسى، قوشۇمچە دىپلوماتىيە مىنىستىرى: ئىگور لۇكشىچ
</S>
<S ID=25215>
   2.ب د ت پەن – مائارىپ – مەدەنىيەت تەشكىلاتىنىڭ باش ئىش بېجىرگۈچىسى، بۇلغارىيەنىڭ سابىق دىپلوماتىيە مىنىستىرى: ئىرىنا بوكوۋا (ئايال)
</S>
<S ID=25216>
   3.ب د ت نىڭ سابىق مۇساپىرلار ئىشلىرى بويىچە ئالىي دەرىجلىك خادىمى، پورتۇگالىيەنىڭ سابىق زۇڭلىسى: ئانتونىئو گۇتېرېس
</S>
<S ID=25217>
   4.سىلوۋېنىيەنىڭ سابىق زۇڭتۇڭى: دانىلو تۇرك
</S>
<S ID=25218>
   5. كىرودىيەنىڭ سابىق 1 – زۇڭلىسى، قوشۇمچە دىپلوماتىيە مىنىستىرى: ۋېسنا پۇسىچ (ئايال)
</S>
<S ID=25219>
   6.مولدوۋانىڭ سابىق مۇئاۋىن زۇڭلىسى، قوشۇمچە دىپلوماتىيە مىنستىرى: ناتالىئا گخېرمان (ئايال)
</S>
<S ID=25220>
   7.ب د ت تەرەققىيات – پىلان مەھكىمىسىنىڭ باشلىقى، يېڭى زېلاندىيەنىڭ سابىق زۇڭلىسى ھېلېن كلارىك
</S>
<S ID=25221>
   8. ماكىدونىيەنىڭ سابىق دىپلوماتىيە مىنىستىرى: سىريان كېرىم
</S>
<S ID=25222>
شىنخۇا ئاگېنتلىقى 
</S>
</TEXT>
/BODY
/DOC