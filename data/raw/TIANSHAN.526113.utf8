<DOC>
<DOCID>TIANSHAN.526113</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-06-01 12:19:12</DATE>
</HEADER>
<BODY>
<HEADLINE>
<S ID=29365>
ئۇلۇغچات ناھىيەسىدە 3641 ئائىلىلىك چارۋىچى بىنا ئۆيگە كۆچۈپ كىردى
</S>
</HEADLINE>
<TEXT>
<S ID=29366>
    شەمشىدىن خەپتىمھاجىم خەۋەر قىلىدۇ: ئۇلۇغچات ناھىيە بازىرىنىڭ شەرقىدىكى كەسىپلەر تەرەققىيات رايونىغا سېلىنغان 83 كىۋادرات مېتىرلىق ئازادە، يورۇق، ئەسلىھەلىرى يۈرۈشلەشكەن بىنا ئۆيگە جىغىن يېزىسىدىن كۆچۈپ كەلگەن چارۋىچى بۈۋى پاتىمە سىدىق مۇنداق دېدى: پارتىيە، ھۆكۈمەت بىزگە ئەسلىھەلىرى تولۇق بىنا ئۆي سېلىپ بەردى. ھازىر پارنىكتا كۆكتات ئۆستۈرۈپ ياخشى كىرىم قىلىۋاتىمەن.
</S>
<S ID=29367>
    بۇ ناھىيە يېقىنقى يىللاردىن بۇيان كەنت بويىچە نامراتلىقتىن قۇتۇلدۇرۇش، شەھەر، يېزىلارنى بىر تۇتاش پىلانلاش، چارۋىچىلارنى ناھىيە بازىرىدا مەركەزلىك ئولتۇراقلاشتۇرۇش قۇرۇلۇشىنى يولغا قويۇپ، سوتسىيالىستىك يېڭى يېزا قۇرۇلۇشى قەدىمىنى تېزلەتتى. دېھقان – چارۋىچىلار تىزىملىتىش، دۆلەت تولۇقلىما بېرىش، يەرلىك مالىيەدىن تولۇقلىما ئاجرىتىش، نىشانلىق ياردەم بېرىدىغان ئۆلكە، شەھەرلەر ياردەم بېرىش ۋە چارۋىچىلار ئۆزلىرى مەبلەغ جۇغلاش يولى ئارقىلىق ناھىيە بازىرىنىڭ ئەتراپىغا 3641 يۈرۈش تۇرالغۇ ئۆي سېلىپ، چارۋىچىلارنى بىنا ئۆيدە ئولتۇرۇش ئىمكانىيىتىگە ئىگە قىلدى. بۇ ناھىيە يەنە 3000 مو يەرگە 2017 پارنىك ياسىدى، 60 مىڭ مو مېۋىلىك باغ بىنا قىلدى. ئۆي قۇشلىرى باقمىچىلىقىنى يولغا قويۇپ، بېقىلىۋاتقان ئۆي قۇشلىرىنى 500 مىڭغا، يەم – خەشەك تېرىلغۇ كۆلىمىنى 50 مىڭ موغا يەتكۈزدى. بۇ ناھىيە يەنە چېگرا پورتى قۇرۇلۇشىنى تېزلىتىپ، ئامباردا ساقلاش، ئەشيا ئوبوروتى، پۇل مۇئامىلە، سۇغۇرتا قاتارلىق مۇلازىمەت كەسىپلىرىنىڭ تەرەققىياتىنى تېزلىتىپ، ناھىيە بازىرىغا كۆچۈپ كەلگەن چارۋىچىلارنى 2 –، 3 – كەسىپ بىلەن شۇغۇللىنىشقا يېتەكلەپ، ئۇلارنىڭ يىللىق كىرىمىنى 1000 يۈەندىن ئاشۇردى.
</S>
<S ID=29368>
‏    
</S>
</TEXT>
/BODY
/DOC