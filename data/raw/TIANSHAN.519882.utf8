<DOC>
<DOCID>TIANSHAN.519882</DOCID>
<HEADER>
<CLASS>خەلقئارا</CLASS>
<DATE>2016-04-27 11:42:24</DATE>
</HEADER>
<BODY>
<HEADLINE>
<S ID=26560>
بالتىق دېڭىزىدىن بايقالغان سىرلىق جىسىمنىڭ سىرى تېخىچە ئېچىلمىدى
</S>
</HEADLINE>
<TEXT>
<S ID=26561>
   چەت ئەل تاراتقۇلىرىنىڭ 27-ئاپرېل خەۋەر قىلىشىچە، ‹‹بالتىق دېڭىزىدىكى غەلىتە جىسىم›› دەپ ئاتالغان سىرلىق جىسىم نەچچە يىل ئىلگىرى بالتىق دېڭىز تېگىدە بايقالغان. بۇ سىرلىق جىسىم قارىماققا غايەت زور UFO غا ئوخشايدىغان بولۇپ، ھازىرغىچىلىك بۇ جىسىمنىڭ زادى سۈنئىي ياسالغانلىقى ياكى تەبىئىي شەكىللەنگەنلىكىگە ھۆكۈم چىقىرىلمىغان.
</S>
<S ID=26562>
   2011-يىلى شىۋېيتسارىيەنىڭ گۆھەر ئىزدىگۈچىلىرى سونار ئەسۋابىدىن پايدىلىنىپ، دېڭىز ئاستىنىڭ 90 مېتىر جايىدا بۇ ‹‹بالتىق دېڭىزىدىكى غەلىتە جىسىم›› نى بايقىغان. كۆرسىتىلىشىچە، دېڭىزغا شۇڭغىغۇچىلار بۇ جىسىمغا يېقىنلاشقاندا بارلىق ئېلېكتىرونلۇق ئۈسكۈنىلەر ۋە سۈنئىي ھەمراھ تېلېفونى تۇيۇقسىز ئىشلىمەس بولۇپ قالغان. لېكىن ئۇلار 200 مېتىر يىراقلىققا ئۈزۈپ كەتكەندە ئۈسكۈنىلەر نورماللاشقان.
</S>
<S ID=26563>
   يېقىندا بىر رەسسام گۆھەر ئىزدىگۈچىلەر تەكشۈرۈپ بايقىغان سونار تەسۋىرىدىن پايدىلىنىپ بۇ جىسىمنىڭ كومپيۇتېر تەقلىد رەسىمىنى سىزىپ چىققان، رەسىمدە كۆرسىتىلىشىچە، بۇ جىسىمدا روشەن سۈنئىي ئىزلار بار ئىكەن.
</S>
<S ID=26564>
   بەزى گېئولوگىيە ئالىملىرىنىڭ كۆرسىتىشىچە، بۇ سىرلىق جىسىم مېتالدىن ياسالغان بولۇپ، تەبىئىي شەكىللەنمىگەن ئىكەن. ئىلگىرى بەزى ھەربىي مۇتەخەسسىسلەر بۇنى ئىككىنچى دۇنيا ئۇرۇشى مەزگىلىدە ناتسىست گېرمانىيە ئارمىيەسى ياساپ چىققان دېڭىز ئاستى پاراخوتقا قارشى قورال بازىسى دەپ قارىغان.
</S>
</TEXT>
/BODY
/DOC