<DOC>
<DOCID>TIANSHAN.534078</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-07-12 10:52:24</DATE>
</HEADER>
<BODY>
<HEADLINE>
<S ID=32845>
‹‹مېھىر–شەپقەت يەتكۈزۈش ئاپتوموبىل ئەترىتى›› ئاممىنىڭ ياخشى باھاسىغا ئېرىشتى
</S>
</HEADLINE>
<TEXT>
<S ID=32846>
   تۇرغۇن مىجىت خەۋەر قىلىدۇ: ئاۋات ناھىيەلىك ‹‹دولان›› تاكسى شىركىتىدىكى 60 تاكسى شوپۇرى ‹‹مېھىر – شەپقەت يەتكۈزۈش ئاپتوموبىل ئەترىتى›› قۇرۇپ، ئاممىنىڭ ياخشى باھاسىغا ئېرىشتى.
</S>
<S ID=32847>
   ‹‹دولان›› تاكسى شىركىتىدىكى تاكسىلارنىڭ سانى ئاز، خېرىدارى كۆپ ئىدى. شۇڭا يېقىندىن بۇيان بۇ شىركەتتىكى خادىملار ئارىسىدا ئاپتوموبىلغا چىقىش – چۈشۈشى قىيىنغا توختايدىغان ياشانغان، ئاجىز، مېيىپلەرنى ۋاقىتنى ئالىدۇ دەپ ئويلاپ، ئۇلارنى تاكسىغا سالمايدىغان، بىر يولدىكى كىشىلەرنىلا ئەمەس بەلكى بىر قانچە يولدىكى كىشىلەرنى سېلىپ، خېرىدارلارنىڭ ۋاقتىنى ئالىدىغان ئەھۋاللار كۆرۈلگەنىدى. بۇ ئەھۋالغا ئاساسەن بۇ يىل 3 – ئايدا ‹‹دولان›› تاكسى شىركىتىدىكى ئوبۇل بارات قاتارلىق بىرقانچە شوپۇر تەشەببۇسكارلىق بىلەن ئوتتۇرىغا چىقىپ، ‹‹مېھىر – شەپقەت يەتكۈزۈش ئاپتوموبىل ئەترىتى›› قۇردى. بۇنىڭ بىلەن بۇ قىسقىغىنا ئۈچ ئايدا بۇ ئەترەتكە قاتناشقانلار 60 قا، بۇلارنىڭ ھەقسىز مۇلازىمىتىدىن بەھرىمەن بولغانلار 4876 كىشىگە يېتىپ، ناھىيەدىكى ئاممىنىڭ ياخشى باھاسىغا ئېرىشتى.
</S>
<S ID=32848>
   ئوبۇل بارات مۇنداق دېدى: بىز بۇ ئاپتوموبىل ئەترىتىنى ئاجىز – مېيىپ، ياشانغانلار، ئاغرىقچانلارنى بارماقچى بولغان ئورۇنلىرىغا ۋاقتىدا ھەقسىز ئاپىرىپ، ئۇلارنىڭ قاتناش جەھەتتىكى قولايسىزلىقىنى قولايلاشتۇرۇش مەقسىتىدە قۇردۇق، چۈنكى ئاز ساندىكى تاكسى شوپۇرلىرى ئارىسىدا ‹‹قىزىل كۆز››لۈك قىلىش خاھىشى باش كۆتۈرۈپ قېلىپ، تاكسى شوپۇرلىرىنىڭ ئوبرازىنى خۇنۈكلەشتۈرۈپ قويغانىدى. بىز بۇ ئىشىمىز ئارقىلىق تاكسى شوپۇرلىرى ئىچىدىمۇ ياخشى نىيەتلىك كىشىلەرنىڭ بارلىقىنى بىلدۈرۈپ قويدۇق، بۇنىڭ ئىجتىمائىي ئۈنۈمى ئىنتايىن ياخشى بولۇۋاتىدۇ.
</S>
<S ID=32849>
   ناھىيەلىك ‹‹دولان›› تاكسى شىركىتىنىڭ لىدىرى ياڭ كۈن خانىم مۇنداق دېدى: بۇ بىر ياخشى باشلىنىش بولدى، بىز ئۇلارنى قىزغىن قوللاش بىلەن بىللە ‹‹مېھىر – شەپقەت يەتكۈزۈش ئاپتوموبىل ئەترىتى››دىكى خادىم ۋە ئاپتوموبىلنىڭ سانىنى كۆپەيتىپ، مېھىر – مۇھەببەت بىلەن باشقىلارنىڭ قەلبىنى ئىللىتىپ، باشقىلارغا ئىللىقلىق يەتكۈزىدىغان ياخشى شىركەت ئوبرازىنى يارىتىش ئۈچۈن تىرىشىمىز.
</S>
</TEXT>
/BODY
/DOC