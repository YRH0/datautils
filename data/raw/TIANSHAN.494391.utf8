<DOC>
<DOCID>TIANSHAN.494391</DOCID>
<HEADER>
<CLASS>شىنجاڭ</CLASS>
<DATE>2016-01-29 17:02:18</DATE>
</HEADER>
<BODY>
<HEADLINE>
<S ID=7752>
ئولېمپىك چېمپيونى شېن شۆ 13-نۆۋەتلىك مەملىكەتلىك قىشلىق تەنھەرىكەت مۇسابىقىسى مەيدانىدا پەيدا بولدى
</S>
</HEADLINE>
<TEXT>
<S ID=7753>
    13-نۆۋەتلىك مەملىكەتلىك قىشلىق تەنھەرىكەت مۇسابىقىسى باشلانغاندىن كېيىن، ئولىمپىك چېمپيونى شېن شۆ 13-نۆۋەتلىك مەملىكەتلىك قىشلىق تەنھەرىكەت مۇسابىقىسى مەيدانىدا پەيدا بولدى.
</S>
<S ID=7754>
شېن شۆ مۇخبىرىمىزنىڭ زىيارىتىنى قوبۇل قىلغاندا، فىگورا چىقىرىپ مۇز تېيىلىشنىڭ شىنجاڭدىكى تەرەققىياتىدىن ئۈمىدۋار ئىكەنلىكىنى بىلدۈردى.
</S>
<S ID=7755>
    شېن شۆ ـــ 13-نۆۋەتلىك مەملىكەتلىك قىشلىق تەنھەرىكەت مۇسابىقىسى تەشكىلىي كومىتېتىنىڭ خىزمەتچى خادىمى بولۇپ، ئۇ مۇنداق دېدى: «بۇ شىنجاڭنىڭ مەملىكەتلىك قىشلىق تەنھەرىكەت مۇسابىقىسىنى تۇنجى قېتىم ئۆتكۈزۈشى بولۇپ، قاتتىق دېتال مۇئەسسەسەلىرىدىن تارتىپ مۇلازىمەت كاپالىتىغىچە، مەملىكەتلىك ھەر قايسى جايلىرىدىن كەلگەن ۋەكىللەر كوماندىلىرىنى رازى قىلدى.
</S>
<S ID=7756>
13-نۆۋەتلىك مەملىكەتلىك قىشلىق تەنھەرىكەت مۇسابىقىسى ھازىرغىچە ناھايىتى ئوڭۇشلۇق ئېلىپ بېرىلدى.
</S>
<S ID=7757>
مۇز سۈپىتى، مەيدان-سارايلارنىڭ مۇئەسسەسەلىرى، ھەر قايسى ۋەكىللەر ئۆمەكلىرىنىڭ ئىنكاسى ناھايىتى ياخشى بولماقتا».
</S>
<S ID=7758>
    شېن شۆ يەنە مۇنداق دېدى: «شىنجاڭ فىگورا چىقىرىپ مۇز تېيىلىش جەھەتتە شانلىق نەتىجىلەرنى قولغا كەلتۈرگەن بولۇپ، شىنجاڭدىكى تاماشىبىنلار فىگورا چىقىرىپ مۇز تېيىلىشنى ناھايىتى ياخشى كۆرىدىكەن.
</S>
<S ID=7759>
كەلگۈسىدە، شىنجاڭدىكى مۇز تېيىلىش كوماندىلىرىنىڭ تېخىمۇ كۆپ بولىدىغانلىقىغا ئىشىنىمەن.
</S>
<S ID=7760>
شىنجاڭدا ئىلگىرىمۇ فىگورا چىقىرىپ مۇز تېيىلىش كوماندىسى قۇرۇلغان بولۇپ، خېلى ياخشى نەتىجىلەرنى قولغا كەلتۈرگەن.
</S>
<S ID=7761>
بۇ قېتىم 13-نۆۋەتلىك مەملىكەتلىك قىشلىق تەنھەرىكەت مۇسابىقىسى شىنجاڭدا ئۆتكۈزۈلدى.
</S>
<S ID=7762>
2022-يىلى قىشلىق ئولىمپىك تەنھەرىكەت مۇسابىقىسى بېيجىڭدا ئۆتكۈزۈلىدۇ.
</S>
<S ID=7763>
شىنجاڭلىقلار ناخشا- ئۇسسۇلغا ماھىر بولغاچقا، فىگورا چىقىرىپ مۇز تېيىلىشقا تولىمۇ ماس كېلىدۇ».
</S>
</TEXT>
/BODY
/DOC