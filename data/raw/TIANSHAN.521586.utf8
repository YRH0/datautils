<DOC>
<DOCID>TIANSHAN.521586</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-06 15:24:42</DATE>
</HEADER>
<BODY>
<HEADLINE>
<S ID=27321>
غۇلجا ناھىيەسىدە ئەتىيازلىق تېرىلغۇ ئوڭۇشلۇق ئېلىپ بېرىلماقتا
</S>
</HEADLINE>
<TEXT>
<S ID=27322>
    ئابدۇسالام قادىر خەۋەر قىلىدۇ: غۇلجا ناھىيەسى بۇ يىل ئەتىيازلىق تېرىلغۇ ئىشلەپچىقىرىشىنىڭ ئوڭۇشلۇق ئېلىپ بېرىلىشى ئۈچۈن سۈپەت ئۆتكىلىنى چىڭ تۇتۇپ، بالدۇر تۇتۇش قىلىپ، پەن – تېخنىكا سالمىقىنى زورايتىپ، خاس تېرىقچىلىق تۈرلىرىنى يولغا قويدى.
</S>
<S ID=27323>
   بايتوقاي بازىرىنىڭ يۇقارقى ساقىيۈزى كەنتىدىكى چوڭ تېرىقچى تۇرمۇھەممەد مۇسا بۇ يىل 30 مو تېرىلغۇ يېرى ۋە ھۆددە ئالغان 100 مو يېرىگە قوناق، بۇغداي، قىزىلچا تېرىدى. ئۇ مۇنداق دېدى: دۆلەتنىڭ ئاشلىق تولۇقلىما سىياسىتىنىڭ تۈرتكىسىدە ئاشلىق تېرىش قىزغىنلىقىم ئېشىپ، تېرىقچىلىق كۆلىمىنى كېڭەيتتىم. بۇلتۇر 130 مو تېرىلغۇ يېرىمدىن 100 مىڭ يۈەندىن ئارتۇق كىرىم قىلدىم. زىرائەتلەرنى مەھەللىۋى ئوغۇت بىلەن ئوغۇتلاپ، يېشىل تېرىقچىلىق يولىغا ماڭدىم.
</S>
<S ID=27324>
   بۇ ناھىيە بۇ يىل دۆلەت تولۇقلىما بېرىدىغان يەرنى ماشىنا بىلەن چوڭقۇر ئاغدۇرۇپ، تۇپراقنى بوشىتىپ، ھوسۇلنى ئاشۇرۇش تۈرىنى چۇلۇقاي، ئەۋلىيا، مازار قاتارلىق ئۈچ نامرات يېزىدا يولغا قويۇپ، مەشغۇلات كۆلىمىنى 75 مىڭ مودىن ئاشۇردى. خاس تېرىقچىلىقنى يولغا قويۇپ، خۇدىيايۈزى بازىرىدا بەرەڭگى تېرىقچىلىق كۆلىمىنى 6000 موغا، يېڭىتام بازىرىدا سامساق، سوغىگۈل تېرىقچىلىق كۆلىمىنى 200 موغا، قاش يېزىسىدا ئالقات تېرىقچىلىق كۆلىمىنى 1000 موغا، بايتوقاي بازىرىدا مالىنا تېرىقچىلىق كۆلىمىنى 500 موغا، ئارا ئۆستەڭ يېزىسىدا ئۈستىقۇددۇس تېرىقچىلىق كۆلىمىنى 1000 موغا، چۇلۇقاي يېزىسىدا يالپۇز تېرىقچىلىق كۆلىمىنى 1500 موغا، تۇرپانيۈزى يېزىسىدا قۇلۇپنىك تېرىقچىلىق كۆلىمىنى 1000 موغا يەتكۈزۈپ، دېھقانچىلىق تېخنىكلىرىنى ئېتىز باشلىرىغىچە ئەۋەتىپ، دېھقانلارنى ئىلمىي تېرىقچىلىق قىلىشقا يېتەكلىدى. ھازىرغىچە ناھىيەدە 600 مىڭ مو يەرگە قوناق، 20 مىڭ مو يەرگە قىزىلچا، 7000 مو يەرگە بەرەڭگى، 210 مىڭ مو يەرگە بۇغداي ۋە 20 مىڭ مو يەرگە باشقا زىرائەتلەر تېرىلدى.
</S>
<S ID=27325>
‏
</S>
</TEXT>
/BODY
/DOC