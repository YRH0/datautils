<DOC>
<DOCID>TIANSHAN.514450</DOCID>
<HEADER>
<CLASS>خەلقئارا</CLASS>
<DATE>2016-04-01 12:08:39</DATE>
</HEADER>
<BODY>
<HEADLINE>
<S ID=23234>
يادرو خەۋپسىزلىكى سىستېمىسىنى ئورنىتىشتا خەلقئارا ھەمكارلىقنى كۈچەيتىش زۆرۈر
</S>
</HEADLINE>
<TEXT>
<S ID=23235>
   4 – نۆۋەتلىك يادرو خەۋپسىزلىكى بويىچە باشلىقلار يىغىنى 31 – مارتتىن 1 – ئاپرېلغىچە ئامېرىكىنىڭ ۋاشىنگتوندا ئېچىلىدۇ.
</S>
<S ID=23236>
ھازىر خەلقئارا خەۋپسىزلىك ۋەزىيىتى مۇرەككەپ، ئۆزگىرىشچان، تېررورلۇق ھەرىكەتلىرى كۆپلەپ يۈز بەرمەكتە، يادرو تېررورلۇق ھەرىكەتلىرىنىڭ رېئال تەھدىتى بارغانسېرى گەۋدىلەنمەكتە.
</S>
<S ID=23237>
بۇ ئارقا كۆرۈنۈشتە، يادرو خەۋپسىزلىكى بويىچە باشلىقلار يىغىنى يەنە بىر قېتىم خەلقئارا ئىجتىمائىي ئورتاق تونۇشنى مۇجەسسەملەپ، ئاپەتنىڭ ئالدىنى ئېلىپ، يادرو خەۋپسىزلىكى سىستېمىسىنى مۇستەھكەم ئورنىتىدۇ.
</S>
<S ID=23238>
   ھەر قايسى دۆلەت مۇتەخەسسىسلىرى مۇنداق دېدى: يەر شارىنىڭ يادرو خەۋپسىزلىكى سەۋىيەسىنى ئۆستۈرۈشتە ھەرقايسى دۆلەتلەرنىڭ ماسلىشىشىغا، ئورتاق ھەمكارلىشىشىغا توغرا كېلىدۇ؛ ئىشىنىمىزكى، جۇڭگو مەسئۇلىيەتچان چوڭ دۆلەت بولۇش سۈپىتى بىلەن دۇنيانىڭ يادرو خەۋپسىزلىكى سىستېمىسىنى بەرپا قىلىش ئۈچۈن داۋاملىق ئەقىل – پاراسەت كۆرسىتىپ، ئۈلگە بولىدۇ.
</S>
<S ID=23239>
   نەتىجە كۆرۈنەرلىك، خەۋپ – خەتەر يەنىلا مەۋجۇت
</S>
<S ID=23240>
   2010 – يىلدىن بۇيان، يادرو خەۋپسىزلىكى بويىچە باشلىقلار يىغىنى ئۈچ نۆۋەت ئېچىلدى. مۇتەخەسسىسلەر مۇنداق دېدى: باشلىقلار يىغىنى خەلقئارا جەمئىيەتنىڭ تەدبىر قوللىنىپ يادرو خەۋپسىزلىكىگە كاپالەتلىك قىلىشنى ئىلگىرى سۈرۈشتە كۆرۈنەرلىك نەتىجىلەرنى قولغا كەلتۈردى؛ لېكىن شۇنىڭ بىلەن بىللە، يادرو خەۋپسىزلىكى ساھەسىدىكى تەھدىت سېلىش ۋە خىرىسلار ئەزەلدىن ئازايغىنى يوق.
</S>
<S ID=23241>
   گوللاندىيە خەلقئارا مۇناسىۋەت تەتقىقات ئورنىنىڭ تەتقىقاتچىسى كور ۋەندېر باھا بېرىپ مۇنداق دېدى: ئالتە يىلدىن بۇيان، يادرو خەۋپسىزلىكى بويىچە باشلىقلار يىغىنى ئۈچ جەھەتتە ئوبيېكتىپ نەتىجىلەرنى قولغا كەلتۈردى: بىرىنچى، يادرو ماتېرىياللىرى بىخەتەرلىكى ۋە يادرو تېررورلۇقىغا بولغان تونۇش ئۆستى؛ ئىككىنچى، نۇرغۇن دۆلەت يادرو خەۋپسىزلىكىگە ئائىت قانۇن ۋە سىياسەتلەرنى تۈزۈپ، باشقۇرۇشنى ياخشىلىدى ھەم باشقۇرۇش – كونترول قىلىشنى كۈچەيتتى؛ ئۈچىنچى، خەتەرلىك يادرو ماتېرىيال، ئۈسكۈنىلەرگە ئىگە دۆلەتنىڭ سانى ئازايدى.
</S>
<S ID=23242>
لېكىن بۇنىڭ بىلەن بىللە، تېررورچىلارنىڭ يادرو ماتېرىياللىرىنى ئوغرىلاش، ئەتكەس قىلىپ ۋە پايدىلىنىپ، يادرو تېررورلۇق ھەرىكىتى پەيدا قىلىش خەۋپ – خەتىرى ھەقىقەتەن مەۋجۇت.
</S>
<S ID=23243>
   خارۋارد ئۇنىۋېرسىتېتىنىڭ بېلفېر ئىلىم – پەن ۋە خەلقئارا ئىشلىرى مەركىزىنىڭ ئالىي تەتقىقاتچىسى ۋىليام توبى مۇنداق قارىدى: يادرو خەۋپسىزلىكىنى قوغداش خىزمىتى مەڭگۈ ئاياغلاشمايدۇ، بۇ خىزمەتنى داۋاملىق ياخشىلاشقا، قوغداش سەۋىيەسىنى ئۆستۈرۈشكە توغرا كېلىدۇ.
</S>
<S ID=23244>
بەزى تېررورلۇق تەشكىلاتلىرىنىڭ ئەمەلىي كۈچى زورايماقتا، تېررورلۇق ھەرىكىتىنىڭ خەۋپ – خەتىرى ئىلگىرىكىدىن تېخىمۇ زورىيىشى مۇمكىن.
</S>
<S ID=23245>
   ۋلادىمىر گوستيۇكخىن رۇسىيە پەنلەر ئاكادېمىيەسى دۇنيا ئىقتىسادى ۋە خەلقئارا مۇناسىۋەتلەر تەتقىقات ئورنىنىڭ مۇتەخەسسىسى، ئۇ مەخسۇس يادرو خەۋپسىزلىكى ساھەسىدىكى مەسىلىلەرنى تەتقىق قىلىشقا مەسئۇل. ئۇ مۇنداق دېدى: مەيلى سىياسىي، ئىقتىسادىي، ئىجتىمائىي، تېخنىكا قاتارلىق ھەرقانداق نۇقتىدىن ئېلىپ ئېيتقاندا، يادرو خەۋپسىزلىكى مەسىلىسى ناھايىتى جىددىي مەسىلە.
</S>
<S ID=23246>
نۇرغۇن دۆلەتنىڭ ئۆزىنىڭ يادرو قورال ئامبىرى بار، بۇ ھەرقانداق ئاكتىپ قارارنىڭ بېكىتىلىشىگە ئوبيېكتىپ قىيىنچىلىق تۇغدۇرىدۇ.
</S>
<S ID=23247>
   باش ئىشتابى ئاۋسترىيەدە بولغان يادرو سىنىقىنى ئومۇميۈزلۈك چەكلەش كېلىشىمى تەشكىلاتى تەييارلىق كۆرۈش كومىتېتىنىڭ ئىجرائىيە باش كاتىپى لاشىنا زېربو مۇنداق دېدى: يادرو ماتېرىياللىرى، يادرو ئەسلىھەلىرىنىڭ بىخەتەرلىك مەسىلىسى ئىنتايىن مۇھىم، لېكىن، يادرو خەۋپسىزلىكى يەنە باشقا جەھەتتىكى مەسىلىلەرگىمۇ چېتىلىدۇ، بۇ مەسىلىلەرنىڭ ئىچكى قىسمى ناھايىتى زىچ باغلىنىشقا ئىگە، يەنە قوشۇپ مۇزاكىرە قىلىشقا توغرا كېلىدۇ.
</S>
<S ID=23248>
   جۇڭگو تۆھپە قوشتى، چوڭ دۆلەتلىك رولىنى ئوينىدى
</S>
<S ID=23249>
   ئىلگىرى ئېچىلغان ئالدىنقى نۆۋەتلىك يادرو خەۋپسىزلىكى بويىچە باشلىقلار يىغىنىدا، جۇڭگو يادرو خەۋپسىزلىكى ساھەسىدىكى سىياسەتنى قوللاش تەشەببۇسى ئوتتۇرىغا قويۇلۇپ، خەلقئارا يادرو خەۋپسىزلىكى سىستېمىسىنى ئورنىتىش ۋە ئۇنى كۈچەيتىش مۇراجىئەت قىلىنغانىدى.
</S>
<S ID=23250>
ھەر قايسى دۆلەت مۇتەخەسسىسلىرى: جۇڭگو ئۆز يادرو خەۋپسىزلىكى سەۋىيەسىنى ئۈزلۈكسىز ئۆستۈرۈش بىلەن بىللە، خەلقئارا ھەمكارلىققا پائال قاتنىشىپ، چوڭ دۆلەتلىك مەسئۇلىيىتىنى ئادا قىلدى، دېدى.
</S>
<S ID=23251>
   دانىئېل لىپمان ئامېرىكا يادرو ئېنېرگىيەسى تەتقىقات ئورنىنىڭ مۇئاۋىن باشلىقى، ئىلگىرى ئۇزاق يىل ئامېرىكا يادرو ئېلېكتىر كەسپىدىكى ماگنات ئامېرىكا ۋېستىڭخوئۇس ئېلېكتىرىك شىركىتىنىڭ ئالىي مۇئاۋىن باش مۇدىرى بولغان، 2007 – يىلى جۇڭگو بىلەن ئامېرىكىنىڭ جۇڭگونىڭ 3 – ئەۋلاد AP1000 يادرو تېخنىكىسىنى كىرگۈزۈش كېلىشىمى ھاسىل قىلىشىدا مۇھىم رول ئوينىغان.
</S>
<S ID=23252>
ئۇ مۇنداق قارىدى: ئۆتكەن ئون نەچچە يىلدا جۇڭگو يادرو خەۋپسىزلىكىنى كۈچەيتىش جەھەتتە ئومۇميۈزلۈك غايەت زور ئىلگىرىلەشنى قولغا كەلتۈردى، جۇڭگونىڭ دۆلەت ئىچىدە يادرو ئېلېكتىر ئىستانسىسى قۇرۇش ھەم بىخەتەر ئىشلىتىش جەھەتتە قولغا كەلتۈرگەن تەجرىبىسى جۇڭگونىڭ دۇنيا يادرو ئېنېرگىيەسى تەمىنات زەنجىرىدە تېخىمۇ زور رولىنى جارى قىلدۇرۇشىغا پايدىلىق.
</S>
<S ID=23253>
   ۋاندېرمېر مۇنداق دېدى: جۇڭگو يادرو خەۋپسىزلىكىنى ئىلگىرى سۈرۈش جەريانىغا پائال قاتناشقۇچى، جۇڭگو دۇنيانىڭ سىياسىي سەھنىسىدە مەسئۇلىيەتچان رول ئوينىدى.
</S>
<S ID=23254>
جۇڭگو رەھبەرلىرىنىڭ ئىلگىرىكى نۆۋەتلىك يادرو خەۋپسىزلىكى بويىچە باشلىقلار يىغىنلىرىدىكى تەشەببۇسلىرى خەلقئارا جەمئىيەتنىڭ يادرو خەۋپسىزلىكى مەسىلىسىگە بولغان تونۇشىنى ئۆستۈردى؛ ھالبۇكى، جۇڭگو يادرو خەۋپسىزلىكى خەلقئارا ھەمكارلىقنى پائال ئىلگىرى سۈردى، ئالايلۇق، جۇڭگو ئامېرىكا بىلەن يادرو خەۋپسىزلىكىنى قوغداش ئۈلگە مەركىزىنى تەڭ قۇردى.
</S>
<S ID=23255>
   مىسىر يادرو ئېلېكتىر پىلانلاش ئىدارىسىنىڭ سابىق مۇئاۋىن رەئىسى ئەلى ئابدۇل نەبىمۇ بۇ يىل 3 – ئايدا رەسمىي پۈتكەن بۇ يادرو خەۋپسىزلىكىنى قوغداش ئۈلگە مەركىزىنى تىلغا ئېلىپ مۇنداق دېدى: يادرو مەركىزىدىن پايدىلىنىپ، ئاسىيا – تىنچ ئوكيان رايونىدىكى باشقا دۆلەتلەرنى يادرو خەۋپسىزلىكى بويىچە تەربىيەلەش تۈرلىرى بىلەن تەمىنلىگىلى بولىدۇ، دۇنيادىكى باشقا دۆلەتلەرمۇ جۇڭگودىن ئۆگىنىپ، ئافرىقا، جەنۇبىي ئامېرىكا قاتارلىق رايونلاردا مۇشۇ خىلدىكى ئۈلگە مەركەزلىرىنى داۋاملىق قۇرسا بولىدۇ.
</S>
<S ID=23256>
ئۇ يەنە مۇنداق دېدى: جۇڭگو يادرو ئېنېرگىيەسىدىن تىنچلىق مەقسىتىدە پايدىلىنىشنى پائال ئىلگىرى سۈرۈپ، نامرات دۆلەتلەرنىڭ يادرو ئېنېرگىيەسىنى تىنچ تەرەققىي قىلدۇرۇشىغا ياردەم بەرسە.
</S>
<S ID=23257>
جۇڭگو يادرو خەۋپسىزلىكى تەھدىتى ۋە خىرىسىغا دۇچ كەلگەندە، ئىزچىل خەلقئارا ئەھدىنامىغا ئەمەل قىلىپ، باشقا دۆلەتلەر بىلەن بولغان ئالاقە – ھەمكارلىققا ئەھمىيەت بېرىپ، دۇنيانىڭ تىنچلىقى ئۈچۈن زور تۆھپە قوشتى.
</S>
<S ID=23258>
   ھەمكارلىقنى كۈچەيتىپ، خەۋپسىزلىكنى ئورتاق مۇستەھكەملەش كېرەك
</S>
<S ID=23259>
   بۇ نۆۋەتلىك يادرو خەۋپسىزلىكى بويىچە باشلىقلار يىغىنىنىڭ ئاساسىي تېمىسى: ‹‹خەلقئارا يادرو خەۋپسىزلىكى سىستېمىسىنى كۈچەيتىش››. بىر مۇتەخەسسىس مۇنداق دېدى: خەلقئارا ھەمكارلىشىشنى داۋاملىق ئىلگىرى سۈرۈپ، ئالاقىدار مېخانىزمنىڭ ماسلىشىشىنى كۈچەيتكەندىلا كىرىزىس ۋە خىرىسقا ئۈنۈملۈك تاقابىل تۇرۇپ ۋە ئۇنى تۈگىتىپ، ئادىل، ھەمكارلىشىش، ئورتاق نەپ ئېلىش ئاساسىدىكى خەلقئارا يادرو خەۋپسىزلىكى سىستېمىسىنى بەرپا قىلغىلى بولىدۇ.
</S>
<S ID=23260>
   يادرو سىياسەت تەتقىقات تۈرىگە قاتناشقان خارۋارد ئۇنىۋېرسىتېتىنىڭ كېننىدى سىياسىي ئىنستىتۇتى ئالىمى ماتژېۋ لىئېن مۇنداق دېدى: خەلقئارا ھەمكارلىقنى قانات يايدۇرۇش يادرو خەۋپسىزلىكىنى قوغداش خىزمىتىنى كۈچەيتىشنىڭ تۈپ يولى.
</S>
<S ID=23261>
يادرو خەۋپسىزلىكى بويىچە باشلىقلار يىغىنى ئاخىرلاشقاندىن كېيىن، ئالاقىدار دۆلەتلەر يادرو خەۋپسىزلىكىنى قوغداش سۆھبەت يىغىنىنى داۋاملىق ئۆتكۈزىدۇ.
</S>
<S ID=23262>
يادرو قوراللىرى، قويۇلدۇرۇلغان ئۇران ۋە پىلوتونىيغا ئىگە دۆلەت ۋە تەشكىلاتلار يادرو قورال ۋە يادرو ماتېرىيالى بىلەن ئۈنۈملۈك، داۋاملىق قوغداشقا ۋەدە بېرىپ، دۈشمەنلەرنىڭ تەھدىتىنىڭ ئالدىنى ئېلىشى كېرەك.
</S>
<S ID=23263>
ئالاقىدار دۆلەتلەر تەدبىر قوللىنىپ، يادرو قوراللىرى ۋە يادرو ماتېرىياللارنى ساقلايدىغان ئورنىنى ئازايتىشى، زۆرۈر بولمىغان يادرو ئەسلىھەلىرىنى ئىشلەتمەسلىككە ئىلھام بېرىشى ياكى بۇ ئەسلىھەلەرنى يادرو قورالى ياساشقا ئىشلەتمەي ئۇنى باشقا يېقىلغۇغا ئۆزگەرتىپ ئىشلىتىشى كېرەك.
</S>
<S ID=23264>
   ئەلى ئابدۇللا نەبى مۇنداق دېدى: يادرو تېررورلۇقىنى ئۆز ئىچىگە ئالغان يادرو خەۋپسىزلىكى تەھدىتىنى تۈگىتىش ئۈچۈن، ھەر قايسى دۆلەتلەر ھەمكارلىقنى داۋاملىق كۈچەيتىشى شۇنداقلا بىخەتەر يادرو ئېنېرگىيەسىدىن پايدىلىنىپ ئىقتىسادىي تەرەققىياتنى ئىلگىرى سۈرۈشى كېرەك.
</S>
<S ID=23265>
خەلقئارا جەمئىيەت يادرو خام ماتېرىياللىرىنىڭ ئوغرىلاپ كېتىلمەسلىكى ياكى قانۇنسىز يۆتكەپ ئىشلىتىلمەسلىكىنى قوغداشنى كۈچەيتىشى كېرەك.
</S>
<S ID=23266>
   كورېيە دۆلەت دىپلوماتىيە ئورنى ئاسىيا – تىنچ ئوكيان رايونى تەتقىقات بۆلۈمىنىڭ پىروفېسسورى جىن خەنچۈەن: يادرو خەۋپسىزلىكىنى كۈچەيتىش ۋە يادرو تېررورلۇق ھەرىكەتلىرىدىن قۇتۇلۇش ئۈچۈن ھەر قايسى دۆلەتلەر يادرو ماددىي ئۇچۇرلىرىنى ئالماشتۇرۇشى يەنە يادرو تېررورلۇق ھەرىكەتلىرى قاتارلىقلارغا قارىتا يادرو خەۋپسىزلىكىنى كۈچەيتىش جەھەتتىكى ئۇچۇرلارنى ئالماشتۇرۇش كېرەك.
</S>
<S ID=23267>
شىنخۇا ئاگېنتلىقى 
</S>
</TEXT>
/BODY
/DOC