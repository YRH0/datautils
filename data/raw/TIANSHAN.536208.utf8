<DOC>
<DOCID>TIANSHAN.536208</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-07-21 18:20:34</DATE>
</HEADER>
<BODY>
<HEADLINE>
<S ID=34273>
ئىلىدا يېزىلاردىكى ئارتۇق ئەمگەكچىلەرنىڭ يۆتكىلىپ ئىشقا ئورۇنلىشىش يوللىرى كېڭەيدى
</S>
</HEADLINE>
<TEXT>
<S ID=34274>
   رەخمەتجان ئەخمەت خەۋەر قىلىدۇ: غۇلجا ناھىيەسىنىڭ خۇدىيايۈزى يېزىسى ئورمان كەنتىدىكى سېتىۋالدى ماھارەت يېتىلدۈرۈش كۇرسىدا باشقۇرۇش ۋە مۇلازىمەت كەسپىدە تەربىيەلىنىپ ئوقۇش پۈتكۈزگەندىن كېيىن، غۇلجا شەھىرىدىكى قۇرۇلۇش ماتېرىياللىرى بازىرىدا ئامانلىق خادىمى بولدى. ئۇ مۇنداق دېدى: تېرىلغۇ يېرىمىز ئاز بولغاچقا، كىرىمىمىز كۆڭۈلدىكىدەك ئەمەس ئىدى، مانا ھازىر بۇ بازاردا ئامانلىق خادىمى بولۇپ ئېيىغا 2600 يۈەن ئىش ھەققى ئېلىپ، تۇرمۇشۇمنى كۆرۈنەرلىك ياخشىلىۋالدىم.
</S>
<S ID=34275>
   ئوبلاستقا بىۋاسىتە قاراشلىق ناھىيە(شەھەر)لەر يېزىلاردىكى ئارتۇق ئەمگەكچىلەرنى سىرتقا چىقىپ ئىشلەشكە تەشكىللەپ، يېزىلاردىكى تېخىمۇ كۆپ ئارتۇق ئەمگەكچىنىڭ سىرتقا چېقىپ ئىشلىشىگە ئاساس سالدى. بۇلتۇر قىش ۋە بۇ يىل ئەتىياز ناھىيە(شەھەر)لەر دېھقان – چارۋىچىلارنىڭ قىشتىكى ئارىسال ۋاقتىدىن پايدىلىنىپ، ئەمگەكچىلەرنى ماھارەت بويىچە تەربىيەلەش كۇرسىغا ئورۇنلاشتۇردى. 30 مىڭدىن ئارتۇق ئەمگەكچى ماھارەت يېتىلدۈرۈش بويىچە مەخسۇس تەربىيەلىنىپ، كەسىپلەر بويىچە تېخنىكا ماھارىتى گۇۋاھنامىسى ئالدى.
</S>
<S ID=34276>
   ئوبلاستقا بىۋاسىتە قاراشلىق جايلاردىكى ئادەم كۈچى بايلىقى ۋە ئىجتىمائىي كاپالەت تارماقلىرىمۇ ئاساسىي قاتلاملاردا ئىشقا ئورۇنلاشتۇرۇش مۇلازىمەت سۇپىسى ھازىرلاش، ئىشقا ئورۇنلاشتۇرۇشقا ياردەم بېرىش ئېيى پائالىيىتى ۋە ‹‹باھار شامىلى›› ھەرىكىتى مەخسۇس ئىشقا تونۇشتۇرۇش يىغىنى ئېچىش يوللىرى بىلەن ئىشقا ئورۇنلاشتۇرۇش دائىرىسىنى كېڭەيتتى. بۇ يىل كىرگەندىن بۇيان بەش قېتىم ئىشقا تونۇشتۇرۇش يىغىنى تەشكىللەپ، 7000دىن ئارتۇق كىشىنىڭ ئىشقا ئورۇنلىشىشىغا سەھنە ھازىرلاپ بەردى. ناھىيە(شەھەر)لەر، يېزا – بازارلارمۇ ئارتۇق ئەمگەكچىلەرنى سىرتقا چىقىپ ئىشلەشكە تەشكىللەپ، ئادەم ئىشلەتكۈچى ئورۇنلار بىلەن ئالاقىنى كۈچەيتىپ، يېزىلاردىكى ئارتۇق ئەمگەكچىلەرنىڭ كارخانىلاردا خاتىرجەم ئىشلىشىگە ئەلا مۇلازىمەت قىلدى. نەتىجىدە ئالدىنقى يېرىم يىلدا ئوبلاستقا بىۋاسىتە قاراشلىق جايلاردىكى ئارتۇق ئەمگەكچىلەر 154 مىڭ ئادەم (قېتىم) سىرتقا چىقىپ ئىشلەپ، 748 مىليون يۈەن كىرىم قىلدى.
</S>
<S ID=34277>
‏
</S>
</TEXT>
/BODY
/DOC