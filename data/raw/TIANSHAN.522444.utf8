<DOC>
<DOCID>TIANSHAN.522444</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-05-10 16:21:17</DATE>
</HEADER>
<BODY>
<HEADLINE>
<S ID=27630>
شايار ناھىيەسى يېزا، كەنت مەدەنىيەت پونكىتلىرىنى پەن–تېخنىكىنى ئومۇملاشتۇرۇش بازىسىغا ئايلاندۇردى
</S>
</HEADLINE>
<TEXT>
<S ID=27631>
   ئەھەت مۇھەممەت خەۋەر قىلىدۇ: شايار ناھىيەسى يېقىنقى يىللاردىن بۇيان، سېلىنمىنى ئاشۇرۇپ، يېزا، كەنت مەدەنىيەت پونكىتلىرىنىڭ شارائىتىنى ياخشىلاپ، بۇ ئورۇنلارنى دېھقانلار پەن – تېخنىكا ئۆگىنىدىغان مۇھىم بازىغا ئايلاندۇرۇپ، يېزا ئىگىلىك پەن – تېخنىكىسىنى ئومۇملاشتۇرۇش قەدىمىنى تېزلەتتى.
</S>
<S ID=27632>
   بۇ ناھىيە يېقىنقى يىللاردىن بۇيان، 2 مىليون 500 مىڭ يۈەندىن ئارتۇق مەبلەغ سېلىپ، ئاساسىي قاتلام مەدەنىيەت بازىلىرىنىڭ شارائىتىنى ياخشىلىدى. تۈرلۈك يوللار بىلەن مەدەنىيەت پونكىتىدىكى كىتاب، گېزىت – ژۇرناللارنى كۆپەيتتى. ‹‹تۆت پېشقەدەم››لەردىن 97 كىشىنى كەنت مەدەنىيەت ئۆيلىرىنى باشقۇرۇشقا ئورۇنلاشتۇرۇپ، دېھقانلارنى ھەر ۋاقىت خالىغان ماتېرىياللارنى كۆرۈش ئىمكانىيىتىگە ئىگە قىلدى، 150تىن ئارتۇق كەنت، 300 دىن ئارتۇق ئائىلىدە يىراقتىن تەربىيەلەش نۇقتىسى قۇردى. پەن – تېخنىكا تارماقلىرى بۇلتۇر قىشتىن بۇ يىل 4 – ئاينىڭ ئاخىرىغىچە تېخنىكلارنى ئاساسىي قاتلامغا ئەۋەتىپ، مەدەنىيەت پونكىتى ۋە ئۆيلىرىدە 250 قارار كۇرس ئېچىپ، 63 مىڭ 600 كىشىنى يېزا ئىگىلىك پەن – تېخنىكا بىلىملىرى بويىچە تەربىيەلىدى. 30 نەچچە ئورۇندا نەق مەيدان يىغىنى ئاچتى، 7000 دېھقانغا مەسلىھەت بەردى، 15 مىڭ پارچىدىن ئارتۇق پەن – تېخنىكا ئوقۇشلۇقى تارقاتتى. ھازىر ناھىيە بويىچە پەن – تېخنىكىدا ئۈلگە كۆرسىتىش نۇقتىسى قىلىنغان يېزا – بازار 11 گە، كەنت 107 گە يەتتى. يېڭى تېخنىكا، يېڭى سورت، يېڭى مەشغۇلات تەرتىپى كېڭەيتىلىپ، ئەلا سورتلارنىڭ ئومۇملىشىش نىسبىتى %97كە يەتتى.
</S>
<S ID=27633>
‏
</S>
</TEXT>
/BODY
/DOC