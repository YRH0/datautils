<DOC>
<DOCID>TIANSHAN.498793</DOCID>
<HEADER>
<CLASS>خەلقئارا</CLASS>
<DATE>2016-02-18 16:12:46</DATE>
</HEADER>
<BODY>
<HEADLINE>
<S ID=12568>
سىنگاپوردا ‹‹ماشىنىسىز يەكشەنبە›› پىلانى سىناق يولغا قويۇلماقچى
</S>
</HEADLINE>
<TEXT>
<S ID=12569>
    سىنگاپور تاراتقۇلىرىنىڭ خەۋەر قىلىشىچە، 2016-يىلى 28-فېۋرالدىن باشلاپ سىنگاپوردا ئالتە ئايلىق مۇددەتتە ‹‹ماشىنىسىز يەكشەنبە›› پىلانىنى سىناق يولغا قويۇپ، ھەر ئاينىڭ ئەڭ ئاخىرقى يەكشەنبىسى ماشىنىلارنىڭ ھۆكۈمەت بىناسىنىڭ ئالدىدىكى چىملىقنىڭ ئەتراپىدىكى يوللاردىن مېڭىشىنى چەكلىمەكچى بولغان.
</S>
<S ID=12570>
    ‹‹ماشىنىسىز يەكشەنبە›› پىلانىنى سىناق يولغا قويۇشتىكى مەقسەت دەم ئېلىش كۈنلىرىدە كىشىلەرگە بىر بىخەتەر ئاممىۋى پائالىيەت بوشلۇقى ھازىرلاپ بېرىشتىن ئىبارەت ئىكەن.
</S>
<S ID=12571>
بۇ پىلان بويىچە، چىملىقنىڭ تۆت ئەتراپىدىكى ئاساسلىق يول بۆلەكلىرىدە يەكشەنبە كۈنى ئەتىگەن سائەت 7:00 دىن 9:00 غىچە ئومۇميۈزلۈك قاتناش چەكلىنىپ، ئۇزۇنلۇقى 4.7 كىلومېتىرلىق پىيادىلار يولى ۋە ۋېلسىپىت يولىغا ئايلىنىدىكەن.
</S>
<S ID=12572>
بۇنىڭدىن باشقا، قىسمەن يول بۆلەكلىرى چۈش سائەت 12:00 گىچە ئېتىلىدىغان بولۇپ، كىشىلەرنىڭ چىملىقلاردا ئەركىن-ئازادە پائالىيەت قىلىشىغا ئىمكانىيەت يارىتىلىدىكەن.
</S>
<S ID=12573>
    28-فېۋرال، سىنگاپور ھۆكۈمىتى ‹‹ماشىنىسىز يەكشەنبە›› كۈنىنى يولغا قويۇش مۇراسىمى ئۆتكۈزىدىكەن.
</S>
<S ID=12574>
نەق مەيداندا يۈگۈرۈش، گىمناستىكا، دالا يوگا پائالىيىتى، ۋاسكېتبول قاتارلىق پائالىيەتلەر ئۆتكۈزۈلىدىكەن.
</S>
</TEXT>
/BODY
/DOC