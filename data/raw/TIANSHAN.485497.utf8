<DOC>
<DOCID>TIANSHAN.485497</DOCID>
<HEADER>
<CLASS>شىنجاڭ</CLASS>
<DATE>2016-01-06 12:49:09</DATE>
</HEADER>
<BODY>
<HEADLINE>
<S ID=1024>
مۇسابىقە كۆرۈشكە بېرىشتا تاللاش كۆپ
</S>
</HEADLINE>
<TEXT>
<S ID=1025>
      5- يانۋار، مۇخبىرنىڭ مەملىكەتلىك 13-نۆۋەتلىك قىشلىق تەنھەرىكەت مۇسابىقىسى كىرىش بېلىتىنى ئالدىن سېتىش ۋە پوچتا مۇلازىمىتى ئاخبارات ئېلان قىلىش يىغىنىدىن ئىگىلىشىچە، ‹‹قىشلىق تەنھەرىكەت مۇسابىقىسىدە ئەلگە نەپ يەتكۈزۈش›› سىياسىتىنى ئەمەلىيلەشتۈرۈش ئۈچۈن، مەملىكەتلىك 13-نۆۋەتلىك قىشلىق تەنھەرىكەت مۇسابىقىسى جەريانىدا، ئۈرۈمچى شەھىرىدە ئىككى نۆۋەت قاتنايدىغان ۋاقىتلىق بىۋاسىتە تېز لىنىيە ئاپتوموبىلى ۋە بىر نۆۋەت قاتنايدىغان ھەقسىز توشۇش ئاپتوموبىلى تەسىس قىلىنغان بولۇپ، شەھەر ئاھالىلىرىنىڭ سەرخىل قىشلىق تەنھەرىكەت مۇسابىقىلىرىنى كۆرۈشىگە قولايلىق يارىتىلىدىكەن.
</S>
<S ID=1026>
      كەڭ كۆرۈرمەنلەرگە ئەسكەرتىپ قويۇشقا تېگىشلىكى شۇكى، ھەر قايسى مەيدان-سارايلارنىڭ ئاپتوموبىل توختىتىش ئورنى بەلگىلىك رايونلارغا بۆلۈنگەن، شىنجاڭ مۇز ئۈستى تەنتەربىيە مەركىزى مۇسابىقە رايونى ۋە يىپەك يولى خەلقئارا قار تېيىلىش مەيدانى مۇسابىقە رايونىغا بەلگىلىك ئاپتوموبىل توختىتىش رايونى تەسىس قىلىنغان بولۇپ، تەڭرىتاغ چوڭ جىلغىسى ساياھەتچىلەرنى كۈتۈۋېلىش مەركىزىگە جايلاشقان.
</S>
<S ID=1027>
تەڭرىتاغ بۇغدا كۆلى قار تېيىلىش مەيدانى مۇسابىقە رايونىنىڭ مەخسۇس ئاپتوموبىل توختىتىش ئورنى بۇغدا كۆلى مەنزىرە رايونىنىڭ كىرىش ئىشىكىگە جايلاشقان.
</S>
<S ID=1028>
بارلىق ئاپتوموبىللار (شەخسىي ئاپتوموبىل، ئاممىۋى ئاپتوموبىل) يۇقىرىقى بەلگىلەنگەن ئاپتوموبىل توختىتىش ئورۇنلىرىغا توختىتىلىشى كېرەك، مۇسابىقە كۆرىدىغانلار توشۇش ئاپتوموبىلى ئارقىلىق تاماشىبىنلار ئورنىغا يەتكۈزۈلىدۇ.
</S>
<S ID=1029>
(پىراكتىكانت زورىگۈل يۈسۈپ تەرجىمىسى)
</S>
<S ID=1030>
‏
</S>
</TEXT>
/BODY
/DOC