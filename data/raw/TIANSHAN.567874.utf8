<DOC>
<DOCID>TIANSHAN.567874</DOCID>
<HEADER>
<CLASS>ئۈرۈمچى</CLASS>
<DATE>2016-11-28 11:27:33</DATE>
</HEADER>
<BODY>
<HEADLINE>
<S ID=61799>
ئۈرۈمچى ناھىيەسى ئومۇمىي خەلق ھەقسىز سالامەتلىك تەكشۈرتۈش خىزمىتىنى ئاپتونوم رايون بويىچە ئاۋۋال تاماملىدى
</S>
</HEADLINE>
<TEXT>
<S ID=61800>
 چاۋ جىن خەۋەر قىلىدۇ: ئۈرۈمچى ناھىيەسى ئومۇمىي خەلق ھەقسىز سالامەتلىك تەكشۈرتۈش خىزمىتىنى ئاپتونوم رايون بويىچە ئاۋۋال تاماملاپ، سالامەتلىك تەكشۈرتۈش نىسبىتى، ئائىلە دوختۇرى بىلەن توختام ئىمزالاش نىسبىتى ۋە ساغلاملىق ئارخىپىنى مۇكەممەللەشتۈرۈش نىسبىتىنى %100كە يەتكۈزدى.
</S>
<S ID=61801>
 ھەقسىز سالامەتلىك تەكشۈرۈش خىزمىتىدە ‹‹ئەڭ ئاخىرقى بىر كىلومېتىرغىچە بېرىش، ئەڭ يىراقتىكى ئاممىغا نەپ يەتكۈزۈش›› نىشانىغا يېتىش ئۈچۈن، ئۈرۈمچى ناھىيەسىدىكى ئالتە سالامەتلىك تەكشۈرۈش مۇتەخەسسىسىلەر ئۆمىكى ئۈسكۈنىلەرنى ئېلىپ، دۇڭنەنگۇ، ياڭجۈەنگۇ، شيېجياگۇ قاتارلىق دېھقان – چارۋىچىلار ئولتۇرۇشلۇق ئەڭ چەت – ياقا جايلارغا بېرىپ، 719 ئائىلىدىكى 2932 دېھقان – چارۋىچىنىڭ سالامەتلىكىنى تەكشۈردى.
</S>
<S ID=61802>
 تولى يېزىسىنىڭ ياڭجۈەنگۇ كەنتىدىكى 80 ياشلىق قايساربېك مۇنداق دېدى: پارتىيە ۋە ھۆكۈمەتنىڭ سىياسىتى ياخشى، ئۆيۈم چەت – ياقىدا، ھەرىكەت قىلىشىم قولايسىز بولغاچقا، ھەقسىز سالامەتلىك تەكشۈرتۈشتىن بەھرىمەن بولالماسلىقىمدىن ئەنسىرىگەنىدىم، ئويلىمىغان يەردىن دوختۇرلار ئۆيۈمگە كېلىپ سالامەتلىكىمنى تەكشۈردى، ئۇلارغا چىن قەلبىمدىن رەھمەت ئېيتىمەن!
</S>
<S ID=61803>
 ئۈرۈمچى شەھەرلىك پارتكوم دائىمىي كومىتېتىنىڭ ئەزاسى، مۇئاۋىن شەھەر باشلىقى ليۇ چېڭيۈەن مۇنۇلارنى بىلدۈردى: ئومۇمىي خەلق ھەقسىز سالامەتلىك تەكشۈرتۈش قۇرۇلۇشى ئاپتونوم رايونلۇق پارتكوم، خەلق ھۆكۈمىتىنىڭ ئاممىنىڭ سالامەتلىكىگە كۆڭۈل بۆلۈپ، داۋالاش ئارقىلىق خەلققە نەپ يەتكۈزۈشتىكى مۇھىم تەدبىرى.
</S>
<S ID=61804>
ئىككى ئاي جەريانىدا، سالامەتلىك تەكشۈرتۈش خىزمىتىنىڭ ئايلىنىش مېخانىزمى دەسلەپكى قەدەمدە شەكىللەندى.
</S>
<S ID=61805>
كېيىنكى باسقۇچتا، ئومۇمىي خەلق ھەقسىز سالامەتلىك تەكشۈرتۈش خىزمىتىنى تۇتقا قىلىپ، ئومۇمىي خەلقنىڭ ساغلاملىق سەۋىيەسىنى ئۆستۈرۈپ، ‹‹ئالاقە تورى+داۋالاش›› ۋە ئۇچۇرلاشتۇرۇش قۇرۇلۇشىنى كۈچەيتىپ، ئومۇمىي خەلق ساغلاملىقىنى باشقۇرۇش سەۋىيەسىنى ئۆستۈرىمىز.
</S>
<S ID=61806>
 11 – ئاينىڭ 23 – كۈنىگىچە، ئۈرۈمچى شەھىرىدە ئۈرۈمچى نوپۇسىدىكى 998 مىڭ 100 كىشى، ئۈرۈمچى نوپۇسىدا بولمىغان 161 مىڭ 100 كىشىنىڭ سالامەتلىكى ھەقسىز تەكشۈرۈلدى؛ 2 مىليون 472 مىڭ 200 ساغلاملىق ئارخىپى تۇرغۇزۇلۇپ، ئارخىپ تۇرغۇزۇلۇش نىسبىتى%76.33كە يەتتى؛ ئائىلە دوختۇرلىرى بىلەن مۇلازىمەت توختامى ئىمزالىغان ئاھالە 1 مىليون 517 مىڭ 900 گە، توختام ئىمزالاش نىسبىتى%46.86 كە يەتتى.
</S>
</TEXT>
/BODY
/DOC