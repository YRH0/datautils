<DOC>
<DOCID>TIANSHAN.498804</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-18 16:26:00</DATE>
</HEADER>
<BODY>
<HEADLINE>
<S ID=12597>
كەلپىندە سىياسىي كېڭەش ئەزالىرىنىڭ پىكىر–تەلەپلىرى كۈچىنى كۆرسەتتى
</S>
</HEADLINE>
<TEXT>
<S ID=12598>
    ئىختىيارىي مۇخبىرلىرىمىز تۇرسۇن قۇربان، پاتىگۈل سالى خەۋىرى:كەلپىن ناھىيەلىك پارتكوم، خەلق ھۆكۈمىتى سىياسىي كېڭەش ھەيئەتلىرىنىڭ تەكلىپ لاھىيەسىگە يۈكسەك دەرىجىدە ئەھمىيەت بېرىپ، خەلق تۇرمۇشىنى زور كۈچ بىلەن ياخشىلاپ، ئامما كۆڭۈل بۆلىدىغان قىزىق نۇقتا، قىيىن نۇقتا مەسلىلىرىنى ئۈنۈملۈك ھەل قىلىپ ئاممىنىڭ ياخشى باھاسىغا ئېرىشتى.
</S>
<S ID=12599>
    بۇلتۇر يىل بېشىدا ئېچىلغان كەلپىن ناھىيەلىك سىياسىي مەسىلىھەت كېڭىشىنىڭ 13-نۆۋەتلىك 5-ئومۇمىي يىغىنى مەزگىلىدە، ھەر مىللەت ھەر ساھەدىكى سىياسىي مەسىلىھەت كېڭىشى ھەيئەتلىرى ۋە سىياسى مەسىلىھەت كېڭىشىگە قاتناشقان ئىدارىلەر پىكىر- تەكلىپلەردىن 35 پارچىنى ئوتتۇرىغا قويغان بولۇپ، ناھىيەلىك پارتكوم، خەلق ھۆكۈمىتى رەھبەرلىرىنىڭ يۈكسەك دەرىجىدە ئەھمىيەت بېرىشى بىلەن 2015-يىل ئاخىرىغىچە  بۇ تەكلىپلەرنىڭ بېجىرىلىش نىسبىتى %100 گە يەتتى.
</S>
<S ID=12600>
    كەلپىن ناھىيەلىك خەلق ھۆكۈمىتى ھەيئەتلەرنىڭ «يېزا -كەنت تاشيوللىرىنى باشقۇرۇشنى كۈچەيتىشكە ئالاقىدار تەكلىپ- لايىھە»سىنى ئەمەلىيلەشتۈرۈپ، يول ئاسراش خىزمىتىدە ساقلانغان مەسىلىلەرنى ئومۇميۈزلۈك تۈزەتتى.
</S>
<S ID=12601>
نۆۋەتتە، پۈتۈن ناھىيەدىكى يېزا-كەنت تاشيوللىرىنىڭ ياخشىلىنىش نىسبىتى %80 كە يەتكۈزۈلۈپ، 2014-يىلدىكىدىن%5ئاشۇرۇلدى. «ناھىيە بويىچە سۇ سىڭمەسلەشتۈرۈش ئۆستىڭى قۇرۇلۇشىنى كۈچەيتىش»كە ئالاقىدار تەكلىپ-لايىھەنى قوبۇل قىلغاندىن كىيىن ئاچال بازىرىدا يېڭىدىن 20.4 كىلومېتىر ئۇزۇنلۇقتىكى سۇ سىڭمەسلەشتۈرۈش ئۆستىڭى ياسىلىپ، 2.6 كىلومېتىرلىق سۇ سىڭمەس ئۆستىڭى ۋە تارماق ئۆستەڭ يېڭىدىن ياسالدى.
</S>
<S ID=12602>
يېڭىدىن2.415 كىلومېتىر ئۇزۇنلۇقتىكى غول ئۆستەڭ ، 2.6 كىلومېتىر ئۇزۇنلۇقتىكى تارماق ئۆستەڭ رەتلەندى.
</S>
<S ID=12603>
گەزلىك بازىرى 1.7919 كىلومېتىر ئۇزۇنلۇقتىكى تارماق ئۆستەڭنى ئۆزگەرتتى ۋە 7.184 كىلومېتىر ئۇزۇنلۇقتىكى سۇ سىڭمەس ئۆستەڭنى قايتا ياساپ چىقتى.
</S>
<S ID=12604>
گەزلىك بازىرى تۆۋەن قاشئېرىق كەنتىدە 6 كىلومېتىر ئۇزۇنلۇقتا سۇ سىڭمەسلەشتۈرۈش ئۆستىڭى ياسالدى.
</S>
<S ID=12605>
ئاچال بازىرى قۇملۇق كەنتىدىمۇ 6 كىلومېتىر ئۇزۇنلۇقتىكى سۇ سىڭمەسلەشتۈرۈش ئۆستىڭى ياسالدى.
</S>
<S ID=12606>
بۇنىڭ بىلەن نۆۋەتتە ناھىيە بويىچە ياسالغان سۇ سىڭمەسلەشتۈرۈش ئۆستىڭى %90 كە يەتكۈزۈلدى.
</S>
<S ID=12607>
    « ئاچال بازىرىنىڭ داۋالاش شارائىتىنى ياخشىلاش » توغرىسىدىكى تەكلىپ-لايىھە قوبۇل قىلىنغاندىن كىيىن ناھىيەلىك پارتكوم، خەلق ھۆكۈمىتى بۇ ئىشقا يۈكسەك ئەھمىيەت بېرىپ، 2015-يىلى كەلپىنگە نىشانلىق ياردەم بېرىۋاتقان جېجىياڭ ئۆلكىسى خۇجۇ شەھىرىنىڭ ساھەلەر بويىچە ياردەم بېرىش تۈر مەبلىغىنى ئاچال بازىرىدا دوختۇرخانا ئۇنىۋېرسال بىناسى قۇرۇش قۇرۇلۇشى تۈرىگە كىرگۈزۈپ، ئاچال بازىرىدا 1583.6 كىۋادرات مېتىر كۆلەمدىكى دوختورخانا ئۇنىۋېرسال بىناسى قۇرۇلۇشى ئېلىپ بېرىش ئۈچۈن، 4 مىليون يۈەن مەبلەغ سالدى.
</S>
<S ID=12608>
بۇنىڭ ئىچىدە خۇجۇدىن ساھەلەر بويىچە ياردەم بېرىش مەبلىغى ئۈچ مىليون يۈەن، مەركەزدىن ئاجرىتىلغان مەبلەغ 1 مىليون يۈەن بولدى.
</S>
<S ID=12609>
نۆۋەتتە، بۇ تۈر ئۆتكۈزۈۋېلىنىپ ئاچال بازىرىنىڭ داۋالاش شارائىتى كۆرۈنەرلىك ياخشىلاندى.
</S>
<S ID=12610>
«كەلپىن ناھىيەسىدىن ئۇچتۇرپان ناھىيەسىگىچە ۋە ئاقچى ناھىيەسىگىچە بولغان تاشيول قۇرۇلۇشى» كەلپىن ناھىيەسىنىڭ 13–بەش يىللىق پىلانىغا كىرگۈزۈلدى .
</S>
<S ID=12611>
    كەلپىن ناھىيەلىك پارتكوم، خەلق ھۆكۈمىتى يەنە سىياسىي كېڭەش ھەيئەتلىرى تاپشۇرغان «ئولتۇراق ئۆي سۈپىتىنى نازارەت قىلىپ باشقۇرۇش» قا ئالاقىدار تەكلىپ، «ئىسسىقلىق بىلەن تەمىنلەشنى كېڭەيتىش ۋە ھەق ئېلىشنى مۇۋاپىقلاشتۇرۇش »قاتارلىق تەكلىپلەرگىمۇ يۈكسەك دەرىجىدە ئەھمىيەت بېرىپ ۋاقتىدا بىر تەرەپ قىلىش بىلەن ھەر ساھە ئاممىسىنىڭ بىردەك ياخشى باھاسىغا ئېرىشتى.
</S>
<S ID=12612>
  
</S>
</TEXT>
/BODY
/DOC