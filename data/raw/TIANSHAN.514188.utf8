<DOC>
<DOCID>TIANSHAN.514188</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-31 11:41:39</DATE>
</HEADER>
<BODY>
<HEADLINE>
<S ID=23088>
ئۇچتۇرپاننىڭ تاغلىق كەنتلىرىدىكى چارۋىچىلار ۋە چارۋىلار بىخەتەر سۇ ئىچەلەيدىغان بولدى
</S>
</HEADLINE>
<TEXT>
<S ID=23089>
    ئابدۇسالام نىياز خەۋەر قىلىدۇ: ئۇچتۇرپان ناھىيەسىنىڭ يىراق تاغلىق يېزا، كەنتلەردىكى چارۋىچىلار ۋە چارۋىلارغا ئىچىدىغان سۇ يەتكۈزۈش تۈرىنىڭ ئاقيار بۆلىكىدىكى قۇرۇلۇشى يېقىندا تاماملاندى.
</S>
<S ID=23090>
بۇنىڭ بىلەن ئاقيار يېزىسىنىڭ ئاقبۇلاق، تۇزبەل كەنتلىرىدىكى چارۋىچىلار ئەمدى نەچچە ئون كىلومېتىر يىراقلىققا ئىچىدىغان سۇ ئىزدەپ بارمايدىغان، چارۋىلىرىنىڭ سۇسىز قېلىشىدىن ئەنسىرىمەيدىغان بولدى.
</S>
<S ID=23091>
    ئاقيار يېزىسىنىڭ ئاقبۇلاق، تۇزبەل كەنتلىرى يېزا مەركىزىدىن 40 نەچچە كىلومېتىر يىراقلىقتا بولۇپ، تەبىئىي شارائىتى ناچار، يول قاتنىشى قولايسىز، چارۋىچىلار تارقاق ئولتۇراقلاشقانىدى.
</S>
<S ID=23092>
بۇ كەنتلەردىكى چارۋىچىلار ۋە چارۋىلار ئاساسلىقى يىغىلىپ قالغان يامغۇر سۈيى، ئېرىگەن قار سۈيىنى ئورتاق ئىشلىتەتتى.
</S>
<S ID=23093>
بۇنداق سۇ پاكىز بولمايلا قالماي، يەنە بىخەتەر ئەمەس ئىدى.
</S>
<S ID=23094>
بۇنداق ئەھۋالنى ئۆزگەرتىپ، تاغلىق رايونلاردىكى چارۋىچىلارغا پاكىز سۇ يەتكۈزۈپ بېرىش ئۈچۈن ناھىيەلىك مىللەت – دىن ئىشلىرى كومىتېتى ئاز سانلىق مىللەتلەر تەرەققىيات تۈر قۇرۇلۇشى مەبلىغىدىن 1 مىليون 670 مىڭ يۈەن ئاجرىتىپ، 2014 – يىلىدىن باشلاپ تاغلىق رايونلاردىكى چارۋىچىلار ۋە چارۋىلارغا ئىچىدىغان سۇ يەتكۈزۈش قۇرۇلۇشىنى باشلاپ، 23 كىلومېتىر ئۇزۇنلۇقتا سۇ يەتكۈزۈش تۇرۇبىسى ئورنىتىپ، چارۋىچىلار ۋە چارۋىلارغا بىخەتەر سۇ ئىچىش ئىمكانىيىتى يارىتىپ بەردى.
</S>
<S ID=23095>
بۇنىڭ بىلەن ئىككى چارۋىچىلىق كەنتىدىكى 346 ئائىلىلىك چارۋىچى ۋە 60 مىڭ تۇياقتىن ئارتۇق چارۋىنىڭ پاكىز، بىخەتەر سۇ ئىچىش مەسىلىسى ھەل قىلىندى.
</S>
<S ID=23096>
‏    
</S>
</TEXT>
/BODY
/DOC