<DOC>
<DOCID>TIANSHAN.562201</DOCID>
<HEADER>
<CLASS>پەن – مائارىپ</CLASS>
<DATE>2016-11-03 15:19:14</DATE>
</HEADER>
<BODY>
<HEADLINE>
<S ID=56968>
ئېۋىرغول رايونى يېزا مەكتەپلىرىنىڭ ئوقۇتۇش شارائىتىنى ياخشىلىدى
</S>
</HEADLINE>
<TEXT>
<S ID=56969>
 ئىختىيارىي مۇخبىرىمىز يۇنۇس سادىق خەۋىرى: قومۇل شەھىرىنىڭ ئېۋىرغول رايونى مەجبۇرىيەت مائارىپىنىڭ سىجىل تەرەققىياتىنى ئىلگىرى سۈرۈشنى خەلق تۇرمۇشىنى ياخشىلاش قۇرۇلۇشىنىڭ مۇھىم تۈرى دەپ قاراپ، مەكتەپلەرنى ئۆلچەملەشتۈرۈش قۇرۇلۇشىنى چىڭ تۇتۇپ ئىشلەپ، مەكتەپلەرنىڭ ئوقۇتۇش شارائىتىنى ياخشىلىدى.
</S>
<S ID=56970>
 ئېۋىرغول رايونلۇق مائارىپ ئىدارىسى بۇ يىل 40 مىليون يۈەنگە يېقىن مەبلەغ سېلىپ، يېزىلاردىكى ئەسلىھەلىرى كونا، ئوقۇتۇش شارائىتى ناچار مەكتەپلەرنى ئۆلچەملەشتۈرۈش قۇرۇلۇشى تۈرلىرىدىن ئۇنىۋېرسال ئوقۇتۇش بىناسى، ئوقۇغۇچىلار ياتىقى، ئاشخانىسى، سىنىپ ۋە ياتاقلارنى ئىسسىتىش، ئۆلچەملىك تەنتەربىيە مەيدانلىرىنى ياساش ۋە قاتتىقلاشتۇرۇش قاتارلىقلارنى ئۆز ئىچىگە ئالغان 28 تۈرنى يولغا قويدى.
</S>
<S ID=56971>
بۇ تۈرلەرنىڭ يولغا قويۇلۇشى بىلەن چەت-ياقا يېزا مەكتەپلىرىنىڭ ئوقۇتۇش شارائىتى ياخشىلىنىپ، قىشتا سىنىپ ۋە ياتاقلار ئىسسىق بولماسلىق، چۈشتە ئىسسىق تاماق يېيەلمەسلىك، ئائىلىسى يىراقتىكى بالىلارنىڭ مەكتەپكە بېرىپ-كېلىشى قىيىن بولۇش مەسىلىلىرى ئاساسىي جەھەتتىن ھەل قىلىندى.
</S>
<S ID=56972>
ئۇنىڭدىن باشقا يەنە، ھەر يىلى يېتەرلىك مەبلەغ ئاجرىتىپ، مەكتەپلەرگە ئوقۇتۇش ئەسلىھەلىرى، كومپيۇتېر، كۆپ ۋاسىتىلىك ئوقۇتۇش ئۈسكۈنىسى سەپلەپ بېرىپ، سىمسىز تورنى سىنىپلارغىچە كىرگۈزدى.
</S>
<S ID=56973>
شۇنىڭ بىلەن بىللە، مەكتەپ قىرائەتخانىلىرى ئۈچۈن ئۇيغۇرچە، خەنزۇچە، قازاقچە كىتابلاردىن 465 مىڭ پارچە، 900 مىڭ پارچە ئېلېكتىرونلۇق كىتاب كىرگۈزۈپ تولۇقلاپ بەردى.
</S>
<S ID=56974>
يېزىلاردىكى 29 مەكتەپنىڭ ئاشخانا ئەسلىھەلىرىنى تولۇقلاپ بەردى.
</S>
</TEXT>
/BODY
/DOC