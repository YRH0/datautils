<DOC>
<DOCID>TIANSHAN.499403</DOCID>
<HEADER>
<CLASS>مەملىكەت</CLASS>
<DATE>2016-02-19 17:13:16</DATE>
</HEADER>
<BODY>
<HEADLINE>
<S ID=13282>
ئېلىمىزدە بۇ يىل سېلىنىۋاتقان سۇچىلىق قۇرۇلۇشلىرىغا 800 مىليارد يۈەن مەبلەغ سېلىندى
</S>
</HEADLINE>
<TEXT>
<S ID=13283>
   جۇڭگو ئۇيغۇرچە رادىيو تورى، 19-فېۋرال، بېيجىڭ خەۋىرى: دۆلەتلىك تەرەققىيات ۋە ئىسلاھات كومىتېتىنىڭ ئالاقىدار مەسئۇلى 18-فېۋرال مۇنداق دېدى: ئېلىمىز بۇ يىل مۇھىم سۇچىلىق قۇرۇلۇشلىرىنى داۋاملىق، تېز ئىلگىرى سۈرىدۇ، ئېلىمىز ئىش باشلىنىپ بولغان 85 مۇھىم سۇچىلىق قۇرۇلۇشى ئاساسىدا، بۇ يىل ئىچىدە يەنە يېڭىدىن يىنجياڭ جىخۇەي، سىچۈەن لىجيايەن سۇ ئامبىرى قاتارلىق 20 مۇھىم سۇچىلىق قۇرۇلۇشىدا ئىش باشلايدۇ، شۇنداقلا يۈننەن ديەنجوڭ سۇ باشلاش قۇرۇلۇشى قاتارلىق تۈرلەرنىڭ ئالدىنقى باسقۇچلۇق قۇرۇلۇشىنى تېزلىتىپ، سېلىنىۋاتقان مۇھىم سۇچىلىق قۇرۇلۇشلىرىغا سېلىنىدىغان مەبلەغنى 800 مىليارد يۈەندىن ئاشۇرۇشقا ھەقىقىي كاپالەتلىك قىلىدۇ.
</S>
<S ID=13284>
سېلىنىۋاتقان قۇرۇلۇشلارنىڭ سۈرئىتىنى يەنىمۇ تېزلىتىپ، سۈپەت ۋە بىخەتەر باشقۇرۇشنى كۈچەيتىپ، تۈرلەرنىڭ ئۆز قەرەلىدە پۈتۈپ رولىنى جارى قىلدۇرۇشىغا كاپالەتلىك قىلىدۇ.
</S>
<S ID=13285>
   ئېلىمىز يەنە باشقا تۈر قۇرۇلۇشلىرىنى داۋاملىق بىر تۇتاش ئىلگىرى سۈرۈپ، ئوتتۇرا، كىچىك دەريالارنى تۈزەش، چوڭ، ئوتتۇرا خەتەرلىك سۇ ئامبارلىرىنىڭ خەتىرىنى تۈگىتىپ پۇختىلاش، چوڭ سۇغىرىش پومپىلىرىنى يېڭىلاپ ئۆزگەرتىش، يانتۇ تېرىلغۇ يەرلەردە سۇ، تۇپراقنىڭ ئېقىپ كېتىشنى ھەر تەرەپلىمە تۈزەش قاتارلىق باشقا نۇقتىلىق سۇچىلىق قۇرۇلۇشلىرىنى داۋاملىق كۈچەيتىدۇ.
</S>
</TEXT>
/BODY
/DOC