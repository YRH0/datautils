<DOC>
<DOCID>TIANSHAN.546513</DOCID>
<HEADER>
<CLASS>شىنجاڭ</CLASS>
<DATE>2016-09-02 12:43:19</DATE>
</HEADER>
<BODY>
<HEADLINE>
<S ID=45716>
شەن شياۋچىڭ ئارزۇسىنى رېئاللىققا ئايلاندۇردى
</S>
</HEADLINE>
<TEXT>
<S ID=45717>
  مۇخبىرىمىز جىڭ بو، پىراكتىكانت مۇخبىر گاۋ لۇ
</S>
<S ID=45718>
   شەن شياۋچىڭ كەسىپ ئەھلىگە ئايلىنىشىغا 16 يىل، بالىلىق چاغدىكى كۆكتە پەرۋاز قىلىش ئارزۇسىدىن ھازىرقى ئاۋىياتسىيە تەنھەرىكىتى كەسپى بىلەن شۇغۇللىنىشقىچە 40 يىل كەتتى.
</S>
<S ID=45719>
    كۆك ئاسماندا ئەركىن پەرۋاز قىلىش شەن شياۋچىڭنىڭ بالىلىق چېغىدىكى ئارزۇسى ئىدى، ئۇنىڭ بۇ ئارزۇسى قەلبىنىڭ چوڭقۇر قېتىدا ساقلاندى.
</S>
<S ID=45720>
    ئۇ جاپالىق ئىگىلىك تىكلەش ئارقىلىق شانلىق نەتىجە قازاندى، ئۇنىڭ بۇ ئارزۇسى بىر قېتىملىق تاسادىپىي ئۇچرىشىش بىلەن قايتا يالقۇنلىدى.
</S>
<S ID=45721>
    38 ياشلىق شەن شياۋچىڭ شۇ چاغدا سودىسى راۋاج تاپقان يۈك تىرانسپورتى ئەشيا ئوبوروت ھاۋالىلىك توشۇش ئورنىنى باشقۇرۇۋاتاتتى، خىزمەت ئورنى دەل شىنجاڭ ئايروپىلان مودېلى جەمئىيىتىنىڭ ئەتراپىدا ئىدى.
</S>
<S ID=45722>
    شەن شياۋچىڭ ئايروپىلان مودېلى سېتىۋېلىپ قۇراشتۇرۇپ، سىناق قىلىپ ئۇچۇرۇۋېدى بىر قانچە سېكۇنت ئۇچۇپلا چۈشۈپ كەتتى.
</S>
<S ID=45723>
ئۇ ئايروپىلان مودېلىدىن يەنە ئۈچنى سېتىۋالدى، ھەممىسى يەرگە چۈشۈپ كەتتى.
</S>
<S ID=45724>
    شەن شياۋچىڭ قەتئىي نىيەتكە كېلىپ، بىر يەشىكتىكى ئالتە ئايروپىلان مودېلىنى سېتىۋالدى، نەتىجىدە بەشى يەرگە چۈشۈپ كېتىپ، بىرسى قالغاندا ئۇ ئاندىن ئېسىنى يىغدى، ئايروپىلان مودېلىنى ئۇچۇرۇشمۇ ئۇنداق ئاددىي ئىش ئەمەس ئىدى.
</S>
<S ID=45725>
    ئۇ ‹‹بەيشى›› ئايروپىلان مودېلى ئەترىتىدە ئۇچۇش پىرىنسىپى، ئايرودىنامىكا، ئايروپىلان مودېلىنىڭ ھەر بىر زاپچاسلىرىنىڭ ئىشلىتىلىشىنى ئۆگەندى، ھەتتا ئىنگلىز تىلى ئۆگەندى.
</S>
<S ID=45726>
    شەن شياۋچىڭنىڭ سەۋىيەسى تېز ئۆسۈپ، ئىشتىن سىرتقى ھەۋەسكاردىن شىنجاڭ ئايروپىلان مودېلى ساھەسىدىكى داڭلىق كىشىگە ئايلاندى، غەربىي شىمالدىكى ئەڭ چوڭ ئۇچقۇچىسىز ئايروپىلانغا ئىگە بولدى، شىنجاڭ ئاۋىياتسىيە جەمئىيىتىنىڭ مۇئاۋىن رەئىسى بولدى ھەم ئاۋىياتسىيە تەنھەرىكىتى كەسپى بىلەن شۇغۇللاندى.
</S>
<S ID=45727>
    شەن شياۋچىڭ ئايروپىلان مودېلى ئۇچۇرۇش جەريانىدا سودا پۇرسىتىنى بايقىدى.
</S>
<S ID=45728>
‹‹شىنجاڭنىڭ يېرى كەڭ، نوپۇسى ئاز، ئاۋىياتسىيە تەنھەرىكىتى كەسپىنى قانات يايدۇرۇشقا ئىنتايىن ماس كېلىدۇ.
</S>
<S ID=45729>
بولۇپمۇ ئۇچقۇچىسىز ئايروپىلاندىن پايدىلىنىپ، سۈنئىي يامغۇر ياغدۇرۇش، يەر ھوقۇقىنى بېكىتىش، يۇقىرى بوشلۇقتىن سۈرەتكە تارتىش، دېھقانچىلىق دورىسى چېچىش قاتارلىق خىزمەتلەرنى قانات يايدۇرغىلى بولىدۇ››.
</S>
<S ID=45730>
شەن شياۋچىڭ شىنجاڭ ‹‹فېيشىدې ››ئاۋىياتسىيە پەن – تېخنىكا چەكلىك شىركىتى ۋە شىنجاڭ ‹‹فېيشىدې›› ھەممىباب ئاۋىياتسىيە چەكلىك شىركىتىنى قۇردى.
</S>
<S ID=45731>
    شەن شياۋچىڭ شىنجاڭ ئاۋىياتسىيە تەنھەرىكىتى كەسپىنىڭ تەرەققىيات ئىستىقبالىنى تېخىمۇ ئېنىق كۆردى، ئۇ ئايروپىلان ھەيدەشنى ئۆگىنىشكە تەييارلىق قىلدى، ‹‹مېنىڭ ئايروپىلان ھەيدەپ بوشلۇقتا پەرۋاز قىلغۇم بار!››.
</S>
<S ID=45732>

</S>
</TEXT>
/BODY
/DOC