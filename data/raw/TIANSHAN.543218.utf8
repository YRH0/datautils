<DOC>
<DOCID>TIANSHAN.543218</DOCID>
<HEADER>
<CLASS>مەملىكەت</CLASS>
<DATE>2016-08-23 11:58:23</DATE>
</HEADER>
<BODY>
<HEADLINE>
<S ID=41708>
خېبېي ئۆلكىسى 100 خاس كىچىك بازار قۇرۇۋاتىدۇ
</S>
</HEADLINE>
<TEXT>
<S ID=41709>
   شىنخۇا ئاگېنتلىقى، شىجياجۇاڭ، 18 – ئاۋغۇست تېلېگراممىسى. پايتەختنىڭ ئەتراپىدىكى بىر، ئىككى سائەتلىك مۇساپە دائىرىسىدىكى 100 نەچچە خاس بازاردا كۆك خىش، كۈلرەڭ كاھىشلىق ئىمارەتلەر، شىلدىرلاپ ئېقىۋاتقان سۇ ۋە بۆك – باراقسان دەل – دەرەخلەر ھەممە يەردە كۆزگە چىلىقىپ تۇرىدۇ، زامانىۋى قاتناش ئەسلىھەسى بىلەن ئالاقە راۋان بولۇپ، قويۇق تۇمان، ۋاراڭ – چۇرۇڭ ئاۋازمۇ يوق.
</S>
<S ID=41710>
سۈرەتلەردىكىدەك بۇنداق تۇرمۇش ۋە خىزمەت مەنزىرىسى كەلگۈسى نەچچە يىلدا خېبېي ئۆلكىسىدە تەدرىجىي رېئاللىققا ئايلىنىدۇ.
</S>
<S ID=41711>
   خاس بازار قۇرۇلۇشىدا ھۆكۈمەت يېتەكلەش، كارخانىنى ئاساس قىلىش، بازارلاشتۇرۇپ يۈرۈشتۈرۈش، ئىجتىمائىي كاپىتالنى ئاساسلىق سېلىنما قىلىپ قۇرۇلۇش قىلىشقا ئىلھام بېرىشتە چىڭ تۇرۇلدى.
</S>
<S ID=41712>
   خاس بازار پىرىنسىپ جەھەتتە شەھەر بىلەن يېزا تۇتاشقان، قاتناشقا قولايلىق، كەسىپلەر ۋە ئاھالە مۇۋاپىق توپلاشقان جايلارغا ئورۇنلاشتۇرۇلىدۇ.
</S>
<S ID=41713>
كىچىك بازار قۇرۇلۇشىغا ئىشلىتىلىدىغان يەرنىڭ كۆلىمى ئادەتتە بىر كىۋادرات كىلومېتىر ئەتراپىدا بولۇپ، ئاھالە 10 مىڭدىن 30 مىڭ ئەتراپىدا چەكلىنىدۇ.
</S>
<S ID=41714>
كىچىك بازار قۇرۇلۇشى 1 – قاتاردىكى كەسىپ جەھەتتە يۆلەشكە ئېرىشىپلا قالماي، ئۇ يەنە ئېكولوگىيەلىك مۇھىتى ئەۋزەل، مەدەنىيەت پۇرىقى قويۇق، مۇلازىمەت ئەسلىھەلىرى تولۇق، زامانىۋى شەھەر مەدەنىيىتى ئەكس ئەتكەن، ساپ سەھرا پۇرىقىغا تولغان بولۇپ، ئىگىلىك تىكلەش، ئىستىراھەت، ياشانغاندا كۈتۈنۈشكە ماس كېلىدىغان ياخشى جاي ھېسابلىنىدۇ.
</S>
<S ID=41715>
   خاس بازار قۇرۇلۇشىدا تارىخىي مەدەنىيەتكە ۋارىسلىق قىلىش گەۋدىلەندۈرۈلۈپ، مۇھىم تارىخىي يادىكارلىقلار ۋە مىللىي ئۆرپ – ئادەت مەدەنىيىتى قوغدىلىدۇ ۋە تەرەققىي قىلدۇرىلىدۇ.
</S>
<S ID=41716>
بارلىق خاس بازارلار 3Aدەرىجىلىكتىن يۇقىرى مەنزىرە رايونى ئۆلچىمىدە، ساياھەت كەسپى تۈرىدىكى خاس بازارلار 4Aدەرىجىلىكتىن يۇقىرى مەنزىرە رايونى ئۆلچىمىدە قۇرۇلۇۋاتىدۇ.
</S>
<S ID=41717>
   ھازىر، خېبېي ئۆلكىسى خاس بازار قۇرۇلۇشىنى ئىسلاھاتنى ئومۇميۈزلۈك چوڭقۇرلاشتۇرۇش يولىدىكى پايدىلىق ئىزدىنىشنىڭ؛ كەسىپنىڭ تىپىنى ئۆزگەرتىپ دەرىجىسىنى ئۆستۈرۈشتىكى ئۈنۈملۈك يولنىڭ؛ شەھەر – يېزىلارنىڭ تەرەققىياتىنى بىر تۇتاش پىلانلاشنىڭ مۇھىم تۇتقىسى قىلىپ، يەر ئىشلىتىشنى كاپالەتكە ئىگە قىلىش، مالىيە جەھەتتىن يۆلەش، پۇل مۇئامىلە جەھەتتىن قوللاش قاتارلىق سىياسەت – تەدبىرلەرنى يولغا قويدى.
</S>
<S ID=41718>

</S>
</TEXT>
/BODY
/DOC