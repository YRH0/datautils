<DOC>
<DOCID>TIANSHAN.527230</DOCID>
<HEADER>
<CLASS>شىنجاڭ</CLASS>
<DATE>2016-06-07 17:39:04</DATE>
</HEADER>
<BODY>
<HEADLINE>
<S ID=29992>
ئىقتىسادىي قۇرۇلۇش يېڭى مەنزىلگە قەدەم قويدى
</S>
</HEADLINE>
<TEXT>
<S ID=29993>
مۇخبىرىمىز ۋاڭ يۇڭفېي 
</S>
<S ID=29994>
   شىنجاڭ مايدا باھار تۈسىگە كىرىدۇ، گۈللەر پورەكلەپ ئېچىلىپ، تەڭرىتاغنىڭ جەنۇبى ۋە شىمالى قاينام – تاشقىنلىققا چۆمىدۇ.
</S>
<S ID=29995>
   مەركەزنىڭ 2 – قېتىملىق شىنجاڭ خىزمىتى سۆھبەت يىغىنى ئېچىلغاندىن بۇيان شىنجاڭ سېلىنمىنى زورايتىپ، قۇرۇلمىنى تەڭشەپ، تۈزۈلمە ئىسلاھاتىغا تۈرتكە بولۇپ، غەربكە ئېچىۋېتىشنى ئىلگىرى سۈرۈپ، ئىقتىسادىي تەرەققىياتتا ئالاھىدە نەتىجىلەرنى قولغا كەلتۈردى.
</S>
<S ID=29996>
   خۇددى ج ك پ مەركىزىي كومىتېتى سىياسىي بىيۇروسىنىڭ ئەزاسى، ئاپتونوم رايونلۇق پارتكومنىڭ شۇجىسى جاڭ چۈنشيەن ئاپتونوم رايونلۇق پارتكومنىڭ ئىقتىساد خىزمىتى يىغىنىدا ئېيتقىنىدەك: شىنجاڭ ئىقتىسادىنىڭ تەرەققىيات شەكلى كۆلەملىك تېزلىك تىپىدىكى يىرىك ئېشىش شەكلىدىن سۈپەت – ئۈنۈم تىپىدىكى تۈجۈپىلىك ئېشىشقا، ئىشلەپچىقىرىش مىقدارىنى كۆپەيتىش، ئىشلەپچىقىرىش ئىقتىدارىنى ئاشۇرۇشنى ئاساس قىلىشتىن ئىسكىلات قالدۇقىنى تەڭشەش، سۈپەتلىك ئاشۇرۇشقا تەڭ ئەھمىيەت بېرىشكە تەڭشەلدى.
</S>
<S ID=29997>
   شىنجاڭ مەبلەغ سېلىشنى بىرىنچى ھەرىكەتلەندۈرگۈچ كۈچ قىلىپ، چوڭ – چوڭ تۈر قۇرۇلۇشىنى زور كۈچ بىلەن ئىلگىرى سۈردى، تۇراقلىق مۈلۈك، سېلىنما 1 تىرىليون يۈەندىن ئېشىپ، مۇقىم ئاشۇرۇشتا تىرەكلىك رول ئوينىدى.
</S>
<S ID=29998>
   قۇرۇلمىنى تەڭشەشتە تارىخىي بۆسۈش ھاسىل قىلىندى. ئاپتونوم رايونىمىز ئىككى يىلدىن بۇيان ئىقتىسادىي قۇرۇلما خاراكتېرلىك زىددىيەتلەرگە ئاساسەن قۇرۇلمىلىق تەڭشەشنى يولغا قويدى، قۇرۇلمىلىق تەڭشەش شىنجاڭنىڭ ئىقتىسادىي تەرەققىياتىنىڭ ئەڭ يارقىن نۇقتىسىغا ئايلاندى. بۇلتۇر شىنجاڭدا 3 – كەسىپنىڭ نىسبىتى ئون نەچچە يىلدىن بۇيان تۇنجى قېتىم 2 – كەسىپتىن ئېشىپ، ئىقتىسادنىڭ ئېشىشىغا تۆھپە قوشۇش نىسبىتى %55كە يەتكەن.
</S>
<S ID=29999>
   تۈزۈلمە ئىسلاھاتى ئەڭ زور ھەرىكەتلەندۈرگۈچ كۈچكە ئايلاندى. ئاپتونوم رايون ئىككى يىلدىن بۇيان ئىسلاھات تەدبىرى ئارقىلىق قىيىن مەسىلىلەرنى ھەل قىلىشتا ئىزچىل چىڭ تۇرۇپ، ئىسلاھاتقا ھەرىكەتلەندۈرگۈچ كۈچ، ھاياتىي كۈچ بېغىشلىدى.
</S>
<S ID=30000>
   ئاپتونوم رايون مەمۇرىي تەستىقلارنى ئاددىيلاشتۇرۇپ، باھا مېخانىزمىنى ئىسلاھ قىلغاندىن باشقا، 2014 – يىلى يەنە رويخەتتىكى كاپىتالنى تىزىملاش تۈزۈمى ئىسلاھاتىنى يولغا قويدى، يېڭىدىن تىزىملاتقان كارخانا 32 مىڭغا يەتتى، تىزىمغا ئالدۇرغان كاپىتال 200 مىليارد يۈەنگە يېقىنلاشتى. ئاپتونوم رايونىمىز ئىككى يىلدىن بۇيان يەنە پۇل مۇئامىلە ساھەسىنىڭ كىچىك، مىكرو كارخانىلارنى قوللىشىغا ئالاقىدار 45 ماددىلىق تەدبىرنى يولغا قويدى؛ تىجارەت بېجىنى قوشۇلما قىممەت بېجىغا ئۆزگەرتىش پائال ئىلگىرى سۈرۈلدى.
</S>
<S ID=30001>
   ئاپتونوم رايونىمىز غەربكە ئېچىۋېتىش يېڭى مەنزىلىگە قەدەم قويدى. ئاپتونوم رايونىمىز ئىككى يىلدىن بۇيان ‹‹ئېچىۋېتىش››نى ئىقتىسادىي تەرەققىياتنىڭ ئەڭ زور يوشۇرۇن كۈچى دەپ بىلىپ، غەربكە ئېچىۋېتىشتىكى تەشەببۇسكارلىق ئېڭى ۋە يېتەكلەش ئېڭىنى ئۈزلۈكسىز ئۆستۈردى.
</S>
<S ID=30002>
   يىغىلىش مەركىزىنىڭ قۇرۇلۇشىدا ئىش باشلاندى. ‹‹بىر بەلباغ، بىر يول›› جۇڭگو – ياۋروپا خەلقئارا نۆۋەتچى يۈك پويىزى ئىتتىپاقى 15 – ئاپرېل ئۈرۈمچىدە قۇرۇلدى. شىنجاڭ يەنە ئېلىمىزنىڭ غەربكە ئېچىۋېتىشتىكى قۇرۇقلۇق پورتىغا ئايلىنىپ، دۆلەتنىڭ غەربكە ئېچىۋېتىشتىكى ئالدىنقى سېپىگە ئايلانغۇسى.
</S>
<S ID=30003>
   كەسىپلەرنىڭ يۆتكىلىشى تېزلەشتى. بىر تۈركۈم بايراقدار كارخانىلار شىنجاڭدا ماكانلاشتى ھەم تۈر قۇرۇلۇشىغا تۇتۇش قىلىپ، جۇڭگونىڭ غەربىي رايونى ۋە ئوتتۇرا ئاسىيا، ياۋروپا بازارلىرىنى ئاساسىي نىشان قىلدى.
</S>
<S ID=30004>
   ئېچىۋېتىش قاتلىمىنىڭ دەرىجىسى ئۆستى. دۆلەت ئۈرۈمچى ئۇنىۋېرسال باجدىن خالىي رايونىنى بۇلتۇر تەستىقلىدى، قەشقەر ئۇنىۋېرسال باجدىن خالىي رايونى يېپىق تىجارەت باشلىدى، ئالاتاۋ پورتى، قورغاس ئاپتوموبىل بىلەن يۈك ئىمپورت – ئېكسپورت قىلىش پورتى دۆلەتنىڭ تەكشۈرۈشىدىن ئۆتتى، چېگرا ھالقىپ خەلق پۇلىدا يېڭى كەسىپ تىكلەشتە بۆسۈش ھاسىل قىلىندى.
</S>
<S ID=30005>
   ئىلگىرىكى بىلەن سېلىشتۇرساق، سالماق قەدەم بىلەن ئىلگىرىلەپ، زور نەتىجىلەرنى قولغا كەلتۈرگەنلىكىمىزنى كۆرەلەيمىز!
</S>
<S ID=30006>
   كەلگۈسىگە نەزەر سالساق، ئىشەنچىمىز تولۇپ – تاشىدۇ، يول ئېچىپ يېڭىلىق يارىتىش غەيرىتىمىز تېخىمۇ ئاشىدۇ!
</S>
<S ID=30007>
‏
</S>
</TEXT>
/BODY
/DOC