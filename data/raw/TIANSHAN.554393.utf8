<DOC>
<DOCID>TIANSHAN.554393</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-03 11:23:02</DATE>
</HEADER>
<BODY>
<HEADLINE>
<S ID=51834>
قۇمقۇسارلىقلار پىگمېنتلىق مۇچتىن مول ھوسۇل ئالدى
</S>
</HEADLINE>
<TEXT>
<S ID=51835>
    رەيھانگۈل تۇرغۇن خەۋەر قىلىدۇ: مەكىت ناھىيەسىنىڭ قۇمقۇسار يېزىسى قۇمقۇسار كەنتىدىكى دېھقانلار بۇ يىل 600 مو يەردىكى پىگمېنتلىق مۇچتىن مول ھوسۇل ئېلىپ، مۇچ ئۈزۈش بىلەن ئالدىراش بولۇپ كەتتى.
</S>
<S ID=51836>
    ئاپتونوم رايونلۇق ئىقتىساد – ئۇچۇرلاشتۇرۇش كومىتېتىدىن ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى بويىچە قۇمقۇسار يېزىسىنىڭ قۇمقۇسار كەنتىگە چۈشكەن كادىرلار دېھقانلارنى كېۋەز ۋە ئاشلىق تېرىلغۇ كۆلىمىنى مۇقىملاشتۇرۇشقا پائال يېتەكلىگەندىن سىرت دېھقانچىلىق مەھسۇلاتلىرىنى پىششىقلاش كارخانىلىرى بىلەن ئالاقىلىشىپ، دېھقانلارنى پىگمېنتلىق مۇچ تېرىشقا يېتەكلىدى.
</S>
<S ID=51837>
    قۇمقۇسار كەنتىدە ئاشلىق ۋە كېۋەز تېرىلغاندىن سىرت، ياڭاق ئۆستۈرۈلىدىغان بولۇپ، دېھقانلار پىگمېنتلىق مۇچ تېرىش ھەققىدىكى تەشۋىقاتنى ئاڭلاپ، پىگمېنتلىق مۇچ تېرىپ كىرىم قىلالىشىغا ئىشەنمىدى.
</S>
<S ID=51838>
خىزمەت گۇرۇپپىسىدىكىلەر دېھقانلار ۋەكىللىرىنى تەشكىللەپ شىنجاڭ ‹‹تاڭ نۇرى›› بىيو تېخنىكا شىركىتىگە ئاپىرىپ ئېكسكۇرسىيە قىلدۇردى.
</S>
<S ID=51839>
دېھقانلارنىڭ كۆڭلى تىنغاندىن كېيىن بۇ كارخانا بىلەن پىگمېنتلىق مۇچ سېتىش – سېتىۋېلىش توختامى ئىمزالىدى.
</S>
<S ID=51840>
    خىزمەت گۇرۇپپىسى يەنە 10توننا خىمىيەۋى ئوغۇت، 4800 يۈەن قىممىتىدىكى يوپۇرماق ئوغۇتىنى دېھقانلارغا ھەقسىز تارقىتىپ بەردى.
</S>
<S ID=51841>
شىنجاڭ ‹‹تاڭ نۇرى›› بىيو تېخنىكا شىركىتىنىڭ تېخنىكلىرىنى ۋە يېزا ئىگىلىك مۇتەخەسسىسلىرىنى تېخنىكىلىق يېتەكچىلىك قىلىشقا كۆپ قېتىم تەكلىپ قىلدى.
</S>
<S ID=51842>
كەنت ‹‹ئىككى كومىتېتى››دىكىلەر بىلەن بىللە مۇچ تېرىش، مايسا كۆچۈرۈش ۋە سۇغىرىش قاتارلىق ئېتىز – ئېرىق پەرۋىشى خىزمىتىگە يېتەكچىلىك قىلدى ھەم ياردەملەشتى.
</S>
<S ID=51843>
    ئۇقۇشىمچە، قۇمقۇسار كەنتىدىكى 600 مو مۇچ 9 – ئاينىڭ ئوتتۇرىلىرىغىچە پۈتۈنلەي يىغىۋېلىنىپ، ھوسۇلى 500 توننىغا، بۇنىڭدىن قىلىنغان كىرىم 630 مىڭ يۈەنگە يېتىپ، كەنتتىكى دېھقانلار پىگمېنتلىق مۇچ تېرىشتىن ھەقىقىي نەپ ئالغان.
</S>
<S ID=51844>
‏    
</S>
</TEXT>
/BODY
/DOC