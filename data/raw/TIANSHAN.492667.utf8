<DOC>
<DOCID>TIANSHAN.492667</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-25 15:47:35</DATE>
</HEADER>
<BODY>
<HEADLINE>
<S ID=5527>
«12-بەش يىل» دا ئۇچتۇرپان ناھىيەسدە يېزا ئىگىلىكىنىڭ كەسىپلىشىشى تېز بولدى
</S>
</HEADLINE>
<TEXT>
<S ID=5528>
    ئىختىيارىي مۇخبىرىمىز ئابدۇسالام نىياز خەۋىرى: «12-بەش يىل» لىق پىلان مەزگىلىدە ئۇچتۇرپان ناھىيەسى «يېزا ئىگىلىكى مۇقىم ناھىيەسى» ئىستراتېگىيەسىنى زور كۈچ بىلەن يولغا قويۇپ، يېزا ئىگىلىكىنىڭ كەسىپلىشىشىنى تېزلىتىپ، يېزا-قىشلاقلارنىڭ ئىقتىسادىي تەرەققىياتىدا يېڭى ئىلگىرلەشلەرنى قولغا كەلتۈردى.
</S>
<S ID=5529>
    بۇ ناھىيە يېزا ئىگىلىك ئۇل ئەسلىھەلىرىنى يەنىمۇ مۇكەممەللەشتۈرۈپ، يېزا ئىگىلىكىنىڭ تەرەققىيات كۈچىنى كۆرۈنەرلىك ئاشۇردى.
</S>
<S ID=5530>
«جۇڭگو ياڭاق ماكانى» دېگەن شەرەپنى ساقلاش ئۈچۈن، ياڭاقچىلىقنى ئاساس قىلغان باغ-ئورمانچىلىقنى تەرەققىي قىلدۇرۇپ، باغ-ئورمان كۆلىمىنى 366 مىڭ موغا يەتكۈزدى.
</S>
<S ID=5531>
بۇنىڭ ئىچىدە ياڭاق كۆلىمى 250 مىڭ مو بولۇپ، 2015-يىلى باغ-ئورمانچىلىقتىن قىلغان كىرىم 875 مىليون 172 مىڭ يۈەنگە، كىشى بېشى ئوتتۇرىچە كىرىمى 3266 يۈەنگە يېتىپ، 2010-يىلدىكىدىن 2217.2 يۈەن ئاشتى.
</S>
<S ID=5532>
چارۋا باقمىچىلىقىدىن قىلغان كىرىم 387 مىليون 675 مىڭ يۈەنگە، كىشى بېشى ئوتتۇرىچە كىرىمى 1339.9 يۈەنگە يېتىپ، 2010-يىلدىكىدىن 641.4 يۈەن ئاشتى.
</S>
<S ID=5533>
ئاشلىق بىخەتەرلىكىنى ئالدىنقى ئورۇنغا قويۇپ، پەمىدۇر، نوقۇتنى ئاساس قىلغان ئالاھىدە تېرىقچىلىقنى زور كۈچ بىلەن تەرەققىي قىلدۇرۇپ، زىرائەت تېرىلغۇ كۆلىمىنى 480 مىڭ موغا، 2015-يىللىق ئاشلىق ئىشلەپچىقىرىش ئومۇمىي مىقدارىنى 218 مىڭ توننىغا يەتكۈزدى.
</S>
</TEXT>
/BODY
/DOC