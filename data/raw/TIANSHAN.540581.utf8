<DOC>
<DOCID>TIANSHAN.540581</DOCID>
<HEADER>
<CLASS>ئۈرۈمچى</CLASS>
<DATE>2016-08-11 18:07:47</DATE>
</HEADER>
<BODY>
<HEADLINE>
<S ID=38996>
ئۈرۈمچىدىكى 300 كوچا چىرىغى تۈۋرىكىگە 4G ئانتېننىسى ئورنىتىلىدۇ
</S>
</HEADLINE>
<TEXT>
<S ID=38997>
   ياشىن تورى خەۋىرى، تەڭرىتاغ ئۇيغۇرچە تورى تەرجىمىسى: ئۈرۈمچى شەھىرىدە كوچا چىرىغى تۈۋرىكىگە سىمسىز روتېرغا ئوخشاپ كېتىدىغان ئەسلىھە ئورنىتىلىدىغان بولۇپ، بۇ ئەسلىھە 4G سىگنالى تارقىتىپ، بەلگىلىك دائىرىنى WiFi بىلەن قاپلاش ئەمەلگە ئاشۇرۇلىدىكەن.
</S>
<S ID=38998>
    مۇخبىرنىڭ ئۈرۈمچى شەھەرلىك شەھەر مەمۇرىيىتى شەھەر قىياپىتىنى باشقۇرۇش ئىدارىسىدىن ئىگىلىشىچە، نۆۋەتتە ئۈرۈمچى شەھىرىدە 300دىن ئارتۇق كوچا چىرىغى تۈۋرۈكى 4G ئانتېننىسىنى ئورنىتىش ئۈچۈن بېكىتىلگەن بولۇپ، ئانتېننا ئورنىتىلىدىغان ئورۇنلار تەڭرىتاغ رايونى، سايباغ رايونى، يۇقىرى يېڭى تېخنىكا كەسىپلەر رايونى، بۇلاقتاغ رايونى، تۇدۇڭخابا رايونى قاتارلىق بەش رايونغا مەركەزلەشكەن.
</S>
<S ID=38999>
بازار ئېھتىياجىغا ئاساسەن، ھەر قايسى رايونلاردىكى سىگنال بىر قەدەر ئاجىز ياكى سىگنال يوق يەرلەردىكى كوچا چىرىغى تۈۋرۈكلىرى ئانتېننا ئورنىتىش نىشانى قىلىنغان.
</S>
<S ID=39000>
    ئالاقىدار خادىملارنىڭ تونۇشتۇرۇشىچە، شەھەر ئاھالىلىرىنىڭ كەلگۈسىدە 4G تورى مۇلازىمىتىنى ئاچقۇزغاندىن كېيىنكى تور سۈرئىتىنى تېخىمۇ تېزلىتىش مەقسىتىدە  4Gئانتېننىسى ئورنىتىش پىلانلانغان بولۇپ، ئانتېننا ئورنىتىلىپ بولغاندىن كېيىن، 4G تورى مۇلازىمىتىنى ئاچقۇزغان ئابونتلار تىزىملاتمايلا سىمسىز تور مۇلازىمىتىدىن بەھرىمەن بولالايدىكەن.
</S>
</TEXT>
/BODY
/DOC