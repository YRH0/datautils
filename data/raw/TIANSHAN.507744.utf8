<DOC>
<DOCID>TIANSHAN.507744</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-09 21:39:21</DATE>
</HEADER>
<BODY>
<HEADLINE>
<S ID=18841>
ئۇچتۇرپان ناھىيەسىدە يېشىل يېمەكلىك خام ئەشياسىنى ئۆلچەملەشتۈرۈپ ئىشلەپچىقىرىش كۆلىمى كېڭەيدى
</S>
</HEADLINE>
<TEXT>
<S ID=18842>
    ئىختىيارىي مۇخبىرلىرىمىز ئابدۇسالام نىياز، شېن جۈن خەۋەر قىلىدۇ: ئۇچتۇرپان ناھىيەسى يېشىل يېمەكلىك خام ئەشياسىنى ئىشلەپچىقىرىش كۆلىمىنى يىلمۇ يىل كېڭەيتكەنلىكتىن، ھازىر 360 مىڭ مو كۆلەمدە بۇغداي، شال، قوناقنى ئۆلچەملەشتۈرۈپ ئىشلەپچىقىرىش بازىسى قۇرۇلدى.
</S>
<S ID=18843>
    ناھىيە دېھقانلارنىڭ كىرىمىنى ئاشۇرۇش ۋە يېزا ئىگىلىكىنىڭ سىجىل تەرەققىياتىنى زىچ چۆرىدەپ، دېھقانلارنى يېزا ئىگىلىك ئىشلەپچىقىرىشىدا بازا مۇھىتىنى قوغداش، ئىشلەپچىقىرىش جەريانىنى قېلىپلاشتۇرۇش، خىمىيەۋى ئوغۇت ۋە دېھقانچىلىق دورىسىنىڭ ئىشلىتىلىش مىقدارىنى ئازايتىشقا يېتەكلەپ، تۇپراق ۋە يەر ئاستى سۇ بايلىقىنى قوغدىدى.
</S>
<S ID=18844>
ئۆلچەملەشتۈرۈپ ئىشلەپچىقىرىش بازىسى قۇرۇلغاندىن كېيىن ناھىيەنىڭ ئۇن بازىرى جانلاندى. ئۇچتۇرپان ناھىيەلىك ‹‹توشقان دەرياسى›› ئۇنچىلىق چەكلىك مەسئۇلىيەت شىركىتى ھەر كۈنى 60 توننىدىن ئارتۇق بۇغداينى پىششىقلايدىغان بولۇپ، تەمىنلەش بازار ئېھتىياجىنى قاندۇرالماي قالدى.
</S>
<S ID=18845>
شىركەتنىڭ مۇئاۋىن باشلىقى ئالىم ئاۋۇت مۇنداق دېدى: يېشىل يېمەكلىك خام ئەشياسىنى ئۆلچەملەشتۈرۈپ ئىشلەپچىقىرىش بازىسى قۇرۇلغاندىن كېيىن يېزا ئىگىلىكىنىڭ مەھسۇلات مىقدارى ۋە ئۈنۈمى، دېھقانلارنىڭ كىرىمى ئاشتى.
</S>
<S ID=18846>
بىز كېيىنكى قەدەمدە دېھقانلار بىلەن تېرىقچىلىق زاكاز توختامى ئىمزالاپ، بۇغداي قاتارلىق يېشىل يېمەكلىكلەرنىڭ تېرىلغۇ كۆلىمىنى يەنىمۇ ئاشۇرۇشنى ئويلىشىۋاتىمىز.
</S>
<S ID=18847>
‏    
</S>
</TEXT>
/BODY
/DOC