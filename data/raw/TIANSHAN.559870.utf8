<DOC>
<DOCID>TIANSHAN.559870</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-27 12:41:23</DATE>
</HEADER>
<BODY>
<HEADLINE>
<S ID=55692>
گۇما ناھىيەسىدىكى 40مىڭدىن كۆپرەك ئارتۇق ئەمگەكچى سىرتقى جايلارغا ئىشلەشكە يۈرۈپ كەتتى
</S>
</HEADLINE>
<TEXT>
<S ID=55693>
 مۇھەممەت ھېيت خەۋەر قىلىدۇ: گۇما ناھىيەلىك ئۇزۇن يوللۇق ئاپتوبۇس بېكىتىدە يېقىنقى كۈنلەردىن بۇيان كۈندە دېگۈدەك يۈزلىگەن ئارتۇق ئەمگەكچى تەرتىپلىك ھالدا ئاپتوبۇسلارغا ئولتۇرۇپ، كورلا، ئاقسۇ قاتارلىق جايلارغا پاختا تەرگىلى يولغا چىقتى.
</S>
<S ID=55694>
بۇ ناھىيەدىن ھازىرغىچە 40 مىڭدىن كۆپرەك ئارتۇق ئەمگەكچى سىرتقى جايلارغا پاختا تەرگىلى ماڭدى.
</S>
<S ID=55695>
 گۇما ناھىيەلىك يول تىرانسپورت ئىدارىسى ۋە ئۇزۇن يوللۇق ئاپتوبۇس بېكىتىدىكى ئالاقىدار خادىملاردىن ئۇقۇشىمچە، يول تىرانسپورت تارماقلىرى يېزىلاردىكى ئارتۇق ئەمگەكچىلەرنىڭ سىرتقا چىقىشىنى تىرانسپورت مۇلازىمىتى بىلەن تەمىنلەش، قولاي شارائىت يارىتىپ بېرىش ئۈچۈن، ئاپتوبۇس بېكىتى ۋە يولۇچى تىرانسپورت شىركەتلىرىنى ماسلاشتۇرۇپ، ئارتۇق ئەمگەكچىلەر ئېقىمى كۆپ مەزگىلدە باشقا لىنىيەدىكى ئاپتوبۇسلارنى ئارتۇق ئەمگەكچىلەرنى توشۇشقا تەڭشەپ، ئاپتوبۇس كەمچىل بولۇش سەۋەبىدىن ئارتۇق ئەمگەكچىلەر مەنزىلگە ۋاقتىدا يېتىپ بارالماسلىق، ئاپتوبۇس بېلەت باھاسى ئۆرلەپ كېتىشنىڭ ۋە بېلەت ھايانكەشلىكىنىڭ ئالدىنى ئالدى.
</S>
<S ID=55696>
ئارتۇق ئەمگەكچىلەر ئولتۇرغان ئاپتوبۇسلار كۆپ ماڭىدىغان خوتەن – ئارال قۇملۇق تاشيولىدا تەكشۈرۈش پونكىتى قۇرۇپ، ئاپتوبۇس شوپۇرلىرىنىڭ نورمىدىن ئاشۇرۇپ يولۇچى سېلىشىنى قەتئىي چەكلەپ، ئارتۇق ئەمگەكچىلەرنىڭ مەنزىلگە بىخەتەر يېتىپ بېرىشىغا كاپالەتلىك قىلدى.
</S>
</TEXT>
/BODY
/DOC