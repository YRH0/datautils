<DOC>
<DOCID>TIANSHAN.527819</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-06-12 17:11:20</DATE>
</HEADER>
<BODY>
<HEADLINE>
<S ID=30346>
قاراشەھەر ناھىيەسى سودىگەر ۋە مەبلەغ جەلپ قىلىشقا كۈچىدى
</S>
</HEADLINE>
<TEXT>
<S ID=30347>
   مۇخپۇلجان تۇرسۇن خەۋەر قىلىدۇ: قاراشەھەر ناھىيەسى بۇ يىل كىرگەندىن بۇيان سودىگەر ۋە مەبلەغ جەلپ قىلىش تەدبىرلىرىنى جايىغا ئەمەلىيلەشتۈرۈپ، 1 – پەسىلدە سودىگەر ۋە مەبلەغ جەلپ قىلىش تۈرىدىن 34نى تاماملىدى، نەقلەشكەن مەبلەغ 61 مىليون 550 مىڭ يۈەنگە يېتىپ، بۇلتۇرقى ئوخشاش مەزگىلدىكىدىن %18.25 ئېشىپ، سودىگەر ۋە مەبلەغ جەلپ قىلىش خىزمىتىدە ياخشى باشلىنىش بولدى.
</S>
<S ID=30348>
   بۇ ناھىيە يىل بېشىدىن باشلاپ سودىگەر ۋە مەبلەغ جەلپ قىلىش خىزمىتىگە بولغان رەھبەرلىكنى كۈچەيتىپ، سودىگەر جەلپ قىلىش تۈرلىرىنى ئومۇميۈزلۈك ئانالىز قىلىپ، دەسلەپكى قەدەمدە يېزا ئىگىلىك قوشۇمچە مەھسۇلاتلىرىنى پىششىقلاش، جابدۇقچىلىق، توقۇمىچىلىق، دورىگەرلىك، قۇرۇلۇش ماتېرىياللىرى، ئەشيا ئوبوروتى، يېڭى ئېنېرگىيە، تاش ماتېرىياللىرىنى پىششىقلاش، ساياھەتچىلىك قاتارلىق ساھەلەرگە چېتىلىدىغان سودىگەر جەلپ قىلىش تۈرىدىن 99نى رەتلەپ، نۇقتىلىق كەسىپلەر بويىچە تۈر تونۇشتۇرۇش، ماسلاشتۇرۇش خىزمىتىنى قانات يايدۇرۇپ، ناھىيەنىڭ مەبلەغ سېلىش مۇھىتى ۋە ئەۋزەل كەسىپلىرىنى ئومۇميۈزلۈك نامايان قىلىپ، تەسىر كۈچىنى كېڭەيتىپ، ھەمكارلىقنى ئىلگىرى سۈردى. تۈر ئامبىرى قۇرۇپ، مۇلازىمەتنى ياخشىلاپ، سودىگەر ۋە مەبلەغ جەلپ قىلىشتىكى ئېتىبار سىياسەتلەرنى تۈزۈپ، سودىگەر جەلپ قىلىش مۇھىتىنى ئەلالاشتۇردى. ئىچكىرىدىكى تاش ماتېرىياللىرى، توقۇمىچىلىق، يېمەكلىك كەسپى رايونلىرىغا بېرىپ سودىگەر چاقىرىپ، ياخشى نەتىجىلەرنى قولغا كەلتۈردى.
</S>
<S ID=30349>
‏
</S>
</TEXT>
/BODY
/DOC