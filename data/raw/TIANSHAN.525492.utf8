<DOC>
<DOCID>TIANSHAN.525492</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-29 12:20:06</DATE>
</HEADER>
<BODY>
<HEADLINE>
<S ID=29149>
ئۇچا بازىرى ئاممىنى ھاللىق سەۋىيەگە يەتكۈزۈشتە قەدەمنى پۇختا ئالدى
</S>
</HEADLINE>
<TEXT>
<S ID=29150>
    ئەھمەد ئىسمائىل خەۋەر قىلىدۇ: كۇچا ناھىيەسىنىڭ ئۇچا بازىرى 3 – ئۇچا كەنتىگە يېقىندا بارغىنىمدا، دېھقانلارنىڭ كەنت كادىرلىرىنىڭ يېتەكچىلىكىدە قۇم – بورانلىق ھاۋارايىغا قارىماي، جىددىي كۆكتات پارنىكى ياساۋاتقانلىقىنى كۆردۈم. كۆكتات پارنىكى ياساۋاتقان تۇنىساخان يىمىت مۇنداق دېدى: ئەنئەنىۋى ئۇسۇلدا تېرىقچىلىق قىلساق بىر مو يەردىن ئاران 1000يۈەندىن 1500يۈەنگىچە كىرىم قىلىدىكەنمىز. ھۆكۈمەتنىڭ ياردىمىدە بۇ يەرگە كۆكتات پارنىكى ياساۋاتىمىز، ئىككى مو يېرىمگە پارنىك ياساپ، كۆكتات ئۆستۈرۈپ، كىرىمىمنى ئاشۇرۇشنى پىلانلىدىم.
</S>
<S ID=29151>
3 – ئۇچا كەنتىدە 4360 نوپۇس، 2986 مو تېرىلغۇ يەر بولۇپ، نوپۇس بېشىغا ئاران 0.7 مودىن تېرىلغۇ يەر توغرا كېلىدۇ. بازارلىق پارتكوم، خەلق ھۆكۈمىتى بۇ كەنتنىڭ ناھىيە بازىرىغا يېقىن، پارنىكتا كۆكتات ئۆستۈرۈشكە باب كېلىدىغانلىقىنى نەزەردە تۇتۇپ، بۇ يىل بۇ كەنتتە 65 مو كۆلەمدە 68 كۆكتات پارنىكى ياساشنى بېكىتىپ، پارنىك ياساشقا كېتىدىغان 80 مىڭ يۈەن تۆمۈر جازا ھەققىنى بازارلىق ھۆكۈمەت ئۈستىگە ئالدى. دېھقانلار پارنىك ياسىلىدىغان ھەر مو يېرىگە 2000 يۈەنلا چىقىم قىلدى. تېخنىكىلىق ئىشلارنى دېھقانلار ئۆزى قىلىپ، نۇرغۇن چىقىمنى تېجەپ قالدى. كۆكتات ئۆستۈرۈش، باشقۇرۇشقا يېتەكچىلىك قىلىشقا قوشنا كەنتتىن دېھقان تېخنىك تەكلىپ قىلدى.
</S>
<S ID=29152>
‏
</S>
</TEXT>
/BODY
/DOC