<DOC>
<DOCID>TIANSHAN.515717</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-08 21:17:05</DATE>
</HEADER>
<BODY>
<HEADLINE>
<S ID=24184>
يۇقارقى ئاقيارلىقلار بوسۇغا ئاتلىمايلا تەربىيەلەندى
</S>
</HEADLINE>
<TEXT>
<S ID=24185>
   ئابدۇسالام نىياز، ئىلشاد ئەنۋەر خەۋەر قىلىدۇ: ئۇچتۇرپان ناھىيەلىك تەرەققىيات ۋە ئىسلاھات كومىتېتىدىن 3 – تۈركۈمدە ئاقيار بازىرىنىڭ يۇقارقى ئاقيار كەنتىگە چۈشكەن خىزمەت گۇرۇپپىسى ئېچىپ بەرگەن كەپشەرلەش تېخنىكىسى بىلەن تەربىيەلەش كۇرسى يېقىندا ئاخىرلىشىپ، 80 دېھقان كەپشەرلەش تېخنىكىسى بويىچە ئىش ئورنىغا چىقىش گۇۋاھنامىسى ئېلىپ كەسىپكار ئىشچىغا ئايلاندى.
</S>
<S ID=24186>
   يۇقارقى ئاقيار كەنتىدە ئادەم كۆپ، يەر ئاز بولۇپ، ئېشىنچا ئەمگەكچىلەر مۇۋاپىق ئىش ئورنى بولمىغانلىقتىن، تېرىقچىلىقتىن باشقا ۋاقىتتا ئاساسەن بىكار يۈرەتتى.
</S>
<S ID=24187>
خىزمەت گۇرۇپپىسىدىكىلەر بۇ ئەھۋالنى بىلگەندىن كېيىن، ناھىيەلىك ئادەم كۈچى بايلىقى ۋە ئىجتىمائىي كاپالەت ئىدارىسى بىلەن ئالاقىلىشىپ، كەسپىي تېخنىك تەربىيەلەش كۇرسى ئېچىشنى ئىلتىماس قىلدى.
</S>
<S ID=24188>
ناھىيەلىك كەسپىي تېخنىكا مەكتىپىدىن ئوقۇتقۇچى تەكلىپ قىلىپ، كەنتتە 15 كۈنلۈك كەپشەرلەش تېخنىكىسى بويىچە ھەقسىز تەربىيەلەش كۇرسى ئاچتى.
</S>
<S ID=24189>
كۇرس ئاخىرلاشقاندىن كېيىن ناھىيەلىك ئادەم كۈچى بايلىقى ۋە ئىجتىمائىي كاپالەت ئىدارىسى كۇرسانتلاردىن ئىمتىھان ئېلىپ، لاياقەتلىك بولغان 80 كۇرسانتقا ئىش ئورنىغا چىقىش گۇۋاھنامىسى بەردى.
</S>
<S ID=24190>
   دېھقان مەمەت تۇرسۇننىڭ ئائىلىسىدە تۆت جان بولۇپ، تېرىلغۇ يېرى ئاز بولغاچقا، سىرتقا چىقىپ ئىشلەمچىلىك قىلاتتى.
</S>
<S ID=24191>
ئۇ بۇ قېتىم كەنتتە ئېچىلغان تەربىيەلەش كۇرسىغا قاتنىشىپ، كەپشەرلەش تېخنىكىسىنى پۇختا ئىگىلەپ ئىش ئورنىغا چىقىش گۇۋاھنامىسى ئالدى، ئۇ قولىدىكى گۇۋاھنامىسىنى كۆرسىتىپ تۇرۇپ: ئەمدى مۇقىم ئىش ئورنى تاپالماسلىقتىن غەم قىلمايدىغان بولدۇم، خىزمەت گۇرۇپپىسىدىكىلەرگە رەھمەت، دېدى.
</S>
<S ID=24192>
‏
</S>
</TEXT>
/BODY
/DOC