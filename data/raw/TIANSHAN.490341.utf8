<DOC>
<DOCID>TIANSHAN.490341</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-20 13:15:33</DATE>
</HEADER>
<BODY>
<HEADLINE>
<S ID=4126>
ئۇچتۇرپان ناھىيەسى ‹‹ئۈچتە تەلەپچان، ئۈچتە راستچىل بولۇش›› مەخسۇس تەربىيە پائالىيىتىنى قانات يايدۇرۇپ دەسلەپكى ئۈنۈمگە ئېرىشتى
</S>
</HEADLINE>
<TEXT>
<S ID=4127>
   ئابدۇسالام نىياز خەۋەر قىلىدۇ: ئۇچتۇرپان ناھىيەسى ‹‹ئۈچتە تەلەپچان، ئۈچتە راستچىل بولۇش›› مەخسۇس تەربىيە پائالىيىتىنى قانات يايدۇرۇپ، كادىرلارنىڭ خىزمەت ئىستىلىنى ئۆزگەرتىشنى نىشان، ئاساسىي قاتلامنىڭ ئۇلىنى مۇستەھكەملەشنى چىقىش نۇقتىسى قىلىپ، ئاساسىي قاتلام پارتىيە تەشكىلاتلىرىنىڭ ھاكىمىيەت يۈرگۈزۈش سەۋىيەسىنى ئۆستۈرۈپ، پائالىيەتتە كۆرۈنەرلىك نەتىجىگە ئېرىشتى.
</S>
<S ID=4128>
   ناھىيە ‹‹ئۈچتە تەلەپچان، ئۈچتە راستچىل بولۇش›› مەخسۇس تەربىيە پائالىيىتىنى ‹‹شىنجاڭچە ياخشى كادىرلاردىن بولۇش›› ۋە ‹‹تۆتتە كۈچلۈك كادىرلاردىن بولۇش›› پائالىيىتى بىلەن زىچ بىرلەشتۈرۈپ، دېموكراتىيە مەركەزلەشتۈرۈش تۈزۈمىنى ئىزچىللاشتۇرۇپ، كېڭىشىش تۈزۈمىنى ئىجرا قىلىپ، ئىلمىي تەدبىر تۈزۈش سەۋىيەسىنى ئۆستۈردى.
</S>
<S ID=4129>
ناھىيەلىك پارتكوم مەركىزىي ئۆگىنىش گۇرۇپپىسىنىڭ ئەزالىرى باشلامچىلىق بىلەن مەركەزلىك ئۆگىنىش قىلدى ۋە ناھىيە دەرىجىلىك رەھبىرىي كادىرلار ھەم ناھىيەدە تۇرۇشلۇق خىزمەت گۇرۇپپىلىرىنىڭ باشلىقلىرى بىلەن ئايدا ئىككى قېتىم مەركەزلىك ئۆگىنىش قىلىپ، ھەپتىدە بىر قېتىم كېڭەشمە يىغىن ئېچىپ، خىزمەتلەردە ساقلانغان مەسىلىلەرنى ۋاقتىدا تېپىپ چىقىپ، كېيىنكى باسقۇچلۇق خىزمەتلەرنى مۇھاكىمە قىلدى.
</S>
<S ID=4130>
نۇقتىلىق 30 كەنتنى تۈزەشنى بۆسۈش ئېغىزى قىلىپ، ناھىيە دەرىجىلىك كادىرلار كەنتلەرنى ھۆددە ئېلىپ، يىللاردىن بۇيان ھەل بولماي كېلىۋاتقان مەسىلىلەرنى ھەل قىلدى.
</S>
<S ID=4131>
ناھىيە دەرىجىلىك رەھبىرىي كادىرلار 35 مەيدان پارتىيە دەرسى سۆزلىدى، بەنزە ۋە شەخسلەردە ساقلانغان 992 مەسىلە رەتلىنىپ، بۇنىڭ 919ى تۈزىتىلدى.
</S>
<S ID=4132>
خىزمەت گۇرۇپپىلىرى ئاۋامغا 4721 قېتىم ئەمەلىي ئىش، ياخشى ئىش قىلىپ بېرىپ، ئىش كۈتۈپ تۇرغان 435 كىشىنى ئىشقا ئورۇنلاشتۇردى.
</S>
<S ID=4133>
‏
</S>
</TEXT>
/BODY
/DOC