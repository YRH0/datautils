<DOC>
<DOCID>TIANSHAN.541599</DOCID>
<HEADER>
<CLASS>مەملىكەت</CLASS>
<DATE>2016-08-16 13:06:44</DATE>
</HEADER>
<BODY>
<HEADLINE>
<S ID=39695>
قاتتىق بولۇشنى مۇھىم ئورۇنغا قويۇپ، جۇڭگو ئاخبارات ساھەسى ئۈچۈن ئۈلگە تىكلەش كېرەك
</S>
</HEADLINE>
<TEXT>
<S ID=39696>
   مەملىكەت بويىچە ھەر يىلى ئېلان قىلىنغان نەچچە يۈز مىليونلىغان ئاخبارات ئەسەرلىرىدىن نادىر ئەسەرلەرنى تاللاپ چىقىشتا، جەزمەن قىلچە خاتالىق كۆرۈلمەسلىككە كاپالەتلىك قىلىش كېرەك.
</S>
<S ID=39697>
بۇ، جۇڭگو ئاخباراتچىلار جەمئىيىتىنىڭ 26 – نۆۋەتلىك جۇڭگو ئاخبارات مۇكاپاتى، 14 – نۆۋەتلىك چاڭجياڭ – تاۋفېن مۇكاپاتى (تۆۋەندە ‹‹ئىككى مۇكاپات›› دېيىلدى) نى باھالاپ بېكىتىش خىزمىتىگە قويغان مۇھىم تەلىپى، شۇنداقلا جۇڭگو ئاخباراتچىلار جەمئىيىتىنىڭ 2014 – يىلىدىن باشلاپ ‹‹ئىككى مۇكاپات›› نى باھالاش خىزمىتىنى يولغا قويغاندىن بۇيانقى زور ئىسلاھاتى بولۇپ، تەكشۈرۈپ بېكىتىش ھالقىسى كۆپەيتىلدى. ھالبۇكى، تەكشۈرۈپ بېكىتىش ئەزەلدىن كۆرۈلۈپ باقمىغان دەرىجىدە قاتتىق بولدى.
</S>
<S ID=39698>
   جۇڭگو ئاخباراتچىلار جەمئىيىتىنىڭ رەئىسى تيەن سۇڭمىڭنىڭ قارىشىچە، بۇ خىل ئىسلاھاتنىڭ نىشانى ئىنتايىن ئېنىق بولۇپ، ‹‹نەچچە يۈز مىليون ئاخبارات ئەسىرى ئىچىدىن تاللاپ چىقىلىغان، جۇڭگو ئاخبارات مۇكاپاتىغا ئېرىشكەن ئەسەرلەردە نۇقسان بولۇشىنى قەتئىي قوبۇل قىلىشقا بولمايدۇ!
</S>
<S ID=39699>
   قاتتىق بولۇش ئۆلچەم بولۇپ، ئۇنىڭغا تۆۋەن چەك بېكىتىلگەن. ئاخبارات ساھەسىدىكى ئىسلاھات دولقۇنى كۈچىيىۋاتقان، يېڭى تاراتقۇلارنىڭ تەرەققىيات شەكلى كۈنسېرى يېڭىلىنىۋاتقان ئەھۋالدا، كونىلىرىنى چىقىرىپ تاشلاپ، يېڭىلىرىنى راۋاجلاندۇرۇشنىڭ يۇقىرى چېكى يوق، لېكىن، كەسپىي ساپانىڭ تۆۋەن چېكى بار.
</S>
<S ID=39700>
ئاساسىي تىل – يېزىق قېلىپى، ئاخبارات پاكىتى ئامىللىرى، ئاخباراتنىڭ قىممەت يۆنىلىشى قاتارلىق جەھەتلەردە مەسىلە بارلىكى ئاخبارات ئەسەرلىرى ئېنىقكى جۇڭگو ئاخبارات ساھەسىدىكى ئەڭ يۇقىرى سەۋىيەگە ۋەكىللىك قىلالمايدۇ.
</S>
<S ID=39701>
مۇكاپات بوش قالسا بولىدۇكى، تەلەپنى تۆۋەنلىتىشكە بولمايدۇ.
</S>
<S ID=39702>
   قاتتىق بولۇش بىر بايراق بولۇپ، بىر يۆنىلىشكە يېتەكلەيدۇ. جۇڭگو ئاخباراتچىلار جەمئىيىتىنىڭ ‹‹ئىككى مۇكاپات›› قا قاتناشتۇرۇلغان ئەسەرلەرنى باھالاش ئۆتكىلىنى چىڭ تۇتۇشتىكى مەقسىتى لاياقەتسىز ئەسەرلەرنىڭ سىرتقا چىقىپ كېتىشىنى توسۇپ، ھەقىقىي مۇنەۋۋەر ئەسەرلەرنى باھالاپ چىقىشتىن ئىبارەت.
</S>
<S ID=39703>
مۇشۇنداق قىلغاندىلا، پۈتكۈل ئاخبارات ساھەسىدىكى يېنىكلىك قىلىش كەيپىياتىنى تۈگىتىپ، خىزمەتنى ئەستايىدىل، ئىنچىكە ۋە پۇختا ئىشلەش ئىستىلىغا ۋارىسلىق قىلغىلى بولىدۇ.
</S>
<S ID=39704>
بولۇپمۇ جۇڭگو ئاخباراتچىلار جەمئىيىتى خاتالىق بار ئەسەرلەرنى بىراقلا ئەمەلدىن قالدۇرۇۋەتمەيدۇ، بەلكى ئەسلىي ئورنىغا قايتۇرۇپ، سەۋەبىنى تەپسىلىي چۈشەندۈرىدۇ.
</S>
<S ID=39705>
   ساپ ئالتۇن ئوتتا سىنىلىدۇ؛ قايتا – قايتا تاللاش ئارقىلىق ھەقىقىي ئىختىساسلىقلارغا ئېرىشكىلى بولىدۇ.
</S>
<S ID=39706>
قاتتىق ئۆلچەم، ئېھتىياتچان پوزىتسىيە، ئۆتكەلنى قاتتىق ئىگىلەش تېخىمۇ كۆپ ئاخباراتچىلارنىڭ ئاساسىي قاتلامغا، ئامما ئارىسىغا، تۇرمۇشقا چوڭقۇر چۆكۈشىگە تۈرتكە بولىدۇ.
</S>
<S ID=39707>
ئاخبارات ساھەسىدىكى ئۇستاز مۇ چىڭ ئېيتقاندەك، ئامما بىلەن قان بىلەن گۆشتەك يېقىن مۇناسىۋەت ۋە چوڭقۇر ئىدىيەۋى ھېسسىيات ئورناتقاندىلا، ئاندىن دەۋرگە يۈز كېلەلىگۈدەك ئەسەرلەرنى يېزىپ چىققىلى بولىدۇ.
</S>
<S ID=39708>
   پارتىيە ۋە خەلق خاتىرجەم بولغۇدەك لاياقەتلىك ئاخبارات خىزمەتچىسى بولۇپ، لاياقەتلىك ئاخبارات ئەسەرلىرىنى روياپقا چىقىرىش ئەقەللىي ئىش. مۇنەۋۋەر بولۇش لاياقەتلىك بولۇشنىڭ ئۈستىگە قۇرۇلىدۇ.
</S>
<S ID=39709>
جامائەت پىكرى خىزمەتچىسى ھەر بىر پارچە ئەسەرگە مۇئامىلە قىلىشتا، يەنە كۆپرەك كۆرۈپ چىقىپ، ئۆز – ئۆزىدىن پۇتاق تېپىشقا جۈرئەت قىلىپ، تەكشۈرۈپ بېكىتىش ھالقىسىنى چىڭ تۇتۇپ، ئىدىيەۋىلىككە، جەلپكارلىققا ئىگە سۈپەتلىك ئەسەرلەرنى ئۈزلۈكسىز بارلىققا كەلتۈرۈشى كېرەك.
</S>
<S ID=39710>
مۇشۇنداق قىلغاندىلا پارتىيە ۋە خەلقنىڭ ئۈمىدىنى ئاقلىغىلى بولىدۇ.
</S>
<S ID=39711>
(شىنخۇا ئاگېنتلىقى، بېيجىڭ تېلېگراممىسى)
</S>
</TEXT>
/BODY
/DOC