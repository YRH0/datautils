<DOC>
<DOCID>TIANSHAN.497680</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-15 15:40:39</DATE>
</HEADER>
<BODY>
<HEADLINE>
<S ID=10748>
چەرچەن يېڭى ئايرودۇرۇمى بۇ يىل ئاۋغۇستتا ئىشلىتىشكە تاپشۇرۇلىدۇ
</S>
</HEADLINE>
<TEXT>
<S ID=10749>
    ئىختىيارىي مۇخبىرىمىز ياسىنجان رەھمىتۇللا خەۋىرى: چەرچەن يېڭى ئايرودۇرۇمىدا بەلگىلەنگەن ۋاقىتتا ئوڭۇشلۇق ئايروپىلان قاتنىشىشىغا كاپالەتلىك قىلىش ئۈچۈن، يېقىندا، چەرچەن ئايرودۇرۇمى يېڭى ئايرودۇرۇمىدا ئايروپىلان قاتناشتىن بۇرۇنقى تەييارلىق خىزمەتلىرىنى ماسلاشتۇرۇش يىغىنى چاقىردى.
</S>
<S ID=10750>
يىغىندا، ئايرودۇرۇم كۆچۈرۈش قۇرۇلۇشى قوماندانلىق ئىشتابى بىلەن يېڭى ئايرودۇرۇم قۇرۇلۇشىنىڭ ئىلگىرىلەش ئەھۋالى، ھاۋا بوشلۇقىنى باشقۇرۇش ئەسلىھەلىرى، ئالاھىدە ئاپتوموبىللار، ئىشچى–خىزمەتچىلەر تۇرمۇش ئەسلىھەلىرىنىڭ سەپلىنىشى قاتارلىق مەسىلىلەر ئۈستىدە پىكىر ئالماشتۇرۇلدى.
</S>
<S ID=10751>
چەرچەن يېڭى ئايرودۇرۇمىدا بۇ يىل ئاۋغۇستتا ئايروپىلان قاتناشقا كاپالەتلىك قىلىنىدۇ.
</S>
<S ID=10752>
    ئىگىلىنىشىچە، چەرچەن ئايرودۇرۇمىدا 2014–يىل ئىيۇندا قۇرۇلۇش باشلانغان، 588 مىليون يۈەن مەبلەغ سېلىنغان.
</S>
<S ID=10753>
چەرچەن ئايرودۇرۇمى دۆلەت ئىچىدىكى تارماق لىنىيەلىك ئايرودۇرۇم بولۇپ، ئايرودۇرۇم چەرچەن ناھىيە باغئېرىق يېزىسىنىڭ چىگەقاش كەنتى ئەتراپىغا جايلاشقان.
</S>
<S ID=10754>
 ناھىيە بازىرى بىلەن بولغان ئارلىقى 13 كىلومېتىر كېلىدۇ. ئۇچۇش رايونىنىڭ دەرىجىسى 4C بويىچە لايىھەلەنگەن بولۇپ، يېڭىدىن 2800 مېتىر ئۇزۇنلۇقتىكى ئۇچۇش يولىدىن بىرى ياسالغان.
</S>
<S ID=10755>
نۆۋەتتە، ئايرودۇرۇمغا يەنە خەۋەرلىشىش، يول باشلاش، ھاۋارايى، توك، سۇ، ئوت ئۆچۈرۈش قاتارلىق يانداش ئەسلىھەلەر قۇرۇلۇشى ئىشلەنمەكتە.
</S>
<S ID=10756>
 ئايرودۇرۇمنىڭ ئاۋىئاتسىيە بىناسى، ئايرودۇرۇم باشقۇرۇش بىناسى، ئايروپىلان ئۇچۇش يولى قاتارلىق ئاساسىي قۇرۇلۇشلار پۈتتى.
</S>
<S ID=10757>
  
</S>
</TEXT>
/BODY
/DOC