<DOC>
<DOCID>TIANSHAN.536243</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-22 09:49:48</DATE>
</HEADER>
<BODY>
<HEADLINE>
<S ID=34355>
ئونسۇ ناھىيەسى قۇمئېرىق دەرياسىنىڭ كەلكۈن مۇداپىئە خىزمىتى پۇختا ئىشلەنمەكتە
</S>
</HEADLINE>
<TEXT>
<S ID=34356>
   ئىختىيارىي مۇخبىرلىرىمىز مۇتەللىپ ئابدۇراھمان، ئەخمەتجان ئىدىرىس خەۋىرى: بۇلتۇر 2-ئاۋغۇست ئونسۇ ناھىيەسىنىڭ قۇمئېرىق دەرياسى سېرىق ئوغلاق سايلىقى كەلكۈن مۇداپىئە نۇقتىسىدىكى 200 مېتىر دامبىنى يار ئېلىپ كېتىپ، بۇ ناھىيەنىڭ تۇخۇلا يېزىسى ۋە ئۇنىڭ ئەتراپىدىكى بىر قىسىم دېھقانچىلىق ئېتىزلىرى ۋەيران بولۇپ، زور ئىقتىسادىي زىيان بولغان ئىدى. بۇ يىل ئونسۇ ناھىيەسى تەجرىبە-ساۋاقلارنى ئەستايىدىل يەكۈنلەپ، سۇچىلىق تارماقلىرىنى بالدۇر ھەرىكەتلەندۈرۈپ، كەلكۈن مۇداپىئە تەييارلىق خىزمىتىنى بالدۇر باشلىدى.
</S>
<S ID=34357>
   19-ئىيۇل مۇخبىرلار قۇمئېرىق دەرياسى سېرىق ئوغلاق سايلىقى كەلكۈن مۇداپىئە نوقتىسىغا بارغاندا ناھىيەلىك سۇچىلىق تارمىقىنىڭ خادىم ۋە چوڭ تىپتىكى ماشىنا ئۈسكۈنىلەرنى تەشكىللەپ، كەلكۈن مۇداپىئە دامبىسىنى پۇختىلاۋاتقانلىقىنى كۆردى.
</S>
<S ID=34358>
   ناھىيەلىك سۇ ئىدارىسىنىڭ شۇجىسى ئەمەر ھېكىم مۇنداق دېدى: بۇ يىل بىز بالدۇر تۇتۇش قىلىپ، بالدۇر تەييارلىق كۆرۈپ، دامبىنى كېڭەيتىپ ۋە يۇقىرى كۆتۈرۈپلا قالماي، سېرىق ئوغلاق سايلىقى كەلكۈن دامبىسىنى ئومۇميۈزلۈك پۇختىلىدۇق.
</S>
<S ID=34359>
   بۇ يىل ناھىيەلىك سۇچىلىق تارماقلىرى كەلكۈن مۇداپىئە خىزمىتىنى ئىلمىي ئورۇنلاشتۇرۇپ، خەتەردىن ئاگاھلاندۇرۇش لايىھەسىنى تۈزۈپ چىقتى، ئۇلار ئاپرېلدىن باشلاپ 17 مىليون يۈەن مەبلەغ سېلىپ، خادىم ۋە ئۈسكۈنىلەرنى تەشكىللەپ، قۇمئېرىق دەرياسىنىڭ ئونسۇ ناھىيە تەۋەسىدىكى كەلكۈن مۇداپىئە خىزمىتىنى كۈچەيتتى.
</S>
<S ID=34360>
   ئىگىلىنىشىچە، ھەر يىلى 7-8-ئايلاردا تاغدىكى قارلارنىڭ ئېرىشى سەۋەبلىك قۇمئېرىق دەرياسى ئۇلغىيىش مەزگىلىگە كىرىدىكەن، نۆۋەتكىچە قۇمئېرىق دەرياسىنىڭ سۇ رايى نورمال ھالەتنى ساقلىغان.
</S>
</TEXT>
/BODY
/DOC