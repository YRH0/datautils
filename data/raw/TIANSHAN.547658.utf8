<DOC>
<DOCID>TIANSHAN.547658</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-09-06 11:27:19</DATE>
</HEADER>
<BODY>
<HEADLINE>
<S ID=47274>
توققۇزتارا ناھىيەسى خاس تېرىقچىلىقنى يۈكسەلدۈرۈپ، دېھقانلارنىڭ كىرىمىنى ئاشۇردى
</S>
</HEADLINE>
<TEXT>
<S ID=47275>
   شېرىنئاي يارمۇھەممەت خەۋەر قىلىدۇ: توققۇزتارا ناھىيەسى يېقىندىن بۇيان سۇ، تۇپراق، قۇياش نۇرى ۋە ئىسسىقلىق بايلىقى ئەۋزەللىكىگە تايىنىپ، يېزا ئىگىلىك كەسىپ قۇرۇلمىسىنى تەڭشەپ، يۇقىرى ئۈنۈملۈك ئېڭىز تېرىقچىلىق كۆلىمىنى كېڭەيتىپ، دېھقانلارنىڭ كىرىمىنى ئاشۇرۇشىغا تۈرتكە بولدى.
</S>
<S ID=47276>
   تاشتۆپە يېزىسىنىڭ كوناتام كەنتىدىكى پارتىيە ئەزالىرى ئۈلگىلىك ۋە باشلامچىلىق رولىنى جارى قىلدۇرۇپ، دېھقانلارنى ئېڭىز ئورنىغا ئىقتىسادىي ئۈنۈمى يۇقىرى خاس زىرائەت ۋە كۆكتات ئۆستۈرۈشكە پائال يېتەكلىگەنلىكتىن، دېھقانلارنىڭ ئاكتىپلىقى ئېشىپ، يېسسىۋېلەك كۆلىمى 1000 مودىن ئېشىپ، بۇ كەنت ‹‹يېسسىۋېلەك تېرىلغۇ كەنتى›› بولۇپ قالدى.
</S>
<S ID=47277>
كوناتام كەنت ئاھالە كومىتېتىنىڭ مۇدىرى خې خېيلياڭ مۇنداق دېدى: ئالدىنقى بىرنەچچە يىلدا ئېڭىز ئورنىغا مايلىق ئاپتاپپەرەس، پۇرچاق تېرىپ سىناق قىلغانىدۇق، بىراق ئۈنۈمى ئانچە ياخشى بولمىغانىدى.
</S>
<S ID=47278>
ئېڭىز ئورنىغا يېسسىۋېلەك تېرىپ ئۈنۈمىنى كۆردۇق.
</S>
<S ID=47279>
بۇنىڭ بىلەن دېھقانلارنىڭ ئېڭىز ئورنىغا يېسسىۋېلەك تېرىش ئاكتىپلىقى ئاشتى.
</S>
<S ID=47280>
دېھقانلار ئېڭىز ئورنىغا تېرىغان يېسسىۋېلىكىدىن موسىغا 3000 يۈەندىن ئارتۇق كىرىم قىلدى.
</S>
<S ID=47281>
   ئۇقۇشىمچە، بۇ ناھىيە يېقىنقى يىللاردىن بۇيان يېزا ئىگىلىك كەسىپ قۇرۇلمىسىنى ئۈزلۈكسىز ئەلالاشتۇرۇپ، ‹‹بىر كەنتتە بىر مەھسۇلات بولۇش››نى ئىشقا ئاشۇرۇپ، ئالاھىدە، سۈپەتلىك، يۇقىرى ئۈنۈملۈك زىرائەت ۋە كۆكتاتلارنى كۆپلەپ تېرىپ، ئېڭىز ئورنى كۆكتاتچىلىقى، خاس باغ – ئورمانچىلىق، ئەسلىھەلىك يېزا ئىگىلىكى ۋە جۇڭيى دورا ئۆسۈملۈكلىرى خاس تېرىقچىلىقىنى راۋاجلاندۇرغان.
</S>
<S ID=47282>

</S>
</TEXT>
/BODY
/DOC