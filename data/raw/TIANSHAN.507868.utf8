<DOC>
<DOCID>TIANSHAN.507868</DOCID>
<HEADER>
<CLASS>پەن – مائارىپ</CLASS>
<DATE>2016-03-10 11:50:27</DATE>
</HEADER>
<BODY>
<HEADLINE>
<S ID=18961>
ئالىي مەكتەپ ئوقۇغۇچىلىرىنىڭ ۋاقىتلىق ئوقۇشتىن توختاپ ئىگىلىك تىكلىشىگە مەدەت بېرىلىدۇ
</S>
</HEADLINE>
<TEXT>
<S ID=18962>
‏  تۈنۈگۈن چۈشتىن كېيىن، مۇئاۋىن مائارىپ مىنىستىرى لىن خۇيچىن ئالىي مەكتەپلەرنىڭ يېڭىلىق يارىتىش ئىگىلىك تىكلەش مائارىپ تېمىسىنى زىچ چۆرىدەپ، تورداشلار بىلەن توردا پىكىر ئالماشتۇردى.
</S>
<S ID=18963>
ئۇ مۇنداق دېدى: گوۋۇيۈەن ئىشخانىسى ئۆتكەن يىلى بېسىپ تارقاتقان «ئالىي مەكتەپلەرنىڭ يېڭىلىق يارىتىش ئىگىلىك تىكلەش مائارىپ ئىسلاھاتىنى يولغا قويۇشنى چوڭقۇرلاشتۇرۇش توغرىسىدىكى پىكىر»دە مۇنۇلار ئېنىق ئوتتۇرغا قويۇلدى.
</S>
<S ID=18964>
ئېلاستىكلىق ئوقۇتۇش تۈزۈمىنى يولغا قويۇش، ئوقۇغۇچىلارنىڭ ئوقۇش يىل چەكلىمىسىنى قويۇۋېتىش، ئوقۇش مۇساپىسىنى تەڭشەش ، ئوقۇش تەۋەلىكىنى ساقلاپ قېلىپ ۋە ۋاقىتلىق ئوقۇشتىن توختاپ يېڭىلىق يارىتىش ئىگىلىك تىكلىشىگە يول قويۇش كېرەك.
</S>
<S ID=18965>
ھازىر بەزى جايلار ۋە ئالىي مەكتەپلەر بەلگىلىمىنى كونكرېتلاشتۇردى. ئالايلۇق: بەزى ئۆلكىلەر ئوقۇغۇچىلارنىڭ ئوقۇش تەۋەلىكىنى ساقلاپ قېلىپ سەككىز يىل ۋاقىتلىق ئوقۇشتىن توختاپ ئىگىلىك تىكلىشى ھەققىدە بەلگىلىمە چىقاردى.
</S>
<S ID=18966>
بۇ يىل مائارىپ مىنىستىرلىقى تۈزىتىلگەندىن كېيىنكى «ئادەتتىكى ئالىي مەكتەپ ئوقۇغۇچىلىرىنى باشقۇرۇش بەلگىلىمىسى»نى رەسمىي ئېلىپ قىلىپ، ئېلاستىكلىق ئوقۇتۇش تۈزۈمى ۋە ۋاقىتلىق ئوقۇشتىن توختاپ ئىگىلىك تىكلەش قاتارلىقلار توغرىسىدا ئېنىق بەلگىلىمە چىقىرىدۇ.
</S>
<S ID=18967>
لىن خۇيچىن مۇنداق دېدى: بىز ئالىي مەكتەپ ئوقۇغۇچىلىرىنىڭ يېڭىلىق يارىتىشى، ئىگىلىك تىكلىشىگە ئىلھام بېرىمىز، لېكىن ئۇلارنىڭ ئاساسىي بىلىملەرنى ئوبدان ئۆگىنىپ، ئاساسىي ماھارىتىنى ئۆستۈرۈشىنى ھەمدە پىسخىكا جەھەتتە ئوبدان تەييارلىق قىلىپ، قەدەمنى پۇختا ئېلىپ، جاپاغا چىداپ كۈرەش قىلىشىنى ئۈمىد قىلىمىز.
</S>
</TEXT>
/BODY
/DOC