<DOC>
<DOCID>TIANSHAN.548731</DOCID>
<HEADER>
<CLASS>خەلقئارا</CLASS>
<DATE>2016-09-09 11:00:13</DATE>
</HEADER>
<BODY>
<HEADLINE>
<S ID=47944>
مېركېل مۇساپىرلار سىياسىتىگە يان باستى
</S>
</HEADLINE>
<TEXT>
<S ID=47945>
   گېرمانىيە زۇڭلىسى مېركېل 7-سېنتەبىر ئۆزى ئوتتۇرىغا قويغان ئېچىۋېتىش خاراكتېرىدىكى مۇساپىرلار سىياسىتىنى ئاقلاپ، مۇساپىرلارغا قارشى سىياسەت گېرمانىيەنىڭ قىممەت قارىشىغا بولغان تەھدىت، دېدى.
</S>
<S ID=47946>
   مېركېل شۇ كۈنى گېرمانىيە فېدېراتسىيە پارلامېنتىدا ۋە پارلامېنتتىن كېيىن سۆز قىلغاندا ھاكىمىيەت بېشىدىكى پارتىيە خىرىستىيان دېموكراتىيە ئىتتىپاقىنىڭ مېكلېنبۇرگ-ئاندىنقى پومورزې ئوبلاستىدىكى پارلامېنت سايلىمىدا قاتتىق مەغلۇب بولغانلىقى توغرىسىدا تۇنجى قېتىم سۆز ئاچتى.
</S>
<S ID=47947>
   مېكلېنبۇرگ-ئاندىنقى پومورزې ئوبلاستىدا بۇ يىل ئاپرېلدا ئۆتكۈزۈلگەن يەرلىك پارلامېنت سايلىمىدا قۇرۇلغىنىغا 3 يىل بولغان مۇساپىرلارغا قارشى پارتىيە ــ گېرمانىيە تاللاش پارتىيەسىنىڭ ئىپادىسى گەۋدىلىك بولۇپ، بېلەت سانى ئەڭ كۆپ بولغان سوتسىيال دېموكراتلار پارتىيەسىدىن قالسىلا ئىككىنچى ئورۇندا تۇرغان، مېركېل رەھبەرلىكىدىكى خىرىستىيان دېموكراتلار ئىتتىپاقى ئۈچىنچى ئورۇندا تۇرغان.
</S>
<S ID=47948>
   مېركېل فېدېراتسىيە پارلامېنتىدا پالاتا ئەزالىرىغا: «ھەممىمىز گېرمانىيە تاللاش پارتىيەسىنىڭ خىرىستىيان دېموكراتلار ئىتتىپاقى ئۈچۈن تەھدىت بولۇپلا قالماي، تۆۋەندە ئولتۇرغان ھەر بىرەيلەن ئۈچۈنمۇ تەھدىت ئىكەنلىكىنى چۈشىنىپ يېتىشىمىز كېرەك» دېدى.
</S>
<S ID=47949>
   بۇ يىل يانۋاردىن ئىيۇلغىچە گېرمانىيەدە 230 مىڭ مۇساپىر يېڭىدىن تىزىملانغان، بۇنىڭ ئىچىدە نۇرغۇنلىرى بۇ يىل بېشىدا چېگرادىن كىرگەن، ھەر ئايدا تەخمىنەن 16 مىڭ مۇساپىر چېگرادىن كىرگەن.
</S>
<S ID=47950>
مېركېل مۇساپىرلارنى قوبۇل قىلىشتا ئەڭ يۇقىرى چەك قويۇشقا قارشى تۇرۇپ، بۇ يىل مۇساپىرلار سانىنىڭ كۆرۈنەرلىك ئازايغانلىقىنى ئېيتتى.
</S>
<S ID=47951>
   مېركېلنىڭ قارىشىچە، گېرمانىيەنىڭ مۇساپىرلار كىرىزىسىغا تاقابىل تۇرۇش تەدبىرلىرى بەلگىلىك ئۈنۈمگە ئېرىشكەن، ئۇ: «بۇ يىللىق ئەھۋال بۇلتۇرقىغا قارىغاندا كۆپ ياخشى، لېكىن يەنىلا نۇرغۇن ئىشلارنى قىلىشىمىز كېرەك» دېدى.
</S>
</TEXT>
/BODY
/DOC