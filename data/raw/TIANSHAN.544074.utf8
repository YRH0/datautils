<DOC>
<DOCID>TIANSHAN.544074</DOCID>
<HEADER>
<CLASS>شىنجاڭ</CLASS>
<DATE>2016-08-25 12:35:58</DATE>
</HEADER>
<BODY>
<HEADLINE>
<S ID=43083>
دۇنيادىكى ئەڭ چوڭ بازار 2018-يىلى سانجىدا مەيدانغا كېلىدۇ
</S>
</HEADLINE>
<TEXT>
<S ID=43084>
   دۇنيادىكى ئەڭ چوڭ بازارنى چۆرگىلەپ، غەربىي يۇرت جىلۋىسىدىن ھۇزۇرلىنىڭ.
</S>
<S ID=43085>
ئىككى يىلدىن كېيىن، سانجى شەھىرىدىكى يىپەك يولى خەلقئارا چوڭ بازىرى ھەر تەرەپتىن كەلگەن ساياھەتچىلەرنى كۈتۈۋالىدۇ.
</S>
<S ID=43086>
   يىپەك يولى خەلقئارا چوڭ بازىرى يىپەك يولى تەسىراتلىرى شەھەرچىسىنىڭ 2 -قارارلىق تۈرى بولۇپ، دۇنيادىكى ئەڭ چوڭ بازار، دەپ ئاتالغان. مۇخبىرنىڭ 24-ئاۋغۇست ئىگىلىشىچە، يىپەك يولى خەلقئارا چوڭ بازىرىغا بۇلتۇر ئاۋغۇستتا قۇرۇلۇش باشلانغان بولۇپ، نۆۋەتتە، ئۇل سېلىش تاماملانغان، مۆلچەرلىنىشىچە، 2018-يىلى ئۆكتەبىردە ئىشقا كىرىشتۈرۈلىدىكەن.
</S>
<S ID=43087>
   پىلاندىن قارىغاندا، يىپەك يولى خەلقئارا چوڭ بازىرى 16 سەيلە كوچىسى ۋە ئوتتۇرا ئاسىيا بازىرى، قەشقەر بازىرى، ئىلى بازىرى، غەربىي يۇرت مىللىي ئۆرپ-ئادەت مەدەنىيىتى بازىرى، يېمەك-ئىچمەك بازىرى قاتارلىق 32 بازاردىن تەشكىللىنىدىكەن.
</S>
<S ID=43088>
   تونۇشتۇرۇلۇشىچە، ئۈرۈمچى شەھىرى بىلەن سانجى شەھىرى كېسىشكەن جايدىكى تۇنخې كۆۋرۈكىنىڭ شىمالىي تەرىپىدە قەد كۆتۈرىدىغان يىپەك يولى خەلقئارا چوڭ بازىرى دىۋوپۇ خەلقئارا ئايرودۇرۇمى بىلەن پەقەت 10 مىنۇتلۇق يول ئىكەن. 
</S>
<S ID=43089>
بازار قۇرۇلۇشىغا ئىشلىتىلىدىغان يەر 350 مو، ئومۇمىي قۇرۇلۇش كۆلىمى تەخمىنەن 490 مىڭ كۋادرات مېتىر بولۇپ، جۇڭگودىكى تۇنجى «يىپەك يولى» باش تېما قىلىنغان دۇنياۋى ساياھەت ئورنى بولۇپ قالىدىكەن. 
</S>
</TEXT>
/BODY
/DOC