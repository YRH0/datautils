<DOC>
<DOCID>TIANSHAN.504332</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-02 17:32:00</DATE>
</HEADER>
<BODY>
<HEADLINE>
<S ID=17511>
نىلقا ناھىيەسى ئاپەتتىن مۇداپىئەلىنىش ئىقتىدارىنى ئاشۇردى
</S>
</HEADLINE>
<TEXT>
<S ID=17512>
     ئىختىيارىي مۇخبىرىمىز نەبىجان ئەخمەت خەۋىرى: نىلقا ناھىيەسى قار-مۇزلارنىڭ ئېرىشىدىن شەكىللەنگەن كەلكۈن ۋە لاي- لاتقا قاتارلىق گىئولوگىيەلىك ئاپەتلەرنىڭ ئاممىنىڭ ھاياتى ۋە مال-مۈلكىگە زىيان سېلىشىدىن ساقلىنىش ئۈچۈن، نۆۋەتتە بۇ ناھىيەلىك ماددىي ئەشيالارنى زاپاس ساقلاش ئىسكىلاتىغا 3 مىليون يۈەن قىممىتىدىكى 7 چوڭ تۈر بويىچە 27 خىل ماددىي ئەشيا كىرگۈزۈلدى.
</S>
<S ID=17513>
ئاساسلىق ساقلانغان ئەشيالاردىن چېدىر، قاتلىنىدىغان كارۋات، گېنىراتور، پاختىلىق كىيىم، يوتقان قاتارلىق تۇرمۇش بۇيۇملىرى بار ئىكەن.
</S>
<S ID=17514>
شۇنىڭ بىلەن بىرگە بىر قىسىم كۈندىلىك تۇرمۇش بۇيۇملىرىغا قارىتا بۇ ناھىيە چوڭ تىپتىكى تاللا بازارلىرى ۋە ئۇن زاۋۇتلىرى بىلەن سېتىۋېلىش كېلىشىمى ئىمزالىغان.
</S>
<S ID=17515>
بۇ ئارقىلىق گۈرۈچ ، ماي ، ئۇن قاتارلىق زۆرۈر تۇرمۇش بۇيۇملىرىنى ۋاقتىدا تەمىنلەشكە كاپالەتلىك قىلىپ، بۇ زۆرۈر يېمەكلىكنىڭ ساقلاش تەس بولۇش، ئاسان ۋاقتى ئۆتۈپ كېتىش قاتارلىق مەسىلىلەرنى ئۈنۈملۈك ھەل قىلغان.
</S>
<S ID=17516>
    ئىگىلىنىشىچە، نىلقا ناھىيەلىك ماددىي ئەشيالارنى زاپاس ساقلاش ئىسكىلاتى 2012-يىلى 9-ئايدا 2 مىليون يۈەن مەبلەغ سېلىش ئارقىلىق قۇرۇلغان بولۇپ، ئىسكىلاتنىڭ ئومۇمىي قۇرۇلۇش كۆلىمى 4000 كىۋادرات مېتىر كېلىدىكەن .
</S>
<S ID=17517>
بۇ ئىسكىلات ئىلى ئوبلاستى بويىچە ئەڭ چوڭ ئاپەتتىن قۇتقۇزۇش ماددىي ئەشيالارنى زاپاس ساقلاش ئىسكىلاتى ھېسابلىنىدىكەن .
</S>
</TEXT>
/BODY
/DOC