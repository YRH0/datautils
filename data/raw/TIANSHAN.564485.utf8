<DOC>
<DOCID>TIANSHAN.564485</DOCID>
<HEADER>
<CLASS>پەن – مائارىپ</CLASS>
<DATE>2016-11-13 13:43:12</DATE>
</HEADER>
<BODY>
<HEADLINE>
<S ID=58827>
ئىمتىھان ۋاقتى يېقىنلاشقاندا
</S>
</HEADLINE>
<TEXT>
<S ID=58828>
   تۇرسۇن مۇھەممەت
</S>
<S ID=58829>
 ئىمتىھانغا جەمئىيەتتىكى ھەر ساھە، ھەر كەسىپ بولۇپمۇ ئاتا – ئانا، مەكتەپ ۋە ئوقۇتقۇچىلار يۈكسەك دەرىجىدە ئېتىبار بىلەن قارايدۇ.
</S>
<S ID=58830>
    ئىمتىھان يېقىنلاشقانسېرى ئاتا – ئانىلار ۋە مەكتەپ ئوقۇغۇچىلارنىڭ ئۆگىنىشى ۋە ئىمتىھاندىن كېيىنكى ئىشلىرىغىچە كۆڭۈل بۆلۈپ جىددىيلىشىدۇ.
</S>
<S ID=58831>
بەزى ئوقۇغۇچىلاردا چۈشكۈنلىشىش، تەشۋىشلىنىش، زېرىكىشتەك پىسخىكىلىق مەسىلىلەر كۆرۈلىدۇ.
</S>
<S ID=58832>
شۇڭا، ئوقۇغۇچىلار ئىمتىھان يېقىنلاشقاندا ئىمتىھان ئېلىنىدىغان مەزمۇنلارنى تەكرار قىلىش بىلەن بىللە، مۇھىمى پىسخىكا جەھەتتىن ئۆزىنى تەڭشەشكىمۇ ئالاھىدە ئەھمىيەت بېرىش كېرەك.
</S>
<S ID=58833>
    باشلانغۇچ، ئوتتۇرا مەكتەپ ئوقۇغۇچىلىرىنىڭ مەۋسۇملۇق، چارەكلىك ئىمتىھانى بولسۇن ياكى يۇقىرى ئۆرلەش ئىمتىھانى، ئوقۇش پۈتكۈزۈش ئىمتىھانى بولسۇن ۋە ياكى تولۇق ئوتتۇرا مەكتەپ ئوقۇغۇچىلىرىنىڭ ئالىي مەكتەپ ئىمتىھانى، ئالىي مەكتەپ ئوقۇغۇچىلىرىنىڭ ئىش ئورنىغا چىقىش ئىمتىھانى، دۆلەت مەمۇرىلىق ئىمتىھانى بولسۇن ھەممىسىنىڭ تەلىپى ئوخشاش ھەم ئۆزگىچە ئالاھىدىلىكى بولۇپ، بۇلار ئوقۇغۇچىلاردىن ياخشى بولغان ئۆگىنىش ئادىتىنى يېتىلدۈرۈشنى تەلەپ قىلىدۇ.
</S>
<S ID=58834>
شۇڭا، ئوقۇغۇچىلار ئىمتىھاندىن بۇرۇنقى ئۆگىنىشنى ياخشى قىلىش بىللەن بىللە، تۆۋەندىكى بىر قانچە نۇقتىلارغا دىققەت قىلىش كېرەك:
</S>
<S ID=58835>
 1.ئوقۇغۇچىلار ئىمتىھانغا مەسئۇلىيەتچانلىق تۇيغۇسىدا بولۇپ، زېھنىنى ئىمتىھانغا مەركەزلەشتۈرۈش كېرەك.
</S>
<S ID=58836>
  2.ئىمتىھانغا پەرۋاسىز قارىماسلىقى، مەسئۇلىيەتسىز تۇيغۇسىدا بولماسلىقى كېرەك.
</S>
<S ID=58837>
چۈنكى، ئىمتىھان رايىڭىزغا باقمايدۇ، ئىمتىھان تىرىشقانلارغا نىسبەتەن بەخت – سائادەت خۇشاللىق، ھۆرمەت ئېلىپ كېلىدۇ.
</S>
<S ID=58838>
تىرىشمىغانلارغا بولسا رەھىمسىز تۇيۇلۇشى مۇمكىن.
</S>
<S ID=58839>
مانا بۇ نۇقتىنى ئىمتىھان بېرىدىغان ھەر بىر ئوقۇغۇچى ئېسىدىن چىقارماسلىقى، بۇ نۇقتىغا يۈكسەك دەرىجىدە ئەھمىيەت بېرىشى، مەسئۇلىيەتچانلىق پوزىتسىيەسىدە بولۇش كېرەك.
</S>
<S ID=58840>
 3.ئىمتىھاننىڭ ماھىيىتى، تەلىپىنى چوڭقۇر تونۇپ، نېمە ئۈچۈن، نېمىشقا ئىمتىھان بېرىدىغانلىقىنى چۈشىنىش كېرەك.
</S>
<S ID=58841>
 4.قايسى دەرستىن قايسى ئورۇندا، قايسى ئورۇنغا ئىمتىھان بېرىش چۈشەنچىسى ئايدىڭ بولۇش كېرەك.
</S>
<S ID=58842>
5.ئىمتىھاننى ياخشى بەرمىسە ئاتا – ئانىسىغا، ئوقۇتقۇچىسىغا، جەمئىيەتكە يۈز كېلەلمەيدىغانلىقىنى، جەمئىيەتتە ساۋاقداشلىرى ئالدىدىكى ئىززەت – ھۆرمىتىگە جۈملىدىن ئۆزىنىڭ كەلگۈسى ئستىقبالىغىمۇ مەلۇم دەرىجىدە تەسىر كۆرسىتىدىغانلىقىنى بىلىش كېرەك.
</S>
<S ID=58843>
6.ئوقۇغۇچىلار شۇ ئىمتىھان ياكى شۇ ئىمتىھاننىڭ تەلىپىگە مۇناسىۋەتلىك دەرسلىك كىتاب، قوشۇمچە ماتېرىياللارنى تولۇقلاشقا ئەھمىيەت بېرىش بىلەن بىللە، ئوقۇتقۇچىلارنىڭ، ئاتا – ئانىلارنىڭ ماددىي ۋە مەنىۋى جەھەتتىكى قوللىشىنى قولغا كەلتۈرۈش كېرەك.
</S>
<S ID=58844>
7.ئوقۇغۇچىلار دەرسلىك كىتابنى ئاساس، پايدىلىنىش ماتېرىياللىرىنى قوشۇمچە قىلىپ، ئاساسىي كۈچنى ئۆگىنىشكە قارىتىش كېرەك.
</S>
<S ID=58845>
8.ئىمتىھانغا مۇناسىۋەتلىك فورمۇلا، تەجرىبە، ئىسخېما، بىرلىكلەرنى دەرس مەزمۇنىغا بىرلەشتۈرۈپ ئۆگىنىشكە ئەھمىيەت بېرىش كېرەك.
</S>
<S ID=58846>
9.مۇھىم نۇقتا بىلەن قىيىن نۇقتىنى ئېنىق ئايرىپ تاللاپ ئۆگىنىش، ھەممىگە تەڭ ئېسىلىۋالماسلىق، قىيىن نۇقتىلارنى تاشلاپ قويماي ئۆگىنىش ئادىتىنى يېتىلدۈرۈش كېرەك.
</S>
<S ID=58847>
‏    
</S>
</TEXT>
/BODY
/DOC