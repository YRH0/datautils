<DOC>
<DOCID>TIANSHAN.512317</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-23 18:10:40</DATE>
</HEADER>
<BODY>
<HEADLINE>
<S ID=21726>
كەنتكە چۈشكەن خىزمەت گۇرۇپپىسى ‹‹شوپۇرلۇق مەكتىپى››نى كەنتكە ئېلىپ كىردى
</S>
</HEADLINE>
<TEXT>
<S ID=21727>
    گۈلزار ئوسمان خەۋەر قىلىدۇ: نىلقا ناھىيەلىك مەدەنىيەت – تەنتەربىيە – رادىيو – كىنو – تېلېۋىزىيە ئىدارىسىدىن 3 – تۈركۈمدە بۇ ناھىيەنىڭ ياقا ئۇلاستاي يېزىسى تاغ ئۇستاي كەنتىگە ‹‹ئۈچ ئەل›› خىزمىتى بىلەن چۈشكەن خىزمەت گۇرۇپپىسى يېقىندا كەنت كومىتېتى ھويلىسىدا ‹‹شوپۇرلۇق مەكتىپى›› تەسىس قىلىپ، كەنتتىكىلەرنىڭ شوپۇرلۇقنى ئۆگىنىش ئارزۇسىنى ئەمەلگە ئاشۇردى.
</S>
<S ID=21728>
   خىزمەت گۇرۇپپىسى كەنتكە كېلىپ، ئائىلە زىيارىتى قىلىش داۋامىدا، بىر قىسىم دېھقانلارنىڭ شوپۇرلۇقنى ئۆگىنىپ ئاپتوموبىل سېتىۋېلىپ كىراكەشلىك قىلىپ كىرىمىنى ئاشۇرۇش ئارزۇسى بارلىقىنى، ئەمما شوپۇرلۇقنى ئۆگىنىش ئۈچۈن تاغ ئۇستاي كەنتىدىن 30 نەچچە كىلومېتىر يول يۈرۈپ ناھىيە بازىرىغا بېرىش كېرەكلىكىنى، مۇنداق بولغاندا يول كىراسى، تاماق ئۈچۈن بىرمۇنچە چىقىم تارتىدىغانلىقىنى شۇ سەۋەبتىن ئۇلارنىڭ ھەيدەش كىنىشكىسى ئېلىشتىن يالتىيىپ قالغانلىقىدىن خەۋەر تاپتى.
</S>
<S ID=21729>
   خىزمەت گۇرۇپپىسى بۇ ئىش توغرىلىق كەنت مەسئۇللىرى بىلەن مەسلىھەتلەشكەندىن كېيىن، ناھىيەلىك ‹‹پىڭئەن›› شوپۇرلۇق مەكتىپى بىلەن ئالاقىلىشىپ، كەنتتە شوپۇرلۇققا تىزىملىتىش ۋە تەربىيەلەش نۇقتىسىنى تەسىس قىلدى.
</S>
<S ID=21730>
بۇنىڭ بىلەن كەنتتىكىلەرنىڭ شوپۇرلۇقنى ئۆگىنىش ئارزۇسى ئىشىك ئالدىدىلا ئەمەلگە ئاشتى.
</S>
<S ID=21731>
   خىزمەت گۇرۇپپىسىنىڭ مۇئاۋىن باشلىقى ۋېي گاڭ مۇنداق دېدى: كەنت ھويلىسىدا ‹‹شوپۇرلۇق مەكتىپى›› تەسىس قىلىش ئارقىلىق كەنتتىكى ياشلارنى شوپۇرلۇقنى ئۆگىنىش پۇرسىتى بىلەن تەمىنلىدۇق.
</S>
<S ID=21732>
بۇ ئارقىلىق شوپۇرلۇقنى ئۆگەنگۈچىلەرنىڭ بىرمۇنچە چىقىمىنى تېجەپ بەردۇق.
</S>
<S ID=21733>
   كەنت ئاھالىسى تۆمۈربېك مۇنداق دېدى: مېنىڭ ئۇزاقتىن بۇيان شوپۇرلۇقتا ئوقۇش ئارزۇيۇم بار ئىدى، خىزمەت گۇرۇپپىسى كەنتىمىزگە كەلگەندىن كېيىن كەنتىمىزدە ‹‹شوپۇرلۇق مەكتىپى›› تەسىس قىلىپ مېنىڭ شوپۇرلۇقتا ئوقۇش ئارزۇيۇم ئەمەلگە ئاشتى، خىزمەت گۇرۇپپىسىغا كۆپ رەھمەت.
</S>
<S ID=21734>
‏
</S>
</TEXT>
/BODY
/DOC