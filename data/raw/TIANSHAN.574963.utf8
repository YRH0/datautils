<DOC>
<DOCID>TIANSHAN.574963</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-12-27 12:43:21</DATE>
</HEADER>
<BODY>
<HEADLINE>
<S ID=68099>
قاراشەھەر دېھقانلىرى ھەمكارلىق كوپىراتىپى قۇرۇپ باقمىچىلىق كىرىمىنى ئاشۇردى
</S>
</HEADLINE>
<TEXT>
<S ID=68100>
  مۇخپۇلجان تۇرسۇن خەۋەر قىلىدۇ: قاراشەھەر ناھىيەسىدىكى دېھقانلار باقمىچىلىق ھەمكارلىق كوپىراتىپى قۇرۇپ كىرىمىنى ئاشۇرۇش يولىغا ماڭدى.
</S>
<S ID=68101>
 يۇڭنىڭ بازىرى شىداچۈ كەنتىدىكى ئۆمەرجان ئوبۇلقاسىم پارتىيەنىڭ خەلققە نەپ يەتكۈزۈش سىياسەتلىرىدىن ياخشى پايدىلىنىپ، كەنتتىكى بىرنەچچەيلەن بىلەن ھەمكارلىشىپ قاراشەھەر ‹‹يۇڭشىن›› باقمىچىلىق كەسپىي ھەمكارلىق كوپىراتىپىنى قۇرغانىدى.
</S>
<S ID=68102>
ئۇ بۇ يىل باقمىچىلىق كۆلىمىنى كېڭەيتىپ، بايىنبۇلاق قاراباش قويىدىن 700نى كىرگۈزدى ھەم 600 توننا قىزىلچا، 700 توننىدىن كۆپرەك قىزىلچا تىرىپى، 100 توننىدىن كۆپرەك قوناق تەييارلىدى.
</S>
<S ID=68103>
كوپىراتىپ ئەزالىرى باقمىچىلىقنىڭ پايدىسىنى كۆرگەچكە، بۇ يىل مەبلەغ چىقىرىپ، قوتان، سىلوس ئورىكى ياساپ، باقمىچىلىق كۆلىمىنى يەنىمۇ كېڭەيتتى.
</S>
<S ID=68104>
ناھىيەنىڭ دېھقانلارنى چارۋىچىلىقنى راۋاجلاندۇرۇشقا رىغبەتلەندۈرۈش ۋە قوللاش تۈرتكىسىدە، ھازىر بۇ ناھىيەدە رويخەتكە ئالدۇرۇلغان چارۋىچىلىق، باقمىچىلىق كوپىراتىپى 77گە يەتتى.
</S>
<S ID=68105>
دېھقانلار ئۆز ئالدىغا قوي، كالا بورداپ ياكى باقمىچىلىق ھەمكارلىق كوپىراتىپلىرىغا ئەزا بولۇپ ئىشلەپ كىرىمىنى ئاشۇرۇپ، بېيىش يولىغا ماڭدى.
</S>
<S ID=68106>
‏
</S>
</TEXT>
/BODY
/DOC