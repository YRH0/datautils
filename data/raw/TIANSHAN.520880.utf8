<DOC>
<DOCID>TIANSHAN.520880</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-03 11:59:17</DATE>
</HEADER>
<BODY>
<HEADLINE>
<S ID=26830>
مەكىت ناھىيەسىدە مىللەتلەر ئىتتىپاقلىقى ئىلگىرى سۈرۈلدى
</S>
</HEADLINE>
<TEXT>
<S ID=26831>
    رازىيە راخمان خەۋەر قىلىدۇ: ئاپتونوم رايوننىڭ مىللەتلەر ئىتتىپاقلىقى – تەرەققىياتى يىلى›› پائالىيىتى قانات يايدۇرۇلغاندىن بۇيان، مەكىت ناھىيەسىنىڭ ناھىيە بازىرىدىكى ھەرقايسى مەھەللىلەر مىللەتلەر ئىتتىپاقلىقى – تەرەققىياتى يىلىنىڭ تەلىپىگە ئاساسەن، كۆپ خىل تەدبىرلەرنى قوللىنىپ، ھەر مىللەت ئاممىنىڭ رىشتىنى چوڭقۇر باغلىدى.
</S>
<S ID=26832>
 ناھىيە بازىرىدىكى يېڭىشەھەر مەھەللىسىنىڭ مىللەتلەرنى ئارىلىشىپ ئولتۇراقلىشىشقا يېتەكلەش ئۇسۇلى بۇ ناھىيەنىڭ مىللەتلەر ئىتتىپاقلىقىنى ئىلگىرى سۈرۈشتىكى چوڭ بىر ئالاھىدىلىك بولۇپ قالدى. ھەر مىللەت ئامما بىرلىكتە تۇرمۇش كۆچۈرۈپ، ئۆز ئارا ياردەملىشىپ، ئۆز ئارا تېخنىكا ئالماشتۇرۇپ، ئۆز ئارا ئۆگىنىپ، ئورتاق بېيىش يولىغا مېڭىپ، بىر – بىرىدىن ئايرىلالمايدىغان ھالەتنى شەكىللەندۈردى.
</S>
<S ID=26833>
   يېقىندا مەن يېڭىشەھەر مەھەللىسىدە ھەر مىللەت ئاممىنىڭ بىر يەرگە جەم بولۇپ، بىرلىكتە ئۇسسۇل ئويناپ كۆڭۈل ئېچىۋاتقانلىقىنى كۆردۈم. ئۇقۇشىمچە، بۇ مەھەللىدە ئالتە مىللەتتىن تەركىب تاپقان 4594 ئائىلە بار ئىكەن، %98 تىن ئارتۇق ئاھالە ئارىلىشىپ ئولتۇراقلىشىش شەكلىنى قوللىنىپتۇ، بۇ ئۇسۇل ھەر مىللەت ئامما ئوتتۇرىسىدىكى ئالاقە، ئالماشتۇرۇش، چۈشىنىشنى ئىلگىرى سۈرۈپتۇ.
</S>
<S ID=26834>
   پەرىدە قۇربان بىلەن جاڭ شۇيى قوشنا ئىكەن، پەرىدە ماڭا: مەھەللىمىزدىكى ھەر مىللەت ئامما ئارىلىشىپ ئولتۇراقلاشقاچقا بىر – بىرىمىزنىڭ ئۆرپ – ئادىتىگە ھۆرمەت قىلىشىپ ئۆتىمىز. ھېيت – چاغاندا ئۆزئارا پەتىلىشىمىز، ئاغرىپ قالغانلارنى يوقلاپ، قىيىنچىلىقى بارلارغا ياردەم قىلىپ ئىناق ياشايمىز، دېدى.
</S>
</TEXT>
/BODY
/DOC