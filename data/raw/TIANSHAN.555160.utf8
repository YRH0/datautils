<DOC>
<DOCID>TIANSHAN.555160</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-10-09 17:36:17</DATE>
</HEADER>
<BODY>
<HEADLINE>
<S ID=52751>
نامراتلارنىڭ قەلبى ئەمەلىي ياردەمدىن ئىللىدى
</S>
</HEADLINE>
<TEXT>
<S ID=52752>
    مۇھەممەت ئابدۇرېھىم خەۋەر قىلىدۇ: ئاپتونوم رايونلۇق خەلق ئىشلىرى نازارىتىدىن بۇ يىل ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى بويىچە كەلپىن ناھىيەسىنىڭ گەزلىك بازىرى پاسۇڭ كەنتىگە چۈشكەن كادىرلار يېقىندا بۇ كەنتتىكى 30 نامرات ئائىلىنىڭ ھەر بىرىگە ئوندىن مەكىت قويى تارقىتىپ بېرىش بىلەن بىللە، 63 نامرات ئائىلىنىڭ ئۆلچەملىك قوتان سېلىشىغا ياردەم بېرىپ، ئاممىنىڭ ئالقىشىغا ئېرىشتى.
</S>
<S ID=52753>
   پاسۇڭ كەنتىگە چۈشكەن كادىرلار نامراتلارنى دەل جايىدا يۆلەشنى خىزمەتنىڭ مۇھىم نۇقتىسى قىلىپ، نامرات ئائىلىلەرنى باقمىچىلىق ۋە ھويلا – ئاران ئىگىلىكىنى يۈكسەلدۈرۈشكە يېتەكلىدى.
</S>
<S ID=52754>
ئەتىيازدىن بۇيان 145 نامرات ئائىلىگە بىردىن ئۆلچەملىك پارنىك ياساپ بېرىش، ھەر بىر نامرات ئائىلىگە 50تىن نامراتلارنى يۆلەش چۈجىسى تارقىتىپ بېرىش بىلەن بىللە، 7 – ئاي كىرگەندىن بۇيان باقمىچىلىق قىلىش ئىقتىدارى بار 30 نامرات ئائىلىنىڭ ھەر بىرىگە ئوندىن مەكىت قويى تارقىتىپ بەرگەندىن سىرت، 63 ئائىلىنىڭ ئۆلچەملىك قوتان سېلىشى ئۈچۈن ھەر بىر ئائىلىگە 4100 يۈەندىن تولۇقلىما تارقىتىپ بەردى.
</S>
<S ID=52755>
ھازىر ئون ئائىلە قوتاننى پۈتكۈزۈپ ئىشقا كىرىشتۈردى.
</S>
<S ID=52756>
   پاسۇڭ كەنتىدىكى نامەت ئەمەت مۇنداق دېدى: ئائىلىمىزدە تېرىلغۇ يەر ئاز، ئادەم كۆپ، پۇل بولمىغانلىقتىن، ھازىرغىچە نامراتلىقتىن قۇتۇلالماي كەلگەنىدۇق.
</S>
<S ID=52757>
بۇ يىل كەنتكە چۈشكەن كادىرلار بىزگە نۇرغۇن ئەمەلىي ئىش قىلىپ بەردى، بۇنىڭدىن كەنتتىكىلەر تولىمۇ سۆيۈندۇق.
</S>
<S ID=52758>
   ئۇقۇشىمچە، كەنتكە چۈشكەن كادىرلار يەنە كەنت يوللىرىنى يورۇتۇش، كەنت ئىشخانا بىناسىنى يېڭىلاش، كەنت مەدەنىيەت مەيدانى ۋە زال، سۇ ئۈستى باغچىسى قاتارلىق قۇرۇلۇشلارنى قىلغان.
</S>
<S ID=52759>
كەنتكە چۈشكەن خىزمەت گۇرۇپپىلىرى ئۈچ يىلدىن بۇيان كەنتنىڭ ئۇل ئەسلىھەلەر قۇرۇلۇشىغا 5 مىليون يۈەندىن ئارتۇق مەبلەغ سالغان.
</S>
<S ID=52760>
‏
</S>
</TEXT>
/BODY
/DOC