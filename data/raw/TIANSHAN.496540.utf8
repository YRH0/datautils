<DOC>
<DOCID>TIANSHAN.496540</DOCID>
<HEADER>
<CLASS>شىنجاڭ</CLASS>
<DATE>2016-02-08 13:48:05</DATE>
</HEADER>
<BODY>
<HEADLINE>
<S ID=9802>
شىنجاڭ خەلق رادىيو ئىستانسىسىنىڭ ‹‹كەسىپ ئىستىلى›› پىروگراممىسىغا تەشەككۈر
</S>
</HEADLINE>
<TEXT>
<S ID=9803>
      مەن يىللاردىن بۇيان رادىيونى ئۆزۈمگە ھەمراھ قىلىپ ئۇنىڭدىن مەنىۋى ئوزۇق ئېلىۋاتقان ئىخلاسمەن ئاڭلىغۇچى.
</S>
<S ID=9804>
بولۇپمۇ شىنجاڭ خەلق رادىيو ئىستانسىسى بىلەن ئاپتونوم رايونلۇق خەلق ھۆكۈمىتى بىرلىشىپ يولغا قويغان ‹‹كەسىپ ئىستىلى›› پىروگراممىسىنى ئۆز ۋاقتىدا ئاڭلاپ كېلىۋاتىمەن.
</S>
<S ID=9805>
    ئەل، ۋەتەنگە بولغان مۇھەببەت، ھەقىقىي ھېسسىيات، سەمىمىيلىك، ھەققانىيلىق، مەسئۇلىيەتچانلىق ۋە خالىس خىزمەت قىلىش روھى بىلەن مەلھەم بولغان كىشىلەر ھامان خەلق تەرىپىدىن ئەزىزلىنىدۇ.
</S>
<S ID=9806>
دەل مۇشۇ پىروگرامما گۇرۇپپىسىدىكى خادىملار جاپادىن، ھېرىپ – چارچاشتىن قورقماي خەلققە مۇلازىمەت قىلىپ، پارتىيە بىلەن جەمئىيەت، كادىرلار بىلەن ئامما ئوتتۇرىسىدىكى كۆۋرۈكلۈك رولىنى ياخشى جارى قىلدۇرۇپ، ئاممىنىڭ دەردىگە دەرمان بولۇپ كەلدى.
</S>
<S ID=9807>
    بۇ پىروگرامما ئىزچىل تۈردە ئىناق جەمئىيەت بەرپا قىلىش، مۇلازىمەت سۈپىتىنى ياخشىلاپ ئالاقە كۆۋرۈكى بەرپا قىلىشنى تۈپ مەقسەت قىلىپ، ئاپتونوم رايونلۇق پارتكوم، خەلق ھۆكۈمىتىنىڭ مەركىزىي خىزمىتى ۋە ئامما كۆڭۈل بۆلۈۋاتقان قىزىق، قىيىن نۇقتىلارغا قارىتىپ، رادىيونىڭ ئالاھىدىلىكىنى تولۇق جارى قىلدۇرۇپ، ئالاقىدار تارماقلارنى ماسلاشتۇرۇپ، ئاممىنىڭ جانىجان مەنپەئىتىگە مۇناسىۋەتلىك مەسىلىلەرنى ئۈنۈملۈك ھەل قىلدى.
</S>
<S ID=9808>
شۇڭا، مۇشۇ پىروگراممىنى يولغا قويۇشقا ھەر جەھەتتىن كۈچ چىقارغان ئاپتونوم رايونلۇق خەلق ھۆكۈمىتىنىڭ كەسىپتىكى ناتوغرا ئىستىللارنى تۈزىتىش ئىشخانىسىغا، ئاپتونوم رايونلۇق مەمۇرىي تەپتىش نازارىتىگە، ئاپتونوم رايونلۇق ئاخبارات – نەشرىيات، رادىيو – كىنو – تېلېۋىزىيە ئىدارىسىگە، شۇنداقلا شىنجاڭ خەلق رادىيو ئىستانسىسىدىكى خىزمەتچى خادىملارغا چوڭقۇر تەشەككۈر بىلدۈرىمەن، شۇنداقلا بۇ پىروگراممىنىڭ كۈندىن – كۈنگە جانلىنىشىنى، روناق تېپىشىنى چىن دىلىمدىن ئۈمىد قىلىمەن.
</S>
<S ID=9809>
    تېكەس ناھىيە بازارلىق خەلق ھۆكۈمىتىدىن: ئىمىن ھاشىم
</S>
<S ID=9810>
‏    
</S>
</TEXT>
/BODY
/DOC