<DOC>
<DOCID>TIANSHAN.534099</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-12 11:05:32</DATE>
</HEADER>
<BODY>
<HEADLINE>
<S ID=32879>
مەكىت ناھىيەسىدە يازلىق ئاشلىق سېتىۋېلىش باشلاندى
</S>
</HEADLINE>
<TEXT>
<S ID=32880>
   رەيھانگۈل تۇرغۇن خەۋەر قىلىدۇ: مەكىت ناھىيەسىدىكى ئالاقىدار تارماقلار تەييارلىق خىزمەتلىرىنى پۇختا ئىشلەپ، بۇغداي ئورمىسى ئاخىرلىشىش بىلەن تەڭ، يازلىق ئاشلىق سېتىۋېلىش خىزمىتىنى باشلىۋەتتى.
</S>
<S ID=32881>
   بۇ ناھىيە بۇ يىل دۆلەتنىڭ ئاشلىق تولۇقلىمىسى، سورتلۇق ئۇرۇقلۇق تولۇقلىمىسى، يېزا ئىگىلىك ئىشلەپچىقىرىش ۋاسىتىلىرى تولۇقلىمىسى، يېزا ئىگىلىك ماشىنىلىرى سېتىۋېلىش تولۇقلىمىسى قاتارلىق بىر قاتار نەپ يەتكۈزۈش سىياسەتلىرىنى ۋاقتىدا ئەمەلىيلەشتۈرۈپ، ئاشلىق تېرىغان دېھقانلارنى ئەمەلىي نەپكە ئىگە قىلدى. بۇنىڭ بىلەن ناھىيە بويىچە يازلىق ئاشلىق تېرىلغۇ كۆلىمى 258 مىڭ موغا، ھوسۇلى 96 مىڭ توننىغا يەتتى. ناھىيەنىڭ ئاشلىق تارماقلىرى ئاشلىق ئامبارلىرىنى بالدۇر تەييارلاپ، خادىملارنى تەربىيەلەشنى كۈچەيتىپ، ئەسلىھەلەرنى رېمونت قىلىپ ۋە تەڭشەپ، دېھقانلارغا پۈتۈن كۈچى بىلەن ئەلا مۇلازىمەت قىلىپ، دېھقانلارنىڭ ئاشلىقىنى ۋاقتىدا سېتىۋېلىشقا كاپالەتلىك قىلدى. ئاشلىق سېتىۋېلىش مەيدانىنىڭ بىخەتەر، سېتىۋېلىش سۈرئىتىنىڭ تېز، سېتىۋېلىش مۇھىتىنىڭ قولاي بولۇشىغا، باھادا بۇلتۇرقى سەۋىيەنى ساقلاشقا كاپالەتلىك قىلىپ، ئاشلىق ساتقان پۇلنى دېھقانلارنىڭ ئامانەت كارتىسىغا بىۋاسىتە ئۇرۇپ بەردى.
</S>
</TEXT>
/BODY
/DOC