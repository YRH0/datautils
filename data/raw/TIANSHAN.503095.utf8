<DOC>
<DOCID>TIANSHAN.503095</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-29 17:04:28</DATE>
</HEADER>
<BODY>
<HEADLINE>
<S ID=16635>
خېجىڭ ناھىيەسىدىكى ئۈچ ئەل خىزمەت ئەترەتلىرى ئىشقا كىرىشىپ كەتتى
</S>
</HEADLINE>
<TEXT>
<S ID=16636>
    ئىختىيارىي مۇخبىرىمىز مېھرىگۈل يۈسۈپ خەۋىرى: خېجىڭ ناھىيەسىدە 25- فېۋرال 2-تۈركۈمدىكى «ئەل رايىنى بىلىش، ئەلگە نەپ يەتكۈزۈش، ئەلنى مايىل قىلىش»خىزمىتىنى خۇلاسىلەش ۋە تەقدىرلەش يىغىنى شۇنداقلا 3-تۈركۈمدىكى ئۈچ ئەل خىزمىتىگە سەپەرۋەرلىك قىلىش يىغىنى ئاخىرلاشقاندىن كېيىنلا بۇ ناھىيەدىكى 520 دىن ئارتۇق كادىر ناھىيە قاراشلىق ھەر قايسى كەنت، مەھەللە، كومىتېتلىرىدىكى يېڭى خىزمەت ئورنىدا خىزمەتلەرگە كىرىشىپ كەتتى.
</S>
<S ID=16637>
    خېجىڭ ناھىيەسىدىن بارۇن قارمۇدۇن بازىرى ئارزىغىر كەنتىگە چۈشكەن خىزمەت گۇرۇپپىسىنىڭ ئەزاسى لياڭ خەييۈن مۇنداق دېدى: «ئارزىغىر كەنتىگە كېلىپ يۇقىرىنىڭ تەلىپى بويىچە بىز ئالدى بىلەن ئەل رايىنى ئىگىلەپ، دېھقان دوستلار بىلەن دوستلىشىپ، ئۇلارنىڭ ئېھتىياجىنى، قىيىنچىلىقىنى ئىگىلەپ، دېھقانلارنى نامراتلىقتىن قۇتۇلدۇرۇپ، باي بولۇشى ئۈچۈن ئەمەلىي ئىش قىلىپ بېرىشكە تىرىشساق بۇ بىزنىڭ ئەمەلىي ئىشلىگەن خىزمىتىمىز بولىدۇ.»
</S>
<S ID=16638>
    3-تۈركۈمدىكى ئۈچ ئەل خىزمەت گۇرۇپپىسى كەنتكە كېلىپ ئورۇنلىشىپ بولدى.
</S>
<S ID=16639>
ئارزىغىر كەنتىنىڭ كەنت پارتىيە ياچېيكا شۇجىسى مۇساجان ھۈسەن ۋە كەنت ئاھالىلىرى يېڭى بىر تۈركۈمدىكى خىزمەت گۇرۇپپىسى ئەزالىرىغا يېڭى ئۈمىدلەرنى باغلىغان ئىدى.
</S>
<S ID=16640>
    خېجىڭ ناھىيەسىنىڭ بارۇن قارمۇدۇن بازىرى ئارزىغىر كەنت پارتىيە ياچېيكىسىنىڭ شۇجىسى مۇساجان ھۈسەن مۇخبىرغا مۇنداق دېدى: «ئىككىنچى تۈركۈمدىكى خىزمەت گۇرۇپپىسى قايتقاندىن كېيىن ئۈچىنچى تۈركۈمدىكى خىزمەت گۇرۇپپىسىنىڭ كادىرلىرى كەنتىمىزگە بالدۇرلا كەلدى.
</S>
<S ID=16641>
بىز بۇنىڭدىن ناھايىتى خوشال بولدۇق.بىز خىزمەت گۇرۇپپىسىنىڭ خىزمەتلىرىنى يېقىندىن قوللاپ بۇ يىل كەنتىمىزنىڭ تۈرلۈك خىزمەتلىرىدە ياخشى نەتىجىلەرنى قولغا كەلتۈرىمىز».
</S>
</TEXT>
/BODY
/DOC