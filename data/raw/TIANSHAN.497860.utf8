<DOC>
<DOCID>TIANSHAN.497860</DOCID>
<HEADER>
<CLASS>خەلقئارا</CLASS>
<DATE>2016-02-16 11:12:43</DATE>
</HEADER>
<BODY>
<HEADLINE>
<S ID=11185>
دۇنيا بانكىسى: زەيكا ۋىرۇسىدا 63 مىليارد 900 مىليون ئامېرىكا دوللىرى ساياھەت زىيىنى بولۇشى مۇمكىن
</S>
</HEADLINE>
<TEXT>
<S ID=11186>
   جۇڭگو گېزىتى تورى 15-فېۋرال تېلېگراممىسى: ئامېرىكا تاراتقۇلىرىنىڭ 14-فېۋرال خەۋەر قىلىشىچە، زەيكا ۋىرۇسى نۆۋەتتە پۈتۈن دۇنياغا يامراۋاتقان بولۇپ، ئامېرىكا قىتئەسى دۆلەتلىرىدە ئومۇميۈزلۈك ئەۋج ئالغان ۋە بۇ دۆلەتلەرنىڭ يېقىنقى مەزگىلدىكى ۋىرۇس پەسىيىش ۋەزىيىتى ئۇنچە كۆڭۈلدىكىدەك بولمىغان.
</S>
<S ID=11187>
دۇنيا بانكىسى ئېلان قىلغان ئىستاتىستىكىلىق سانلىق مەلۇماتلارغا قارىغاندا، زەيكا ۋىرۇسى كارب دېڭىزى بويى رايونلىرى، ئوتتۇرا ئامېرىكا قىتئەسى ۋە جەنۇبىي ئامېرىكا قىتئەسىدىكى نۇرغۇن دۆلەتنىڭ ساياھەتچىلىكىگە ئېغىر تەسىر يەتكۈزىدىغان بولۇپ، زىيان ئەڭ كۆپ بولغاندا 63 مىليارد 900 مىليون ئامېرىكا دوللىرىغا يېتىشى مۇمكىن ئىكەن.
</S>
<S ID=11188>
   نۆۋەتتە، دۇنيا سەھىيە تەشكىلاتى زەيكا ۋىرۇسىنى پۈتۈن دۇنيانىڭ جىددىي جامائەت ساغلاملىق ۋەقەسى، دەپ ئېلان قىلغان ھەم ۋىرۇس تارقالغان 25 دۆلەتكە ساياھەت ئاگاھلاندۇرۇشى بەرگەن، بۇنىڭ ئىچىدە، 2016-يىلى يازدا ئولىمپىك تەنھەرىكەت مۇسابىقىسى ئۆتكۈزۈلىدىغان بىرازىلىيەمۇ بار.
</S>
<S ID=11189>
بىرازىلىيە زەيكا ۋىرۇسى ئېغىر دەرىجىدە تارقالغان رايونلارنىڭ بىرى بولۇپ، بۇ دۆلەتتىكى يېڭى تۇغۇلغان بوۋاقلاردا كۆرۈلۈۋاتقان «كىچىك باش كېسىلى»مۇ زەيكا ۋىرۇسى بىلەن مۇناسىۋەتلىك بولۇشى مۇمكىن.
</S>
<S ID=11190>
دۇنيا سەھىيە تەشكىلاتى يەنە تۇنجى قېتىم ھامىلىدار ئاياللارنىڭ زەيكا ۋىرۇسى ئېغىر دەرىجىدە تارقالغان رايونلارغا ئامال بار بارماسلىق تەكلىپىنى بەرگەن.
</S>
</TEXT>
/BODY
/DOC