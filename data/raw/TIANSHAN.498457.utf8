<DOC>
<DOCID>TIANSHAN.498457</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-17 15:28:07</DATE>
</HEADER>
<BODY>
<HEADLINE>
<S ID=12103>
كۇچا ناھىيەسى يېزا ئىگىلىكىدە «تۆت يارقىن كەسىپنى مۇقىم ئاشۇرۇش»نى چىڭ تۇتۇپ ياخشى ئۈنۈم ياراتتى
</S>
</HEADLINE>
<TEXT>
<S ID=12104>
       ئىختىيارىي مۇخبىرىمىز ئەھمەد ئىسمائىل خەۋىرى:  كۇچا ناھىيەسى يېقىنقى يىللاردىن بۇيان، يېزا ئىگىلىكىنىڭ ئۇللۇق ئورنىنى يۇقىرى كۆتۈرۈپ، دېھقانلارنىڭ كىرىمىنى يۇقىرى كۆتۈرۈش ئۈستىدە پائال ئىزدىنىپ، يېزا ئىگىلىكىدە تۆت يارقىن كەسىپنى چىڭ تۇتۇپ ياخشى ئىقتىسادىي ئۈنۈم ياراتتى.
</S>
<S ID=12105>
    بۇ ناھىيە تېرىقچىلىقتا «ئاشلىق كۆلىمىگە كاپالەتلىك قىلىش ئاساسىدا كېۋەز كۆلىمىنى مۇۋاپىق تەڭشەش، باغۋەنچىلىكنى كۈچەيتىش، چارۋىچىلىقنى گۈللەندۈرۈش، ئۈچىنچى كەسىپنى يۆلەش، يېزىلاردىكى ئارتۇق ئەمگەكچىلەرنى يۆتكەپ ئىشقا ئورۇنلاشتۇرۇش»تەك تۆت يارقىن كەسىپنى چىڭ تۇتۇش ئاساسىي پىكىر يولىنى زىچ چۆرىدىگەن ھالدا، يېزا ئىسلاھاتىنى پائال چوڭقۇرلاشتۇرۇپ، ئىشلەپچىقىرىش ئۇسۇلىنى زور كۈچ بىلەن ئۆزگەرتىپ، يېزا ئىگىلىكىنىڭ ئۈنۈمى ۋە دېھقانلارنىڭ كىرىمىنى ئاشۇرۇشنى ئۈنۈملۈك ئىلگىرى سۈردى.
</S>
<S ID=12106>
    كۇچا ناھىيەلىك پارتكوم ۋە خەلق ھۆكۈمىتى زامانىۋى يېزا ئىگىلىكىنى تەرەققىي قىلدۇرۇش دېھقانلارغا نەپ يەتكۈزۈش نىشانىنى چۆرىدەپ، يېزا ئىگىلىكىنىڭ كەسىپ قۇرۇلمىسىنى ئەلالاشتۇرۇپ، ئەلا سۈپەتلىك ئاشلىق ئىشلەپچىقىرىش، ئۆزگىچە باغۋەنچىلىك ۋە باقمىچىلىق بازا قۇرۇلۇشىنى كۈچەيتىش، يېزىلاردىكى ئارتۇق ئەمگەكچىلەرنىڭ سىرتتىن كەلتۈرگەن كىرىمىنى ئاشۇرۇش ئارقىلىق يېزا ئىگىلىكىنىڭ شەكلىنى ئۆزگەرتىپ، دەرىجىسىنى ئۆستۈرۈش قەدىمىنى تېزلەتتى.
</S>
<S ID=12107>
ئاشلىق بىخەتەرلىكىگە كاپالەتلىك قىلىش بىلەن ئۈنۈمىنى ئاشۇرۇشقا تەڭ ئەھمىيەت بېرىپ، ئاشلىق تېرىلغۇ كۆلىمىنى726 مىڭ مو ئەتراپىدا مۇقىملاشتۇرۇپ، يۇقىرى ھوسۇل ئېلىش ئۆتكىلىگە ھۇجۇم قىلىش سالمىقىنى زورايتتى.
</S>
<S ID=12108>
«باغ-ئورمانچىلىق پەرۋىشى ئارقىلىق ئۈنۈمنى ئاشۇرۇش يىلى» پائالىيىتىنى داۋاملىق چوڭقۇرلاشتۇرۇپ، باغ-ئورمانچىلىق ئىشلەپچىقىرىش، باشقۇرۇش تېخنىكىسىنى قېلىپلاشتۇرۇش، ئىنچىكىلەشتۈرۈپ تۈجۈپىلەپ باشقۇرۇش، ماددىي ئەشىيا سېلىنمىسىنى كۆپەيتىش قاتارلىق تەدبىرلەر ئارقىلىق مېۋە-چىۋە مەھسۇلاتى ۋە سۈپىتىنى ئومۇميۈزلۈك ئۆستۈردى.
</S>
<S ID=12109>
چارۋىچىلىق ئىشلەپچىقىرىشتا مەۋقەنى چارۋىنىڭ نەسلىنى ياخشىلاشقا قارىتىپ كارىكۆل قەدىمىي يەرلىك قويى، مەكىت قويى، خۇياڭ قويى قاتارلىق سورتلارنى كۆپەيتىشكە تىرىشىپ سورتى ياخشىلانغان قوينى 265مىڭ تۇياققا يەتكۈزدى.
</S>
<S ID=12110>
يېزىلاردىكى ئارتۇق ئەمگەكچىلەرنى يۆتكەپ ئىشقا ئورۇنلاشتۇرۇش خىزمىتىنى پائال ئىلگىرى سۈرۈپ، بۇلتۇر 14مىڭ ئەمگەكچىنى يۆتكەپ ئىشقا ئورۇنلاشتۇرۇپ، سىرتقا چىقىپ ئىشلىگەن ئەمگەكچىلەرنىڭ سانىنى 38مىڭ 750 ئادەم／قېتىمغا، سىرىتقا چىقىپ ئىشلىگەنلەرنىڭ كەلتۈرگەن كىرىمى 950مىليون 105مىڭ يۈەنگە يېتىپ، ئۈچ خىل سۇغۇرتىدىن باشقا ئايلىق ساپ كىرىمى 2000يۈەندىن يۇقىرى بولغان.
</S>
<S ID=12111>
دېمەك يېزا ئىگىلىكىدە تۆت يارقىن كەسىپنى چىڭ تۇتۇپ يېزا ئىگىلىكى ۋە دېھقانلارنىڭ تۇرمۇش سەۋىيەسىنى ئۆستۈرۈشكە تۈرتكە بولدى.
</S>
</TEXT>
/BODY
/DOC