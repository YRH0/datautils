<DOC>
<DOCID>TIANSHAN.503888</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-01 19:34:43</DATE>
</HEADER>
<BODY>
<HEADLINE>
<S ID=17233>
ئاقسۇ ۋىلايىتىگە PPP تۈرىدىن ئۈچى ماكانلاشتى
</S>
</HEADLINE>
<TEXT>
<S ID=17234>
    ئۆمەر ئوسمان خەۋەر قىلىدۇ: ئاقسۇ ۋىلايەتلىك PPP (جامائەت ئۇل ئەسلىھەلەر تۈرىدىكى بىر خىل مەبلەغ يۈرۈشتۈرۈش ئەندىزىسى) تۈرىنى يولغا قويۇش مەركىزىنىڭ تۈر ئىلتىماس قىلىش خىزمىتىنى تەشكىللىشى نەتىجىسىدە، ھازىرغا قەدەر بۇ ۋىلايەتكە تۇنجى تۈركۈمدەPPP تۈرىدىن ئۈچى ئوڭۇشلۇق ماكانلاشتى.
</S>
<S ID=17235>
بۇ ئۈچ تۈر ئاقسۇ توقۇمىچىلىق سانائىتى شەھەرچىسى(تەرەققىيات رايونى)نىڭ سۇ بىلەن تەمىنلەش، يۇندى بىر تەرەپ قىلىش ۋە مۇھىتنى ئۇنىۋېرسال تۈزەش تۈرى؛ باي ناھىيەسىنىڭ يېزا – بازارلارنى گازلاشتۇرۇش تۈرى ۋە ئۇچتۇرپان ناھىيەسىنىڭ يارباغ ئۆستىڭىدە يۇندى بىر تەرەپ قىلىش تۈرى بولۇپ، بۇ تۈرلەرگە 1 مىليارد 450 مىليون يۈەن مەبلەغ سېلىنىدۇ.
</S>
<S ID=17236>
   ئاقسۇ ۋىلايىتى يېڭى ۋەزىيەتتىكى جامائەت مۇلازىمەت ئەسلىھەلىرىگە سېلىنىدىغان مەبلەغ قىس بولۇش مەسىلىسىنى ھەل قىلىشنىڭ مۇھىم يولى بولغان PPP ئەندىزىسىگە ئەھمىيەت بېرىپ، مالىيەدىن 100 مىليون يۈەن مەبلەغ چىقىرىپ، PPP تۈرىگە مەبلەغ سالدى.
</S>
<S ID=17237>
ھازىر سەككىز ۋاسىتىچى ئاپپارات ئاقسۇ ۋىلايىتىدىكى ھۆكۈمەت ۋە ئىجتىمائىي كاپىتال ھەمكارلىقى (PPP) بويىچە مەسلىھەتچىلىك مۇلازىمەت ئاپپاراتى قىلىپ بېكىتىلدى.
</S>
<S ID=17238>
ئاقسۇ ۋىلايىتى ھازىرغا قەدەر ئۈچ تۈركۈمدە PPP تۈرىدىن 83نى ئاپتونوم رايوننىڭ تەستىقلىشىغا يوللىدى، 15 مىليارد 557 مىليون يۈەن مەبلەغ سېلىنىدىغان بۇ تۈرلەر يۇندى بىر تەرەپ قىلىش، سۇ بىلەن تەمىنلەش، سۇ مەنبەسى قۇرۇلۇشى، گاز، پار بىلەن تەمىنلەش، ئەخلەت بىر تەرەپ قىلىش، شەھەر ئۇل ئەسلىھە قۇرۇلۇشى، تۆمۈريول، سانائەت رايونى ئۇل ئەسلىھە قۇرۇلۇشى ۋە كۈتۈنۈش، ئىجتىمائىي پاراۋانلىق ئورنى سېلىشقا چېتىلىدۇ.
</S>
<S ID=17239>
‏
</S>
</TEXT>
/BODY
/DOC