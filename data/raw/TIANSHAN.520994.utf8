<DOC>
<DOCID>TIANSHAN.520994</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-03 17:48:38</DATE>
</HEADER>
<BODY>
<HEADLINE>
<S ID=26918>
ئونسۇ ناھىيەسىدە ‹‹مەن قانۇن بىلەن بىللە››تېمىسىدىكى 1000مەيدان نۇتۇق سۆزلەش پائالىيىتى باشلاندى
</S>
</HEADLINE>
<TEXT>
<S ID=26919>
    مۇتەللىپ ئابدۇراھمان، راھىلە مۇرتىزا خەۋەر قىلىدۇ: ئونسۇ ناھىيەلىك سىياسىي – قانۇن كومىتېتى بىلەن تەشۋىقات بۆلۈمى بىرلىشىپ ئۇيۇشتۇرغان ‹‹ئاساسىي قانۇن تەشۋىقات ئېيى›› ۋە ‹‹مەن قانۇن بىلەن بىللە›› تېمىسىدىكى 1000 مەيدان نۇتۇق سۆزلەش پائالىيىتى يېقىندا بۇ ناھىيەنىڭ توخۇلا يېزىسى قۇرۇل كەنتىدە باشلاندى.
</S>
<S ID=26920>
   ئۇقۇشىمىزچە، بۇ قېتىمقى پائالىيەت ھەرقايسى يېزا – بازارلاردا ھەممە كەنتنى مەركەز قىلىپ بىر ئاي ئېلىپ بېرىلىدىكەن، پائالىيەت ئاساسلىقى ‹‹ئاساسىي قانۇن روھىنى ئەۋج ئالدۇرۇپ، ئىجتىمائىي مۇقىملىقنى قوغداش››نى ئاساسىي تېما قىلىدىكەن. پائالىيەتكە يەنە ‹‹قانۇنغا رىئايە قىلىدىغان مۇنەۋۋەر كەنت ئاھالىسى››، ‹‹كەنت دەرىجىلىك مۇنەۋۋەر قانۇن مۇلازىمەتچىسى››نى تەقدىرلەپ، ھەر مىللەت كادىرلار، ئاممىنىڭ قانۇننى ئۆگىنىش، قانۇننى بىلىش ۋە قانۇنغا رىئايە قىلىش ئېڭىنى ئۆستۈرۈپ، ‹‹ھەممە ئادەم قانۇن – ئىنتىزامغا رىئايە قىلىدىغان، ھەممە ئادەم سىياسەتنى بىلىدىغان، ھەممە ئادەم پارتىيىنى، ۋەتەننى سۆيىدىغان ۋە ھەممە ئادەم مۇقىملىقنى قوغدايدىغان›› قويۇق كەيپىياتنى بەرپا قىلىشنى نىشان قىلىپ ئېلىپ بېرىلىدىكەن.
</S>
<S ID=26921>
   توخۇلا يېزىسىنىڭ قۇرۇل كەنتىدىكى رەيھانگۈل مەتنىياز مۇنداق دېدى: ئىلگىرى قانۇنغا بولغان تونۇشۇم چوڭقۇر ئەمەس ئىدى، بۈگۈن لېكسىيەنى ئاڭلىغاندىن كېيىن ئەسەبىيلىكنى تۈگىتىش ۋە نىكاھ قانۇنى توغرىسىدا نۇرغۇن يېڭى بىلىملەرنى بىلىۋالدىم، مەن بىر ئايال بولۇش سۈپىتىم بىلەن بۇنىڭدىن كېيىن قانۇنلۇق ھوقۇق مەنپەئىتىمنى قوغداپ، بالىلىرىمنى قانۇنغا بويسۇنىدىغان، ئەل – يۇرتقا ياراملىق ياخشى ئادەم قىلىپ تەربىيەلەيمەن.
</S>
<S ID=26922>
   توخۇلا يېزىسىنىڭ قانۇن مەسلىھەتچىسى تۇرسۇن ياسىن مۇنداق دېدى: بۇ پائالىيەتكە كەنت ئاھالىلىرىنىڭ ئىنكاسى ناھايىتى ياخشى بولدى، بۇنىڭدىن كېيىن كەنتتە داۋاملىق ئاساسىي قانۇن بىلىملىرىنى تەشۋىق قىلىپ، قانۇندىن مەسلىھەت بېرىش خىزمىتىنى ياخشى ئىشلەپ، دېھقانلارنىڭ ھوقۇق – مەنپەئىتىنى قوغدايمەن.
</S>
<S ID=26923>
‏
</S>
</TEXT>
/BODY
/DOC