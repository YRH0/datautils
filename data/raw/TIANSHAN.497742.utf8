<DOC>
<DOCID>TIANSHAN.497742</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-15 16:59:47</DATE>
</HEADER>
<BODY>
<HEADLINE>
<S ID=10963>
بېيجىڭ شەھىرىنىڭ ياردىمى قاراقاش ناھىيەسىنىڭ تەرەققىياتىدا تۈرتكىلىك رول ئوينىدى
</S>
</HEADLINE>
<TEXT>
<S ID=10964>
    ئىختىيارىي مۇخبىرىمىز ئابدۇجېلىل ئابدۇللا خەۋىرى:يېڭى بىر نۆۋەتلىك ساھەلەر بويىچە شىنجاڭغا ياردەم بېرىش خىزمىتى باشلانغاندىن بۇيان، بېيجىڭ شەھىرى قاراقاش ناھىيەسىنىڭ مائارىپ، سەھىيە قاتارلىق خەلق تۇرمۇشىغا مۇناسىۋەتلىك تۈرلىرىگە ئايىماي مەبلەغ سېلىپ، قاراقاش ناھىيەسىنىڭ ئىقتىسادىي، ئىجتىمائىي تەرەققىياتىنى زور كۈچ بىلەن ئىلگىرى سۈردى.
</S>
<S ID=10965>
    بۇ بەش يىلدا، بېيجىڭ شەھىرى قاراقاش ناھىيەسىنىڭ تەرەققىياتىنى قوللاپ، 2مىليارد 70مىليون يۈەن ياردەم قىلىپ، ئەمىن تاپقۇزۇپ خەلقنى بېيىتىش، بېيجىڭ ئوتتۇرا مەكتىپى، 5-ئوتتۇرا مەكتەپ، خەلق دوختۇرخانىسى ئۇنىۋېرسال بىناسى قاتارلىق 79 تۈرلۈك خەلق تۇرمۇشى قۇرۇلۇشىنى يولغا قويۇپ، كەڭ ئاممىنىڭ ئولتۇراق ئۆي، مائارىپ، داۋالىنىش شارائىتىنى زور دەرىجىدە ياخشىلىدى.
</S>
<S ID=10966>
كەسىپلەر بويىچە ياردەم بېرىش، ئىقتىساسلىقلار ئارقىلىق ياردەم بىرىشتە چىڭ تۇرۇپ، ئىشقا ئورۇنلاشتۇرۇش خىزمىتىنى ئىلگىرى سۈرۈپ، 3000دىن ئارتۇق ئادەمنى مۇقىم ئىشقا ئورۇنلاشتۇردى.
</S>
<S ID=10967>
96نەپەر كادىر، ئوقۇتقۇچى ۋە دوختۇرنى تاللاپ قاراقاشقا خىزمەتكە ئەۋەتتى.
</S>
<S ID=10968>
قاراقاشتىن 45 نەپەر پارتىيە، ھۆكۈمەت كادىرلىرىنى بېيجىڭغا ۋەزىپە بىلەن چېنىشقا ئەۋەتتى.
</S>
<S ID=10969>
بەش تۈركۈمدە 553نەپەر ئادەتتىكى ئالىي مەكتەپلەرنى پۈتكۈزۈپ ئىشقا ئورۇنلاشمىغان ئىستۇدېنتنى بېيجىڭغا تەربىيەلەشكە ئەۋەتىپ ئىشقا ئورۇنلاشتۇردى.
</S>
<S ID=10970>
«بېيجىڭ ــ خوتەن» مەخسۇس ساياھەت پويىزى، «ئۆسمۈر بالىلار قول تۇتۇشۇپ ئىلگىرىلەش» قاتارلىق مەدەنىيەت ئالماشتۇرۇش پائالىيەتلىرىنى پائال تەشكىللەپ قانات يايدۇرۇپ، ئىككى جاي ئوتتۇرىسىدىكى ئالاقە ئالماشتۇرۇشنى، ئىتتىپاقلىقنى ئىلگىرى سۈردى. بۇنىڭ تۈرتكىسىدە 2015-يىلى قاراقاش ناھىيەسىنىڭ ئىشلەپچىقىرىش ئومۇمىي قىممىتى 2010-يىلىدىكى 1مىليارد 821مىليون يۈەندىن 4مىليارد 108مىليون يۈەنگە يېتىپ، يىلىغا ئوتتۇرىچە %17.2، مۇقىم مۈلۈك سېلىنما مەبلىغى 1مىليارد 254مىليون يۈەندىن 3مىليارد 950مىليون يۈەنگە يېتىپ، يىلىغا ئوتتۇرىچە %25.8، ئاممىۋى مالىيە خامچود كىرىمى 82مىليون يۈەندىن 236مىليون يۈەنگە يېتىپ، يىلىغا ئوتتۇرىچە%24.3 ئاشتى.
</S>
<S ID=10971>
دېھقان-چارۋىچىلارنىڭ ساپ كىرىمى 2939يۈەندىن كۆپىيىپ، 5728يۈەنگە يېتىپ، يىلىغا ئوتتۇرىچە %15.6 ئېشىپ، قاراقاش ناھىيەسىدە ئىقتىساد تەرەققىي قىلغان، مىللەتلەر ئىناق، ئىتتىپاق ئۆتىدىغان ياخشى ۋەزىيەت شەكىللەندى.
</S>
</TEXT>
/BODY
/DOC