<DOC>
<DOCID>TIANSHAN.535687</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-20 09:37:20</DATE>
</HEADER>
<BODY>
<HEADLINE>
<S ID=33816>
دېھقانلارنىڭ مەنىۋى تۇرمۇشىنى بېيىتقان ئۈندىدار سۇپىسى
</S>
</HEADLINE>
<TEXT>
<S ID=33817>
    ئىختىيارىي مۇخبىرىمىز ئوسمان ئوبۇل خەۋىرى: ئاپتونوم رايونلۇق گېئولوگىيە كان-مەھسۇلاتلىرى ئىدارىسىدىن ئونسۇ ناھىيەسىنىڭ تۆۋەنكى قۇرباغ كەنتىگە چۈشكەن خىزمەت گۇرۇپپىسىدىكى كادىرلار يېقىندا «ئىتتىپاقلاشقان تۆۋەنكى قۇرباغ» نامىدا ئۈندىدار سۇپىسى قۇرۇپ، ئاممىنى يېڭى ۋاسىتىلەردىن ئۈنۈملۈك پايدىلىنىشقا يېتەكلىدى.
</S>
<S ID=33818>
   ــ كۆپچىلىك قاراڭلار، بالامنىڭ سۈرىتى يانفونغا چىقىپتۇ. بالام نېمە دېگەن تىرىشچان ھە! ــ دېدى بۇ كەنتتىكى دېھقان دايىم سايىم يانفونىدا بالىسىنىڭ سۈرىتىنى قوشنىلىرىغا كۆرسىتىپ. ئۇ كەنت باشلانغۇچ مەكتەپ ئوقۇغۇچىلىرىنىڭ ھەپتە ئاخىرىدىكى قوش تىل تەربىيەلەش سىنىپىدا دەرس ئوقۇۋاتقان ئوقۇغۇچىلارنىڭ سۈرىتى بولۇپ، بۇ كەنتتىكى دېھقانلار كەنت ئۈندىدار سۇپىسىدا ئۆز بالىلىرىنى كۆرۈپ تولىمۇ خۇشال بولغانىدى.
</S>
<S ID=33819>
   مەزكۇر خىزمەت گۇرۇپپىسىدىكى كادىرلار كەنتتىكى ياشلار ئارىسىدا يېڭى ۋاسىتىلەرنى ئىشلىتىش قىزغىنلىقىنىڭ يۇقىرى ئىكەنلىكىنى بايقاپ، «ئىتتىپاقلاشقان تۆۋەنكى قۇرباغ» كەنت ئۈندىدار سۇپىسىنى قۇرۇپ، كەنت مەدەنىيەت تەشۋىقاتىدا يېڭى بازا بەرپا قىلدى.
</S>
<S ID=33820>
   بۇ ئۈندىدار سۇپىسىدا تۆۋەنكى قۇرباغ كەنتىنىڭ پارتىيەنىڭ سىياسەتلىرىنى ئىزچىللاشتۇرۇش ئەھۋاللىرى، دېھقانلارغا نەپ يەتكۈزۈش سىياسەتلىرى ۋە دۆلەتنىڭ تۈرلۈك قانۇن-بەلگىلىمىلىرى، مىللەتلەر ئىتتىپاقلىقىنى ئىلگىرى سۈرۈش، مۇقىملىقنى قوغداش، ئەسەبىيلىكنى تۈگىتىشكە دائىر سىياسەتلەر، خىزمەت گۇرۇپپىسى ۋە كەنت كومىتېتىنىڭ خىزمەت ئۇچۇرلىرى، «قوش تىل» تەربىيەسى قاتارلىق مەزمۇنلارنى قوش تىلدا تارقىتىش ئاساس قىلىنغان. بۇ ئۈندىدار سۇپىسى ھازىر ئاكتىپ ئېنېرگىيە تارقىتىدىغان سۇپىغا ئايلىنىپ، كەنتنىڭ مىللەتلەر ئىتتىپاقلىقىنى قوغداش، ئاممىنىڭ مەنىۋىيىتىنى بېيىتىشتا بەلگىلىك رول ئوينىماقتا.
</S>
</TEXT>
/BODY
/DOC