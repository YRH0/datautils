<DOC>
<DOCID>TIANSHAN.548848</DOCID>
<HEADER>
<CLASS>پەن – مائارىپ</CLASS>
<DATE>2016-09-09 16:16:24</DATE>
</HEADER>
<BODY>
<HEADLINE>
<S ID=48170>
مەكتەپلەرنىڭ ئۇقۇتۇش مۇھىتى ئەلالاشتى
</S>
</HEADLINE>
<TEXT>
<S ID=48171>
   ئىختىيارىي مۇخبىرىمىز كامال جامال خەۋىرى: ئىلى ئوبلاستى ئەخلاق ئارقىلىق ئادەم تەربىيەلەشنى مائارىپ تەرەققىياتىنىڭ ئاساسىي ۋەزىپىسى، ساغلام، مەدەنىي يۇقىرى ئۆرلەيدىغان مەكتەپ مۇھىتى بەرپا قىلىشنى مۇھىم ۋاسىتىسى، مىللەتلەر ئىتتىپاقلىقى تەربىيەسىنى كۈچەيتىپ، مۇقىملىقنى قوغداشنى مەركىزىي ھالقىسى ئورنىغا قويۇپ، مائارىپ قۇرۇلمىسىنى ئۈزلۈكسىز ئەلالاشتۇرۇپ، ئوقۇتۇش سۈپىتىنى يۇقىرى كۆتۈردى.
</S>
<S ID=48172>
   غۇلجا ناھىيەسى يېزا، كەنت باشلانغۇچ مەكتەپلىرىنى ئۆلچەملەشتۈرۈش قۇرۇلۇشىنى زور كۈچ بىلەن ئىلگىرى سۈرۈپ، ئىلگىرى-ئاخىر بولۇپ 90 مىليون يۈەن مەبلەغ سېلىپ، كەنت دەرىجىلىك 29 ئاجىز باشلانغۇچ مەكتەپنى مۇكەممەللەشتۈرۈپ، دېھقان-چارۋىچىلار پەرزەنتلىرىنى ئۆز يېرىدە زامانىۋى ئوقۇش شارائىتىگە ئىگە قىلىش بىلەن شەھەر-يېزا مائارىپىنى بىر گەۋدىلەشتۈرۈشنى ئىشقا ئاشۇردى.
</S>
<S ID=48173>
   12-بەش يىللىق پىلان مەزگىلىدىن بۇيان، ئىلى ئوبلاستىغا بىۋاسىتە قاراشلىق جايلار ئوتتۇرا-باشلانغۇچ مەكتەپلەردىكى ئوقۇغۇچىلارنىڭ قوش تىل تەربىيەسىنى قوبۇل قىلىش نىسبىتىنى %91.35 كە يەتكۈزۈپ، قوش تىل ئوقۇتۇشىنى ئومۇملاشتۇرۇشتا ئاپتونوم رايون بويىچە ئالدىنقى قاتارغا ئۆتتى.
</S>
<S ID=48174>
ئىلى ئوبلاستى يەنە كەسىپى مائارىپنى پائال تەرەققىي قىلدۇرۇپ، كەسپىي مائارىپقا ئوقۇغۇچى قوبۇل قىلىش كۆلىمىنى كېڭەيتتى ۋە مەكتەپ، كارخانىلار ھەمكارلاشقان ئوقۇتۇش ئۇسۇلىنى يولغا قويدى.
</S>
<S ID=48175>
ھازىرغىچە 260 تىن ئارتۇق كارخانا، كەسپىي ئورۇنلار مەكتەپلەر بىلەن كارخانا-مەكتەپ ھەمكارلىق مۇناسىۋىتى ئورنىتىپ، كەسىپىي مائارىپ تەرەققىياتىنى تېزلەتتى.
</S>
<S ID=48176>
ئومۇمىي ئىگىلىگەن يەر كۆلىمى 1000 موغا يېتىدىغان ئىلى كەسپىي مائارىپ باغچىسىنىڭ قىسمەن قۇرۇلۇش تۈرلىرى تاماملاندى، بۇ تۈرلەر ئىچىدە قورغاس ئوتتۇرا دەرىجىلىك كەسپىي مەكتىپى پۈتۈپ ئىشلىتىشقا تاپشۇرۇلدى، بۇ مەكتەپنىڭ يىللىق ئوقۇغۇچى تەربىيەلەش ئىقتىدارى 5000 ئادەمگە يېتىدۇ.
</S>
<S ID=48177>
نۆۋەتتە ئوبلاستقا بىۋاسىتە قاراشلىق جايلاردىكى ھەر دەرىجىلىك مەكتەپلەر سانى 1103 كە، ئوقۇغۇچىلىرى 503 مىڭ 559 غا يەتتى.
</S>
<S ID=48178>
دۆلەت ۋە ئاپتونوم رايوننىڭ ئىلى ئوبلاستىغا بىۋاسىتە قاراشلىق جايلاردىكى مائارىپ قۇرۇلۇش تۈرلىرىگە سالغان مەبلىغى 2 مىليارد 611 مىليون يۈەنگە، قۇرۇلۇش كۆلىمى 1 مىليون 738 مىڭ كىۋادرات مېتىرغا يەتتى.
</S>
<S ID=48179>
ئىلى ئوبلاستى مەجبۇرىيەت مائارىپ تۈزۈمىدىكى مەكتەپلەرنى ئۆلچەملەشتۈرۈش بىلەن مەجبۇرىيەت مائارىپىنىڭ تەكشى تەرەققىياتىنى ئىلگىرى سۈردى.
</S>
<S ID=48180>
ئوبلاستقا بىۋاسىتە قاراشلىق جايلاردا باشلانغۇچ، تولۇقسىز ئوتتۇرا مەكتەپ يېشىدىكى بالىلارنىڭ مەكتەپكە كىرىش نىسبىتى %99.7 كە يەتتى.
</S>
<S ID=48181>
12-بەش يىللىق پىلان مەزگىلىدە مائارىپ تۈرلىرىگە سېلىنغان مەبلەغ 11-بەش يىللىق پىلان مەزگىلىدىكىدىن %60 ئېشىپ، مائارىپ كاپالەت تۈزۈمى ئومۇميۈزلۈك ئەمەلىيلەشتى.
</S>
<S ID=48182>
يېزا، كەنتلەردىكى مەجبۇرىيەت مائارىپ باسقۇچىدىكى 56 مىڭ ئوقۇغۇچى ياردەم بېرىش سىياسىتىدىن تولۇق بەھرىمەن بولدى.
</S>
</TEXT>
/BODY
/DOC