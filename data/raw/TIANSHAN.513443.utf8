<DOC>
<DOCID>TIANSHAN.513443</DOCID>
<HEADER>
<CLASS>خەلقئارا</CLASS>
<DATE>2016-03-28 18:27:16</DATE>
</HEADER>
<BODY>
<HEADLINE>
<S ID=22439>
ئامېرىكا ئالىملىرى سۈنئىي بىرىكتۈرۈلگەن ئەڭ ئاددىي ھۈجەيرىنى ياساپ چىقتى
</S>
</HEADLINE>
<TEXT>
<S ID=22440>
　　ئامېرىكا ئالىملىرى 24-مارت سۈنئىي بىرىكتۈرۈلگەن ئەڭ ئاددىي ھۈجەيرىنى لايىھەلەپ ياساپ چىققانلىقىنى جاكارلىدى، ئۇنىڭ گېن گۇرۇپپىسى بۈگۈنگىچە مەلۇم بولغان ئەڭ كىچىك گېن گۇرۇپپىسى بولۇپ، پەقەت ئۆزىنىڭ ھاياتلىقىنى ساقلاپ قېلىشتا زۆرۈر بولغان گېنلارنى ئۆز ئىچىگە ئالىدىكەن.
</S>
<S ID=22441>
بۇ ھاياتلىق ئىلمى ساھەسىدىكى بۆسۈش خاراكتېرلىك ئىلگىرىلەش بولۇپ، ھاياتلىقنىڭ سىرىنى چۈشىنىشنى ئىلگىرى سۈرۈشكە ياردىمى بار، دەپ قارالدى.
</S>
<S ID=22442>
　　ئامېرىكا گېن گۇرۇپپىسى تەتقىقاتىنىڭ باشلامچىسى بولغان كىرېگېر ۋېنتىر باشچىلىقىدىكى بۇ تەتقىقات ئامېرىكا «ئىلىم-پەن» ژورنىلىنىڭ ئەڭ يېڭى سانىدا ئېلان قىلىندى، ئۇلارنىڭ سۈنئىي بىرىكتۈرگەن ھۈجەيرىسىدە پەقەت 473 تال گېن بار بولۇپ، ھاياتلىق دۇنياسىدىكى گېن سانى ئەڭ ئاز ئورگانىك گەۋدە ئىكەن، بىراق ئۇنىڭ ئۆزىنى ئۆزى كۆپەيتىش ئىقتىدارى بار ئىكەن. بۇنىڭغا سېلىشتۇرغاندا ئىنسانلارنىڭ گېن سانى 20 مىڭدىن ئاشىدىكەن.
</S>
<S ID=22443>
　　بۇ بىرىكمە ھۈجەيرىنىڭ گېن گۇرۇپپىسى ناھايىتى ئاددىي بولسىمۇ، لېكىن تەتقىقاتچىلار بۇنىڭ ئىچىدىكى ئۈچتىن ئىككى قىسىم گېننىڭ رولىنى ئېنىقلاپ چىققانلىقىنى، يەنە 149 گېننىڭ رولىنىڭ تېخى ئېنىق ئەمەسلىكىنى تەكىتلىدى.
</S>
<S ID=22444>
　
</S>
</TEXT>
/BODY
/DOC