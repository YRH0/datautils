<DOC>
<DOCID>TIANSHAN.521595</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-06 15:31:11</DATE>
</HEADER>
<BODY>
<HEADLINE>
<S ID=27353>
‹‹دېھقانلار سەنئەت ئەترىتى››كەنت ئاھالىلىرىنىڭ مەنىۋى تۇرمۇشىنى بېيىتتى
</S>
</HEADLINE>
<TEXT>
<S ID=27354>
    تۇرسۇنجان ھەسەن، ھاۋاگۈل ئىمرەمزى خەۋەر قىلىدۇ: ئاۋات ناھىيەسىنىڭ تامتوغراق يېزىسى ئۈستۈنكى ئۈجمە كەنتى دولان مەشرەپ – مۇقاملىرى ئەڭ بالدۇر بارلىققا كەلگەن قەدىمىي مەھەللىلەرنىڭ بىرى بولۇپ، يېقىنقى يىللاردىن بۇيان بۇ يۇرتتا دىن ئەسەبىيلىك ئىدىيەسى باش كۆتۈرۈپ، كىشىلەر ئەنئەنىۋى مەدەنىيەتتىن يىراقلىشىشقا باشلىغانىدى. بۇ ئەھۋالدىن خەۋەر تاپقان ئاۋات ناھىيەلىك مەدەنىيەت – تەنتەربىيە، رادىيو – تېلېۋىزىيە ئىدارىسىدىن ‹‹ئۈچ ئەل›› خىزمىتى بىلەن بۇ كەنتكە چۈشكەن خىزمەت گۇرۇپپىسى ‹‹دېھقانلار سەنئەت ئەترىتى›› تەشكىللەپ، زامانىۋى مەدەنىيەتنى يېتەكچى قىلىدىغان، ئاممىنى نامراتلىقتىن قۇتۇلۇپ، بېيىش يولىغا باشلايدىغان ئاممىباب سەنئەت شەكلى ئارقىلىق تەشۋىقات – تەربىيە ئېلىپ باردى.
</S>
<S ID=27355>
   ‹‹دېھقانلار سەنئەت ئەترىتى››دىكىلەر مۇشۇ كەنتتىكى 20 نەچچە دېھقان ياشتىن تەشكىللەنگەن بولۇپ، ئۇلار خىزمەت گۇرۇپپىسىدىكى كادىرلارنىڭ يېتەكلىشى بىلەن نادانلىق، قالاقلىقنى قامچىلايدىغان، كىشىلەرنى زامانىۋى مەدەنىيەتنى قوبۇل قىلىپ، پارتىيەگە، بەختىيار زامانغا مىننەتدارلىقىنى بىلدۈرىدىغان نومۇرلارنى ئۆزلىرى يېزىپ، ئۆزلىرى سەھنىلەشتۈرۈپ ئورۇنلاپ كەنت ئاھالىلىرىنىڭ مەنىۋى تۇرمۇشىنى بېيىتتى. ئۇلار ئورۇنلىغان ئېتۇتلاردا ھەقىقىي ئادەم، ھەقىقىي ئىشلارنىڭ بەدىئىي كارتىنىسى بولغاچقا، ئاممىنىڭ ياقتۇرۇشىغا ئېرىشتى.
</S>
<S ID=27356>
   بۇ يىل 20 ياشقا كىرگەن تۇرغۇنجان ھەسەننىڭ كىچىكىدىن سەنئەتكە ئالاھىدە ئىشتىياقى بولسىمۇ، ئائىلىسىنىڭ نامراتلىقى سەۋەبلىك ئاران تولۇقسىز ئوتتۇرا مەكتەپكىچە ئوقۇيالىغانىدى. ئۇ بۇ قېتىم خىزمەت گۇرۇپپىسىنىڭ ياردىمىدە سەنئەت ئەترىتىگە قوشۇلۇپ، ئارزۇسى رېئاللىققا ئايلاندى ھەم كۆپچىلىككە ‹‹دېھقان ئۇلۇغ›› دېگەن ناخشىسىنى تەقدىم قىلىپ، دېھقانلارنىڭ قىزغىن ئالقىشىغا ئېرىشتى. ئۇ مۇنداق دېدى: كەنتىمىز دولان مەشرەپ – مۇقاملىرىنىڭ ئەسلىسى بىر قەدەر ياخشى ساقلىنىپ قالغان يۇرتلارنىڭ بىرى. مەن كىچىكىمدىن باشلاپ دولان مەشرەپ – مۇقاملىرىنى ئاڭلاپ چوڭ بولغان. گەرچە سەنئەت مەكتەپلىرىدە تەربىيەلىنىش پۇرسىتىگە ئېرىشەلمىگەنىدىم، ھازىر ناھىيەلىك مەدەنىيەت – تەنتەربىيە، رادىيو – تېلېۋىزىيە ئىدارىسىدىن كەنتىمىزگە كەلگەن خىزمەت گۇرۇپپىسىدىكى كادىرلارنىڭ تەشكىللىشى بىلەن 20 نەچچىمىز ‹‹دېھقانلار سەنئەت ئەترىتى›› قۇردۇق. بىز بۇنىڭدىن كېيىن ئېسىل ئەسەرلەرنى ئورۇنلاپ كەنتىمىزدىكى ئاممىنىڭ مەنىۋى تۇرمۇشىنى تېخىمۇ موللاشتۇرىمىز.
</S>
<S ID=27357>
   خىزمەت گۇرۇپپىسىنىڭ ئەزاسى رەيھانگۈل مامۇت مۇنداق دېدى: ئىككى ئايدىن بۇيان بىز ئائىلە زىيارىتى قىلىپ، ئاممىنىڭ مەدەنىي كۆڭۈل ئىچىش پائالىيەتلىرىنى ناھايىتى ياخشى كۆرىدىغانلىقىنى ھېس قىلدۇق. شۇڭا، بىز ئەۋزەللىكىمىزنى جارى قىلدۇرۇپ، ناخشا ئېيتىشقا، ساز چېلىشقا قىزىقىدىغانلاردىن ‹‹دېھقانلار سەنئەت ئەترىتى›› تەشكىللەپ، ئاممىغا تالانتىنى نامايان قىلىدىغانغا سەھنە ھازىرلاپ بەردۇق. دېھقانلارنىڭ ئارسال ۋاقتىدىن پايدىلىنىپ ئۇلارنىڭ مەنىۋى تۇرمۇشىنى موللاشتۇردۇق.
</S>
<S ID=27358>
‏
</S>
</TEXT>
/BODY
/DOC