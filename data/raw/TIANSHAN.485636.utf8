<DOC>
<DOCID>TIANSHAN.485636</DOCID>
<HEADER>
<CLASS>ئۈرۈمچى</CLASS>
<DATE>2016-01-06 17:24:22</DATE>
</HEADER>
<BODY>
<HEADLINE>
<S ID=1163>
مەملىكەتلىك 13- نۆۋەتلىك قىشلىق تەنھەرىكەت مۇسابىقىسى مەيدانلىرىغا بىۋاسىتە قاتنايدىغان تېز ئاپتوبۇس 15-يانۋاردىن باشلاپ قاتنايدۇ
</S>
</HEADLINE>
<TEXT>
<S ID=1164>
   5-نويابىر ئۆتكۈزۈلگەن 13- نۆۋەتلىك مەملىكەتلىك قىشلىق تەنھەركەت مۇسابىقىسىنىڭ ئىشىك بېلىتىنى ئالدىن سېتىش ۋە پوچتا مۇلازىمىتى ئاخبارات ئېلان قىلىش يىغىنىدىن ئىگىلىنىشىچە، ئۈرۈمچى شەھىرى يولغا سالغان مەملىكەتلىك 13- نۆۋەتلىك قىشلىق تەنھەرىكەت مۇسابىقىسى مەيدانلىرىغا بىۋاسىتە قاتنايدىغان تېز ئاپتوبۇس مۇشۇ ئاينىڭ 15- كۈنىدىن باشلاپ قاتنايدىكەن.
</S>
<S ID=1165>
ئۈرۈمچى شەھەرلىك قاتناش ئىدارىسى شەھەر ئاھالىلىرىنىڭ قىشلىق تەنھەرىكەت مۇسابىقىسى مەيدانلىرىغا بېرىپ تەنھەرىكەتچىلەرگە مەدەت بېرىشىگە قولايلىق يارىتىپ بېرىش ئۈچۈن، قىشلىق تەنھەرىكەت مۇسابىقىسى تېز ئاپتوبۇسى ئاممىۋى قاتناش لىنىيەسى ئېچىشنى قارار قىلغان بولۇپ، قىشلىق تەنھەرىكەت مۇسابىقىسى مەزگىلىدە، بۇ ئاممىۋى قاتناش لىنىيەسىدىكى ئاپتوبۇسلار قىزىلتاغ تەنھەرىكەت سارىيىنىڭ ئالدىدىن ئۈرۈمچى ناھىيەسىنىڭ سۇساي بازىرىدىكى ئاپتونوم رايونلۇق قىشلىق تەنھەرىكەت باشقۇرۇش مەركىزى، يىپەك يولى خەلقئارا چاڭغا تېيىلىش مەيدانى قاتارلىق مۇسابىقە مەيدان- سارايلىرى ئارىسىدا تاماشىبىنلارنى توشۇيدۇ. 
</S>
<S ID=1166>
  قىشلىق تەنھەرىكەت مۇسابىقىسى تېز ئاپتوبۇس لىنىيەسىنىڭ باش بېكىتى قىزىلتاغ تەنھەرىكەت سارىيى ئاپتوموبىل توختىتىش مەيدانى بولۇپ، غەربىي شىنمىن كوچىسى (قىزىلتاغ تەنھەرىكەت سارىيى)، چوڭ كۆۋرۈك، ساي تېز سۈرئەتلىك يولى، S116 ئۆلكە يولى، سۇ ساي يولى، قىشلىق تەنھەرىكەت باشقۇرۇش مەركىزى بېكەتلىرىدىن ئۆتۈپ يىپەك يولى خەلقئارا چاڭغا تېيىلىش مەيدانىدا توختايدۇ. 
</S>
<S ID=1167>
  قىشلىق تەنھەرىكەت مۇسابىقىسى تېز ئاپتوبۇسىنى ئۈرۈمچى شەھەرلىك شەھەر تېز سۈرئەتلىك ئاممىۋى قاتناش تىجارىتى شىركىتى (BRT شىركىتى) باشقۇرىدىغان بولۇپ، پۈتۈن لىنىيە 60 كىلومېتىر كېلىدىكەن.
</S>
<S ID=1168>
ھەر بىر بېلەتنىڭ باھاسى ئون يۈەن بولىدىكەن. بۇ 30 ئاپتوبۇسنىڭ ھەممىسى 40 ئورۇندۇقلۇق شەھەر ئايلانما تېز ئاپتوبۇسى بولۇپ، يولۇچىنىڭ ئاز  كۆپلۈكىگە قاراپ تەڭشەپ تۇرىدىكەن.
</S>
<S ID=1169>
2016- يىل 1- ئاينىڭ 15- كۈنىدىن 1- ئاينىڭ 31- كۈنىگىچە قىزىلتاغ تەنھەرىكەت سارىيىدىن ئۈرۈمچى ۋاقتى ئەتىگەن سائەت ئالتە يېرىمدىن كەچ سائەت بەشكىچە؛ يىپەك يولى خەلقئارا چاڭغا تېيىلىش مەيدانىدىن ئۈرۈمچى ۋاقتى ئەتىگەن سائەت 8دىن كەچ سائەت  6 گىچە ھەر 20 مىنۇتتا بىر ئاپتوبۇس ماڭىدىكەن.
</S>
<S ID=1170>
‏
</S>
</TEXT>
/BODY
/DOC