<DOC>
<DOCID>TIANSHAN.485797</DOCID>
<HEADER>
<CLASS>پەن – مائارىپ</CLASS>
<DATE>2016-01-07 12:00:57</DATE>
</HEADER>
<BODY>
<HEADLINE>
<S ID=1407>
2016–يىللىق ئالىي مەكتەپلەرنىڭ سەنئەت كەسىپلىرىگە ئوقۇغۇچى قوبۇل قىلىش نومۇر چېكى ئېلان قىلىندى
</S>
</HEADLINE>
<TEXT>
<S ID=1408>
    رەناگۈل خۇدابەردى خەۋەر قىلىدۇ: ئاپتونوم رايونىمىزنىڭ بۇ يىللىق ئادەتتىكى ئالىي مەكتەپلەرنىڭ سەنئەت كەسىپلىرىگە ئوقۇغۇچى قوبۇل قىلىش ئەڭ تۆۋەن نومۇر چېكى 6 – يانۋار ئېلان قىلىندى.
</S>
<S ID=1409>
تولۇق كۇرس قاتلىمىنىڭ نومۇر چېكى 180 نومۇر(يەككە پەن نومۇرى 60تىن تۆۋەن بولسا بولمايدۇ)؛ مەخسۇس كۇرس قاتلىمىنىڭ نومۇر چېكى 150 نومۇر بولدى.
</S>
<S ID=1410>
    ئىگىلىشىمىزچە، ئىمتىھان بەرگۈچىلەر 8 – يانۋاردىن باشلاپ شىنجاڭ ئوقۇغۇچى قوبۇل قىلىش تورىدىن نەتىجىسىنى تەكشۈرسە بولىدىكەن.
</S>
<S ID=1411>
ئاپتونوم رايونلۇق ئوقۇغۇچى قوبۇل قىلىش كومىتېتى ئىشخانىسى پات ئارىدا ۋىلايەت، ئوبلاست، شەھەرلىك ئوقۇغۇچى قوبۇل قىلىش ئاپپاراتلىرى ئارقىلىق ئىمتىھاندا لاياقەتلىك بولغانلارغا لاياقەتنامە تارقىتىدىكەن.
</S>
<S ID=1412>
    ئاپتونوم رايونلۇق ئوقۇغۇچى قوبۇل قىلىش كومىتېتى ئىشخانىسىدىكىلەرنىڭ تونۇشتۇرۇشىچە، بۇ يىل ئۈرۈمچى شەھىرى، كۈيتۈن شەھىرى، قەشقەر شەھىرىدە ئىمتىھان نۇقتىسى تەسىس قىلىنغان بولۇپ، 4315 كىشى ئىمتىھانغا تىزىملاتقان، تىزىملاتقانلارنىڭ سانى ئالدىنقى يىلغا قارىغاندا 360 كىشى كۆپەيگەن.
</S>
</TEXT>
/BODY
/DOC