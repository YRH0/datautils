<DOC>
<DOCID>TIANSHAN.564402</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-11-11 17:44:20</DATE>
</HEADER>
<BODY>
<HEADLINE>
<S ID=58682>
يىلىغا 300 مىڭ كىۋادرات مېتىر گىلەم ئىشلەپچىقىرىدىغان زاۋۇت بورتالاغا ماكانلاشتى
</S>
</HEADLINE>
<TEXT>
<S ID=58683>
  ئابدۇغېنى ھاجىيۇپ خەۋەر قىلىدۇ: بورتالا ‹‹ۋۇتەي›› سانائەت رايونى(خۇبېي سانائەت رايونى)دىكى تۇنجى گىلەم زاۋۇتى بورتالا ‹‹جوڭرۈي›› گىلەمچىلىك چەكلىك مەسئۇلىيەت شىركىتى بورتالا شەھىرىگە ماكانلىشىپ، يىلىغا 300 مىڭ كىۋادرات مېتىر گىلەم ئىشلەپچىقىرىش تۈر قۇرۇلۇشى يېقىندا باشلاندى.
</S>
<S ID=58684>
 ئۇقۇشىمچە، بورتالا ‹‹جوڭرۈي›› گىلەمچىلىك چەكلىك مەسئۇلىيەت شىركىتى گىلەم لايىھەلەش، ئىشلەپچىقىرىش، سېتىشنى بىر گەۋدىلەشتۈرگەن ئۇنىۋېرسال سودا كارخانىسى بولۇپ، بۇ تۈر قۇرۇلۇشىغا 100 مىليون يۈەن مەبلەغ سېلىش پىلانلانغان، قۇرۇلۇش ئىككى باسقۇچقا بۆلۈپ ئىشلىنىپ، 1 – باسقۇچلۇق قۇرۇلۇشقا 70 مىليون يۈەن، 2 – باسقۇچلۇق قۇرۇلۇشقا 30 مىليون يۈەن مەبلەغ سېلىنىدىكەن، بۇ زاۋۇتنىڭ كۆلىمى 40 مىڭ كىۋادرات مېتىر بولۇپ، گېرمانىيەنىڭ ‹‹ۋېردون›› ماركىلىق ئاپتوماتىك گىلەم توقۇش ئۈسكۈنىسى كىرگۈزۈلگەن.
</S>
<S ID=58685>
 ‹‹ۋۇتەي›› سانائەت رايونى بۇ يىل 1 – ئايدىن 7 – ئايغىچە سودىگەر ۋە مەبلەغ جەلپ قىلىپ 19 تۈرنى كىرگۈزگەن بولۇپ، بۇنىڭغا 1 مىليارد 235 مىليون يۈەن مەبلەغ سېلىش پىلانلانغان، ھازىرغىچە 472 مىليون يۈەن مەبلەغ ئەمەلىيلەشكەن.
</S>
<S ID=58686>
بۇنىڭ ئىچىدە يېڭىدىن قۇرۇلۇۋاتقان 11 تۈرگە 238 مىليون يۈەن مەبلەغ ئەمەلىيلەشكەن.
</S>
<S ID=58687>
‏
</S>
</TEXT>
/BODY
/DOC