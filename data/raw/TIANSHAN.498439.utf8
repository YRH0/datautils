<DOC>
<DOCID>TIANSHAN.498439</DOCID>
<HEADER>
<CLASS>ئۈرۈمچى</CLASS>
<DATE>2016-02-17 13:24:25</DATE>
</HEADER>
<BODY>
<HEADLINE>
<S ID=12066>
ئۈرۈمچى ئۇنىۋېرسال باجدىن خالىي رايون قۇرۇلۇشى داغدۇغىلىق قانات يايدۇرۇلدى
</S>
</HEADLINE>
<TEXT>
<S ID=12067>
   چاغانلىق دەم ئېلىش ئاخىرلاشقاندىن كېيىن يىپەك يولى ئىقتىساد بەلبېغى يادرولۇق رايونىدىكى نۇقتىلىق قۇرۇلۇش تۈرى بولغان ئۈرۈمچى ئۇنىۋېرسال باجدىن خالىي رايون قۇرۇلۇشى داغدۇغىلىق قانات يايدۇرۇلدى.
</S>
<S ID=12068>
    مۇخبىر ئۈرۈمچى ئۇنىۋېرسال باجدىن خالىي رايون قۇرۇلۇشى نەق مەيدانىدا 30دىن كۆپرەك قۇرۇلۇش ئىشچىسىنىڭ ئۈچ قەۋەت ئېگىزلىكتىكى تاموژنا، بىرلەشمە تەكشۈرۈش زالىنىڭ پولات جاھازىنى قۇراشتۇرۇش خىزمىتىنى ئىشلەۋاتقانلىقىنى كۆردى.
</S>
<S ID=12069>
نەق مەيداندا خىزمەتلەرگە يېتەكچىلىك قىلىۋاتقان شىنجاڭ پولات تاۋلاش شىركىتى پولات قۇرۇلمىسى تۈرىنىڭ دىرېكتورى خۇ چاڭجيەن مۇنداق دېدى:
</S>
<S ID=12070>
   ــ نۆۋەتتە ئۈرۈمچى ئۇنىۋېرسال باجدىن خالىي رايوننىڭ ئۇنىۋېرسال خىزمەت بىناسىنىڭ يەر ئاستى ئىككى قەۋەت قۇرۇلۇشى تاماملاندى، بىنانىڭ ئىسسىق ساقلاش خىزمىتى ئىشلىنىۋاتىدۇ.
</S>
<S ID=12071>
تاموژنا، بىرلەشمە تەكشۈرۈش زالىنىڭ پولات جاھازىنى قۇراشتۇرۇش خىزمىتىنىڭ 3/2 قىسمى تاماملاندى.
</S>
<S ID=12072>
بارلىق قۇرۇلۇشچىلار باجدىن خالىي رايون قۇرۇلۇشىنى ۋاقتى قەرەلىدە تاماملاش ئۈچۈن داۋاملىق جاپاغا چىداپ ئىشلەيدۇ.
</S>
<S ID=12073>
    ئۈرۈمچى ئۇنىۋېرسال باجدىن خالىي رايونى - يىپەك يولى ئىقتىساد بەلبېغى يادرولۇق رايونىدىكى نۇقتىلىق قۇرۇلۇش بولۇپ، پىلان بويىچە بۇ يىل 7-ئايدا ئىشقا كىرىشتۈرۈلىدۇ.
</S>
<S ID=12074>
ۋاقىت قىس، ۋەزىپە ئېغىر. ئىش ۋاقتىغا ھەقىقىي كاپالەتلىك قىلىش ئۈچۈن، دەم ئېلىش ئاخىرلىشىشى بىلەنلا بارلىق ئىشچىلار بۇيرۇقنى تاپشۇرۇۋېلىپ، خىزمەت ئورۇنلىرىغا قايتىپ كېلىشتى.
</S>
<S ID=12075>
شىنجاڭ پولات تاۋلاش شىركىتىنىڭ ئىشچىسى جاڭ ۋېي مۇنداق دېدى:
</S>
<S ID=12076>
   ــ ئۈرۈمچى ئۇنىۋېرسال باجدىن خالىي رايونى قۇرۇلۇشىغا قاتناشقانلىقىمدىن ئىنتايىن خۇشالمەن.
</S>
<S ID=12077>
ئەڭ ياخشى روھىي ھالەت، كۆتۈرەڭگۈ روھ بىلەن بۇ قۇرۇلۇشنى تاماملايمىز.
</S>
<S ID=12078>
    ئىگىلىنىشىچە، ئۈرۈمچى ئۇنىۋېرسال باجدىن خالىي رايونى ئەسلىدىكى ئۈرۈمچى ئېكسپورت پىششىقلاپ ئىشلەش رايونى ئاساسىدا قۇرۇلىدىغان بولۇپ، ئەتراپتىكى بايلىقلارنى بىرلەشتۈرۈپ، تىپىنى ئۆزگەرتىپ، دەرىجىسىنى ئۆستۈرىدىكەن.
</S>
<S ID=12079>
ئۈرۈمچى تۆمۈريول كونتېينېر مەركىزى پونكىتى ۋە ئۈرۈمچى-كۈيتۈن يۇقىرى سۈرئەتلىك تاشيولىغا يېقىن بولۇپ، ئۈرۈمچى خەلقئارا ئايرودرومىغا پەقەت 10 مىنۇتتىلا يېتىپ بارغىلى بولىدىكەن.
</S>
</TEXT>
/BODY
/DOC