<DOC>
<DOCID>TIANSHAN.521503</DOCID>
<HEADER>
<CLASS>خەلقئارا</CLASS>
<DATE>2016-05-06 12:17:53</DATE>
</HEADER>
<BODY>
<HEADLINE>
<S ID=27280>
تۈركمەنىستان 2016–يىللىق ئەڭ كۆركەم چىلان تورۇقنى تاللاپ چىقتى
</S>
</HEADLINE>
<TEXT>
<S ID=27281>
   تۈركمەنىستان ئاخار چىلان تورۇق بايرىمىنى تەبرىكلەش ئۈچۈن 23 – ئاپرېل زۇڭتۇڭ ئات مەيدانىدا ئەڭ كۆركەم چىلان تورۇقنى تاللاش مۇسابىقىسى ئۆتكۈزدى. ‹‹بەگخان›› ئىسىملىك سەككىز ياشلىق كۈلرەڭ ئات باھالىغۇچىلارنىڭ دىققىتىنى تارتىپ، 2016 – يىللىق ‹‹ئەڭ كۆركەم چىلان تورۇق›› نامىغا ئېرىشتى.
</S>
<S ID=27282>
   چىلان تورۇق دۇنيادىكى ئەڭ قەدىمىي ئات نەسلىنىڭ بىرى بولۇپ، ھازىرغىچە 2000 يىلدىن ئارتۇق كۆندۈرۈش تارىخىغا ئىگە. تۈركمەنىستاندا ھازىر بۇنداق چىلان تورۇق نەسلىدىن 3500دىن ئارتۇقى بار بولۇپ، ئېكسپورت قىلىش مەنئى قىلىنغان دۆلەت دەرىجىلىك قوغدىلىدىغان ھايۋان، ئۇ دۆلەت گۆھىرى سۈپىتىدە چەت ئەللىك رەھبەرلەرگە سوۋغا قىلىنىدۇ.
</S>
<S ID=27283>
   تۈركمەنىستاندىكى ھەر قايسى ئات مەيدانلىرىدىن كەلگەن 50تىن ئارتۇق ساپ نەسىللىك چىلان تورۇق بۇ يىللىق بىرىنچى ئايلانما تاللاشقا قاتناشتۇرۇلۇپ، 20 تۇياق چىلان تورۇق 2 – ئايلانما مۇسابىقىگە كىردى. شاللاش مۇسابىقىسىدىن كېيىن، ئون چىلان تورۇق ھەل قىلغۇچ مۇسابىقىگە قاتناشتۇرۇلدى.
</S>
<S ID=27284>
   ھەل قىلغۇچ مۇسابىقە يالىڭاچ ۋە بېزەكلىكتىن ئىبارەت ئىككى ئايلانمىغا بۆلۈنىدۇ، ئون تۇياق چىلان تورۇقنىڭ بىردىن ئونغىچە نومۇرى بولۇپ، 15 رېپېر ۋە نەچچە مىڭ تاماشىبىنغا تۇرقىنى كۆرسىتىدۇ.
</S>
<S ID=27285>
   ‹‹بەگخان›› ئىككى ئايلانما مۇسابىقىدە ئەڭ يۇقىرى نومۇر بىلەن 1 – لىككە ئېرىشىپ، ئىگىسىنى ياخشى بىر پىكاپقا ئېرىشتۈردى.
</S>
<S ID=27286>
   نەسىللىك ئاتلار ئىچىدە چىلان تورۇق كۆركەملىكى بىلەن داڭلىق. چىلان تورۇقنىڭ بوينى ئۇزۇن، ئىنچىكە، پۇتى ئۇزۇن، تېرىسى نېپىز، مويى قىسقا، قەدىمى چاققان، سۈرئىتى تېز، چىداملىق، ئاستا ماڭغاندا مودېللار سەھنىدە ماڭغاندەك كۆركەم قەدەمدە ماڭىدىغان بولۇپ، ‹‹ئات مودېلى›› دېيىشكىمۇ بولىدۇ.
</S>
<S ID=27287>
   جۇڭگو ئاتچىلىق جەمئىيىتىنىڭ دائىمىي كېڭەش ئەزاسى، مۇئاۋىن باش كاتىپى جاڭ مۇ ئەڭ كۆركەم چىلان تورۇق تاللاش مۇسابىقىسىنىڭ باھالىغۇچىسى بولدى. مۇسابىقىدىن كېيىن جاڭ مۇ شىنخۇا ئاگېنتلىقى مۇخبىرىغا مۇنداق دېدى: بۇ يىللىق مۇسابىقىگە قاتناشتۇرۇلغان ئاتلار ناھايىتى سەرخىل بولۇپ، ئېرىشكەن نومۇرى كۆپ پەرقلەنمەيدۇ، ‹‹بەگخان›› بويسۇنۇش جەھەتتىكى ئەۋزەللىكىنى نامايان قىلىپ، ئەڭ ئاخىرىدا چېمپىيونلۇققا ئېرىشتى.
</S>
<S ID=27288>
شىنخۇا ئاگېنتلىقى
</S>
<S ID=27289>
‏
</S>
</TEXT>
/BODY
/DOC