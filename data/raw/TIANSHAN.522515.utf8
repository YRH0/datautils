<DOC>
<DOCID>TIANSHAN.522515</DOCID>
<HEADER>
<CLASS>شىنجاڭ</CLASS>
<DATE>2016-05-11 10:44:09</DATE>
</HEADER>
<BODY>
<HEADLINE>
<S ID=27709>
كۇچا ناھىيەلىك ج خ ئوت ئۆچۈرۈش چوڭ ئەترىتى شەرەپلىك نامغا ئېرىشتى
</S>
</HEADLINE>
<TEXT>
<S ID=27710>
      ج خ مىنىستىرلىقى ‹‹چېگرانى قوغداش، خەلقنى سۆيۈشتىكى نەمۇنىلىك ئوت ئۆچۈرۈش چوڭ ئەترىتى››دېگەن شەرەپلىك نامنى بەردى، ئاپتونوم رايونلۇق خەلق ھۆكۈمىتى كوللېكتىپ 1–دەرىجىلىك خىزمەت كۆرسەتتى، دەپ ئەنگە ئالدى
</S>
<S ID=27711>
    سۈي يۈنيەن خەۋەر قىلىدۇ: ج خ مىنىستىرلىقىنىڭ شىنجاڭ ج خ ئوت ئۆچۈرۈش باش ئەترىتى ئاقسۇ ۋىلايەتلىك تارماق ئەترىتىنىڭ كۇچا ناھىيەلىك چوڭ ئەترىتىگە ‹‹چېگرانى قوغداش، خەلقنى سۆيۈشتىكى نەمۇنىلىك ئوت ئۆچۈرۈش چوڭ ئەترىتى›› دېگەن شەرەپلىك نام بېرىش يىغىنى 10 – ماي ئۈرۈمچىدە ئېچىلدى.
</S>
<S ID=27712>
    2015 – يىل 12 – ئاينىڭ 25 – كۈنى، دۆلەت كومىسسارى، ج خ مىنىستىرلىقىنىڭ مىنىستىرى گو شېڭكۇن پەرمان ئىمزالاپ، كۇچا ناھىيەلىك ئوت ئۆچۈرۈش چوڭ ئەترىتىگە ‹‹چېگرانى قوغداش، خەلقنى سۆيۈشتىكى نەمۇنىلىك ئوت ئۆچۈرۈش ئەترىتى›› دېگەن شەرەپلىك نام بەرگەنىدى.
</S>
<S ID=27713>
    يىغىندا، ج خ مىنىستىرلىقىنىڭ ‹‹شىنجاڭ ج خ ئوت ئۆچۈرۈش باش ئەترىتى ئاقسۇ ۋىلايەتلىك تارماق ئەترىتىنىڭ كۇچا ناھىيەلىك چوڭ ئەترىتىگە ‹چېگرانى قوغداش، خەلقنى سۆيۈشتىكى نەمۇنىلىك ئوت ئۆچۈرۈش ئەترىتى› دېگەن شەرەپلىك نام بېرىش توغرىسىدىكى پەرمانى›› ئوقۇپ ئۆتۈلۈپ، شەرەپلىك نام بايرىقى تارقىتىلدى، شۇنىڭ بىلەن بىللە ئاپتونوم رايونلۇق خەلق ھۆكۈمىتىنىڭ ‹‹ئاقسۇ ۋىلايەتلىك ج خ ئوت ئۆچۈرۈش تارماق ئەترىتىنىڭ كۇچا ناھىيەلىك چوڭ ئەترىتىگە كوللېكتىپ 1 – دەرىجىلىك خىزمەت كۆرسەتتى، دەپ ئەنگە ئېلىش توغرىسىدىكى قارارى›› ئوقۇپ ئۆتۈلدى.
</S>
<S ID=27714>
    شىنجاڭ ج خ ئوت ئۆچۈرۈش باش ئەترىتى ئاقسۇ ۋىلايەتلىك تارماق ئەترىتىنىڭ كۇچا ناھىيەلىك چوڭ ئەترىتى 1979 – يىلى قۇرۇلغاندىن بۇيان، بارلىق ئوفىتسېر – ئەسكەرلەر ئوت ئۆچۈرۈش، خەتەردىن قۇتقۇزۇش، قۇتقۇزۇشتىكى ئاساسىي قوشۇنلۇق رولىنى تولۇق جارى قىلدۇرۇپ، قاپسىلىپ قالغان 20 مىڭدىن ئارتۇق ئاممىنى قۇتقۇزدى ۋە تارقاقلاشتۇردى، قىممىتى 10 مىليارد يۈەندىن ئاشىدىغان مال – مۈلۈكنى قوغداپ قالدى، تەۋەلىكىدە ئۆلۈش – يارىلىنىش پەيدا قىلغان ئوت ئاپىتى ھادىسىسى30 يىل كۆرۈلمەسلىكتەك شانلىق نەتىجىنى ياراتتى. جەنۇبىي ۋە شىمالىي شىنجاڭنىڭ قاتناش تۈگۈنى ۋە دۆلەتنىڭ ‹‹غەربنىڭ گازىنى شەرققە يەتكۈزۈش›› قۇرۇلۇشىغا مۇلازىمەت قىلدى ۋە كاپالەتلىك قىلدى؛ ج خ ئورگانلىرىنىڭ ھەر قايسى ساقچى تۈرلىرى بىلەن تەشەببۇسكارلىق بىلەن ماسلىشىپ، 1000 قېتىمدىن ئارتۇق چارلاش ۋەزىپىسىنى ئىجرا قىلدى، ئۇشتۇمتۇت يۈز بەرگەن ۋەقەلەرنى بىر تەرەپ قىلىش ھەرىكىتىگە 20 قېتىم قاتنىشىپ، چېگرا رايوننىڭ مۇقىملىقىنى قوغداشتا ئاكتىپ رول ئوينىدى؛ ساقچى بىلەن خەلق تەڭ قۇرۇش، نامراتلارنى يۆلەش، قىيىنچىلىقى بارلارغا ياردەم بېرىش پائالىيەتلىرىنى ئۇزاققىچە قانات يايدۇرۇپ، تەۋەلىكىدىكى ئاز سانلىق مىللەت ئاممىسى ئۈچۈن تەشەببۇسكارلىق بىلەن ياخشى ئىش، ئەمەلىي ئىش قىلىپ بېرىپ، قىيىنچىلىقىنى ھەل قىلدى، جەمئىي 320 مىڭ يۈەندىن ئارتۇق مېھىر – شەپقەت يەتكۈزۈش فوندى توپلاپ، 180 دىن ئارتۇق قىيىنچىلىقى بار ئوقۇغۇچى ۋە 320 دىن ئارتۇق قىيىنچىلىقى بار ئاممىغا ياردەم بەردى. باشلامچىلىق بىلەن 5000 مودىن ئارتۇق ‹‹ئوت ئۆچۈرۈش مۇھاپىزەتچىلىرى ئورمىنى›› بەرپا قىلىپ، مىللەتلەر ئىتتىپاقلىقىنى ئىلگىرى سۈرۈش ئۈچۈن مۇھىم تۆھپە قوشتى.
</S>
<S ID=27715>
    ج خ مىنىستىرلىقى بارلىق ج خ خەلق ساقچىلىرى ۋە ج خ قىسىملىرىدا ۋەزىپە ئۆتەۋاتقان ئوفىتسېر – ئەسكەرلەرنى كۇچا ناھىيەلىك ج خ ئوت ئۆچۈرۈش چوڭ ئەترىتىنىڭ پارتىيەنىڭ قوماندانلىقىغا بويسۇنۇش، بۇرچىغا سادىق بولۇشتىن ئىبارەت سىياسىي خىسلىتى، چېگرا رايوندا يىلتىز تارتىپ، چېگرا رايوننى قوغداش ئىرادىسى تىكلەشتىن ئىبارەت ئېسىل پەزىلىتى، باتۇرلارچە جەڭ قىلىش، جەزمەن غەلىبە قىلىش، قەيسەر بولۇشتىن ئىبارەت جەڭگىۋار ئىستىلى، ئاساسىي مەقسەتنى ئەستە مەھكەم ساقلاپ، پۈتۈن ۋۇجۇدى بىلەن خەلق ئۈچۈن خىزمەت قىلىشتىن ئىبارەت ئېسىل ئەخلاقى ۋە جاسارەتلىك – ياراملىق بولۇش، نەمۇنىچىلاردىن بولۇشتىن ئىبارەت ئىلگىرىلەش روھىدىن ئۆگىنىشكە چاقىردى.
</S>
<S ID=27716>
    ئاپتونوم رايون ئاپتونوم رايونىمىزدىكى بارلىق ج خ ئورگانلىرى، ج خ خەلق ساقچىلىرى، ج خ قىسىملىرىدا ۋەزىپە ئۆتەۋاتقان ئوفىتسېر – ئەسكەرلەرنى بۇ قېتىمقى تەقدىرلەش يىغىنىنى پۇرسەت بىلىپ، ‹‹پارتىيە نىزامنامىسى – قائىدىلەرنى ئۆگىنىش، بىر قاتار مۇھىم سۆزلەرنى ئۆگىنىش، لاياقەتلىك پارتىيە ئەزاسى بولۇش›› ئۆگىنىش – تەربىيەسىنى چوڭقۇر، پۇختا قانات يايدۇرۇپ، تېزدىن ‹‹قەھرىمان نەمۇنىچىلاردىن ئۆگىنىش، ئەمەلىيەتتە كۆرسىتىش›› دولقۇنى قوزغاپ، تېخىمۇ زور نەتىجە ۋە غەلىبىلەرنى قولغا كەلتۈرۈشكە چاقىردى.   
</S>
</TEXT>
/BODY
/DOC