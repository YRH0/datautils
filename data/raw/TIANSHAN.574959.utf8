<DOC>
<DOCID>TIANSHAN.574959</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-27 12:38:38</DATE>
</HEADER>
<BODY>
<HEADLINE>
<S ID=68066>
ئامانشالىقلارنى سۆيۈندۈرگەن ئەمەلىي ئىشلار
</S>
</HEADLINE>
<TEXT>
<S ID=68067>
  مۇخبىرىمىز مىجىت ئىبراھىم خەۋەر قىلىدۇ: پىچان ناھىيەسىنىڭ لۈكچۈن بازىرى ئامانشا كەنت ‹‹ئىككى كومىتېتى›› بۇ يىل شىنجاڭ ھەربىي رايونىنىڭ ياردەم مەبلىغىنى قولغا كەلتۈرۈپ، بىر قاتار ئەلرايى قۇرۇلۇشلىرىنى ئېلىپ بېرىپ، دېھقان – چارۋىچىلارنىڭ تۇرمۇشىنى ياخشىلىدى.
</S>
<S ID=68068>
 ئامانشا كەنتى بۇرۇن ھەدېسىلا كەلكۈننىڭ ھۇجۇمىغا ئۇچراپ، دېھقان – چارۋىچىلارنىڭ ئىشلەپچىقىرىش ۋە تۇرمۇشىغا زور زىيان بولاتتى.
</S>
<S ID=68069>
كەنت ‹‹ئىككى كومىتېتى›› بۇ ھالەتنى ئۆزگەرتىش ئۈچۈن بۇ يىل شىنجاڭ ھەربىي رايونىنىڭ ياردەم مەبلىغىدىن 005 مىڭ يۈەننى ئاجرىتىپ 88 مېتىر ‹‹قەلبداشلار›› كەلكۈن ئېقىتىش ئۆستىڭىنى پۈتكۈزۈپ، ئاممىنىڭ غەم – ئەندىشىسىنى تۈگەتتى.
</S>
<S ID=68070>
كەنت ‹‹ئىككى كومىتېتى›› ياردەم مەبلىغىدىن 017 مىڭ يۈەن ئاجرىتىپ، 1 – مەھەللىگە مەدەنىيەت پائالىيەت ئۆيى ۋە ۋاسكېتبول مەيدانى قۇرۇپ بېرىپ، دېھقان – چارۋىچىلارنىڭ مەنىۋى تۇرمۇشىنى بېيىتىشقا پۇختا ئاساس سالدى.
</S>
<S ID=68071>
يەنە 087 مىڭ يۈەن مەبلەغ سېلىپ، ئولتۇراق ئۆي قىيىنچىلىقى ئېغىر 31 ئائىلىلىككە ‹‹ئەپەندى›› ئولتۇراق رايونىنىڭ شەرقىي تەرىپىگە ئەمىن ئۆي سېلىپ بېرىپ، ئۇلارنى يورۇق ھەم ئازادە ئۆيلەردە ئولتۇرۇش ئىمكانىيىتىگە ئىگە قىلدى.
</S>
<S ID=68072>
كەنت ئاھالىسى ئايشەمخان لېتىپ مۇنداق دېدى: نامراتلىق سەۋەبىدىن ئۆي سالالماي كەلگەنىدۇق، ھەتتا ئۆيىمىزنىڭ تاملىرىغا چاك كېتىپ، خەتەرلىك ئۆيگە ئايلىنىپ قالغانىدى.
</S>
<S ID=68073>
كەنت ‹‹ئىككى كومىتېتى›› بۇ يىل بىزگە بىر يۈرۈش زامانىۋى ‹‹ئەمىن ئۆي›› سېلىپ بەردى، بۇنىڭدىن تولىمۇ خۇش بولدۇق.
</S>
<S ID=68074>
پارتىيە، ھۆكۈمەتكە، شىنجاڭ ھەربىي رايونى رەھبەرلىرىگە كۆپتىن – كۆپ رەھمەت ئېيتىمەن.
</S>
<S ID=68075>
‏
</S>
</TEXT>
/BODY
/DOC