<DOC>
<DOCID>TIANSHAN.573556</DOCID>
<HEADER>
<CLASS>ئوبزور</CLASS>
<DATE>2016-12-20 11:44:39</DATE>
</HEADER>
<BODY>
<HEADLINE>
<S ID=66276>
پارتىيەنى قاتتىق ئىدارە قىلىشنى ھەقىقىي ئىلگىرى سۈرۈپ، «شىنجاڭنى مۇقىملاشتۇرۇپ خەلقنى بېيىتىش» نىشانىغا يېتەيلى
</S>
</HEADLINE>
<TEXT>
<S ID=66277>
ئاپتونوم رايونلۇق ساياھەت ئىدارىسى پارتگۇرۇپپىسىنىڭ شۇجىسى لى جىدۇڭ
</S>
<S ID=66278>
 ج ك پ 18 – نۆۋەتلىك مەركىزىي كومىتېتى 6 – ئومۇمىي يىغىنىدا باش شۇجى شى جىنپىڭنىڭ يادرولۇق ئورنى ئايدىڭلاشتۇرۇلۇپ، ‹‹يولداش شى جىنپىڭ يادرولۇقىدىكى پارتىيە مەركىزىي كومىتېتى›› دېيىش رەسمىي ئوتتۇرىغا قويۇلدى، پارتىيەنى ئومۇميۈزلۈك قاتتىق ئىدارە قىلىشتىن ئىبارەت مۇھىم مەسىلە مەخسۇس تېما قىلىنىپ مۇھاكىمە قىلىندى، ‹‹يېڭى ۋەزىيەتتىكى پارتىيە ئىچىدىكى سىياسىي تۇرمۇش توغرىسىدىكى بىر قانچە مىزان›› ۋە تۈزىتىش كىرگۈزۈلگەندىن كېيىنكى ‹‹جۇڭگو كوممۇنىستىك پارتىيەسىنىڭ پارتىيە ئىچىدىكى نازارەتچىلىك نىزامى››قاراپ چىقىلىپ ماقۇللاندى، بۇلار پارتىيەنى ئومۇميۈزلۈك قاتتىق ئىدارە قىلىشنى چوڭقۇرلاشتۇرۇپ، پارتىيە ئىچىدە ساقلانغان گەۋدىلىك زىددىيەت ۋە مەسىلىلەرنى ھەل قىلىپ، پارتىيە دۇچ كەلگەن ‹‹تۆت چوڭ سىناق››قا ئۈنۈملۈك تاقابىل تۇرۇپ، ‹‹تۆت خىل خەتەر››نى تۈگىتىپ، پارتىيەنىڭ ئۆزىنى پاكلاشتۇرۇش، ئۆزىنى مۇكەممەللەشتۈرۈش، ئۆزىنى يېڭىلاش، ئۆزىنى ئۆستۈرۈش ئىقتىدارىنى ئۈزلۈكسىز ئاشۇرۇشىدا ناھايىتى مۇھىم ئەھمىيەتكە ئىگە.
</S>
<S ID=66279>
 پارتىيەنىڭ ئومۇمىيەتنى تولۇق ئىگىلەش رولىنى جارى قىلدۇرۇش كېرەك
</S>
<S ID=66280>
 ئاپتونوم رايونىمىزدىكى ھەر دەرىجىلىك پارتىيە تەشكىلاتلىرى پارتىيەنىڭ ئومۇمىيەتنى تولۇق ئىگىلەش ۋە ھەر قايسى تەرەپلەرنى ماسلاشتۇرۇشتىكى رەھبەرلىك يادروسىلىق رولىنى تولۇق جارى قىلدۇرۇپ، پارتىيەنى قاتتىق ئىدارە قىلىشنى ئەمەلىيلەشتۈرۈپ، ھەر قايسى كەسىپتىكىلەرنىڭ سىياسىي ئېڭى، ئومۇمىيەت ئېڭى، يادرو ئېڭى ۋە بىردەكلىك ئېڭىنى ئۈزلۈكسىز كۈچەيتىپ، تەرەققىيات مەقسىتى ۋە نىشانىنى پۇختا ئىگىلەپ، خىزمەت مۇھىم نۇقتىسىنى مۇلازىمەت باش نىشانىغا، خىزمەت تەپەككۇرىنى تەرەققىيات ئارقىلىق مۇقىملىقنى ئىلگىرى سۈرۈشكە، خەلق تۇرمۇشىغا كاپالەتلىك قىلىش ۋە نامراتلىقتىن قۇتۇلدۇرۇش ۋەزىپىسىنى ئەمەلىيلەشتۈرۈشكە، خىزمەتنىڭ كونكرېت تەدبىرلىرىنى ‹‹شىنجاڭنى مۇقىملاشتۇرۇپ خەلقنى بېيىتىش››قا قارىتىشى كېرەك.
</S>
<S ID=66281>
ئاپتونوم رايونىمىزدىكى ھەر دەرىجىلىك پارتىيە تەشكىلاتلىرى 6 – ئومۇمىي يىغىنىنىڭ روھىنى ئىزچىل ئەمەلىيلەشتۈرۈشنى پارتىيە مەركىزىي كومىتېتىنىڭ شىنجاڭنى ئىدارە قىلىش ئىستراتېگىيەسىنى ئىزچىل ئەمەلىيلەشتۈرۈش بىلەن بىرلەشتۈرۈشتە، باش نىشاننى ئىزچىل ئەمەلىيلەشتۈرۈش بىلەن بىرلەشتۈرۈشتە، باش شۇجى شى جىنپىڭنىڭ 2 – قېتىملىق مەركەزنىڭ شىنجاڭ خىزمىتى سۆھبەت يىغىنىدا قىلغان مۇھىم سۆزى ۋە شىنجاڭدا خىزمەتلەرنى كۆزدىن كەچۈرگەندە قىلغان مۇھىم سۆزىنىڭ روھىنى ئىزچىل ئەمەلىيلەشتۈرۈش بىلەن بىرلەشتۈرۈشتە چىڭ تۇرۇپ، پارتىيەنى ئومۇميۈزلۈك قاتتىق ئىدارە قىلىشنى قەتئىي تەۋرەنمەي ئىلگىرى سۈرۈشى كېرەك.
</S>
<S ID=66282>
سىياسىي ئىنتىزام ۋە سىياسىي قائىدىلەرنى ھەقىقىي كۈچەيتىپ، سىياسىي ئىنتىزام ۋە سىياسىي قائىدىلەرگە قاتتىق بوي سۇنۇشنى بىرىنچى ئورۇنغا قويۇپ، پارتىيەلىك كادىرلارنىڭ پارتىيەۋىلىك جەھەتتە تەربىيەلىنىشنى ئۈزلۈكسىز كۈچەيتىپ، ئىنتىزامنى ئالدىنقى ئورۇنغا قويۇشتا چىڭ تۇرۇپ، ‹‹تۆت ئاڭ››نى بولۇپمۇ يادرولۇق ئېڭى ۋە بىردەكلىك ئېڭىنى مۇستەھكەم تۇرغۇزۇپ، پارتىيەنىڭ نەزەرىيەسى، لۇشيەن، فاڭجېن ۋە سىياسەتلىرى ھەم پارتىيە مەركىزىي كومىتېتىنىڭ تەدبىر ۋە ئورۇنلاشتۇرمىسى بىلەن ؛ ئىدىيە ۋە سىياسىي جەھەتتە يولداش شى جىنپىڭ يادرولۇقىدىكى پارتىيە مەركىزىي كومىتېتى بىلەن يۈكسەك بىردەكلىكنى ساقلاش كېرەك.
</S>
<S ID=66283>
پارتىيە مەركىزىي كومىتېتىغا مۇتلەق سادىق بولۇپ، پارتىيە مەركىزىي كومىتېتىنىڭ نوپۇزىنى قەتئىي قوغداپ، بارلىق ھەرىكەتتە پارتىيە مەركىزىي كومىتېتىنىڭ بۇيرۇقىغا بوي سۇنۇش توغرىسىدا تەربىيە بېرىشى كېرەك.
</S>
<S ID=66284>
پارتىيەنى باشقۇرۇش، پارتىيەنى ئىدارە قىلىش مەسئۇلىيىتىنى قاتتىق ئەمەلىيلەشتۈرۈپ، ھەر دەرىجىلىك پارتگۇرۇپپىسى(ياچېيكا)لىرىنىڭ پارتىيە قۇرۇلۇشىنى چىڭ تۇتقانلىق ئەڭ چوڭ خىزمەت نەتىجىسى دېگەن ئاڭنى، ھەر دەرىجىلىك پارتگۇرۇپپىسى(ياچېيكا)لىرى شۇجىلىرىنىڭ بىرىنچى جاۋابكارلىق مەسئۇلىيىتىنى ھەقىقىي كۈچەيتىش كېرەك.
</S>
<S ID=66285>
تەنقىد ۋە ئۆز – ئۆزىنى تەنقىد قىلىشنى قانات يايدۇرۇپ، ئۆزىدىكى مەسىلىلەرنى بايقاش ۋە ھەل قىلىش ئىقتىدارىنى رەھبەرلىك بەنزىسىنى باھالاشنىڭ مۇھىم ئاساسىي قىلىش كېرەك.
</S>
<S ID=66286>
پارتىيە ئىچىدىكى نازارەتچىلىكنى ئۈزلۈكسىز كۈچەيتىپ، پارتىيە ئىچىدىكى دېموكراتىيەنى جارى قىلدۇرۇپ، پارتىيە ئەزالىرىنىڭ ھوقۇقىغا كاپالەتلىك قىلىپ، پارتىيە ئەزالىرىنىڭ پارتىيەنىڭ ئىچكى ئىشلىرىغا قاتنىشىش ۋە ئۇنى مۇزاكىرە قىلىش يولىنى راۋانلاشتۇرۇپ، ئۇلارنىڭ پىكىر بېرىش يولىنى كېڭەيتىپ، پارتىيە ئىچىدە دېموكراتىك ئاساستا مۇزاكىرە قىلىشتەك سىياسىي كەيپىياتنى شەكىللەندۈرۈش كېرەك.
</S>
<S ID=66287>
 ئاساسىي قاتلام تەشكىلات قۇرۇلۇشىنى كۈچەيتىپ، يېڭى ھەرىكەت ئېنېرگىيەسىنى ئۇرغۇتۇش كېرەك
</S>
<S ID=66288>
 ئاپتونوم رايونىمىزدىكى ھەر دەرىجىلىك پارتىيە تەشكىلاتلىرى ئاساسىي قاتلامنى تۇتۇش، ئاساسىي قاتلامنى چىڭىتىشنى ‹‹شىنجاڭنى مۇقىملاشتۇرۇپ خەلقنى بېيىتىش››تىكى ئۇزاق مۇددەتلىك ئىش ۋە ئاساسنى پۇختىلايدىغان تەدبىر قىلىشى كېرەك.
</S>
<S ID=66289>
ئاپتونوم رايونىمىزدىكى ئورگان پارتكوملىرى ‹‹شىنجاڭ ئۇيغۇر ئاپتونوم رايونىنىڭ <جۇڭگو كوممۇنىستىك پارتىيەسىنىڭ پارتىيە ۋە دۆلەت ئورگانلىرى ئاساسىي قاتلام تەشكىلىي خىزمىتى نىزامى>نى يولغا قويۇش چارىسى››گە ئاساسەن، ئاپتونوم رايوننىڭ ئاساسىي قاتلام تەشكىلاتلىرىنى قاپلاش دائىرىسىنى كېڭەيتىپ، كارخانىلارنىڭ ئاساسىي قاتلام پارتىيە تەشكىلاتى قۇرۇش خىزمىتىنى زور كۈچ بىلەن ئىلگىرى سۈرۈپ، پارتىيە خىزمىتىنىڭ ھەر قايسى ساھەلەرنى تولۇق قاپلىشىغا كاپالەتلىك قىلىش كېرەك.
</S>
<S ID=66290>
ئاساسىي قاتلام تەشكىلاتى تەسىس قىلىشنى يەنىمۇ قېلىپلاشتۇرۇپ، ئاساسلىق مەسئۇلىيىتىنى ئايدىڭلاشتۇرۇپ، پارتىيە ئەزالىرىنى تەربىيەلەش، باشقۇرۇش ۋە ئۇلارغا مۇلازىمەت قىلىشنى كۈچەيتىپ، پارتىيە ئىچىدىكى دېموكراتىيە ۋە نازارەتچىلىكنى مۇكەممەللەشتۈرۈپ، ئىدىيەۋى سىياسىي خىزمەتنى مۇستەھكەملەش كېرەك.
</S>
<S ID=66291>
ئاساسىي قاتلام پارتىيە تەشكىلاتىنىڭ خىزمىتىنى قېلىپلاشتۇرۇپ، تەشكىلىي تۇرمۇشنى نورماللاشتۇرۇپ، كەسىپ سېپىدىكى پارتىيەلىك يولداشلارنى تەشكىلگە ئىگە قىلىپ ياخشى باشقۇرۇشى كېرەك.
</S>
<S ID=66292>
سىياسىي ئىنتىزام ۋە تەشكىلىي تۇرمۇشنى ھەقىقىي چىڭىتىپ، ئاساسىي قاتلام پارتىيە تەشكىلاتىنىڭ جەڭگىۋار قورغانلىق رولىنى تولۇق جارى قىلدۇرۇش كېرەك.
</S>
<S ID=66293>
پارتىيە ئەزالىرى قوشۇنىنى ئۈزلۈكسىز زورايتىپ، ئىشلەپچىقىرىشنىڭ بىرىنچى سېپىدىكى ئىلغارلارنى پارتىيەگە قوبۇل قىلىشقا ئەھمىيەت بېرىپ، پارتىيەنىڭ ئاساسىي قاتلام تەشكىلاتىنى كۈچەيتىش كېرەك.
</S>
<S ID=66294>
ھەر قايسى مىللەتلەرنىڭ مەدەنىيىتى ۋە ئۆرپ – ئادىتىگە تولۇق ھۆرمەت قىلىپ، شىنجاڭنىڭ بىر گەۋدە، كۆپ مەنبەلىك مەدەنىيىتىنى چوڭقۇر قېزىپ، شىنجاڭنىڭ ئۆزىگە خاس كۆپ مىللەت بىرلىكتە ئىناق ياشاۋاتقان، ئادەم بىلەن تەبىئەت ئىناق تەرەققىي قىلىۋاتقان جانلىق كۆرۈنۈشلىرى ئارقىلىق گۈزەل شىنجاڭ، خەلقچىل شىنجاڭ، ئىتتىپاق شىنجاڭ ۋە ئىناق شىنجاڭنىڭ ياخشى ئوبرازىنى تىكلەش كېرەك.
</S>
<S ID=66295>
 ئىستىل قۇرۇلۇشىنى كۈچەيتىپ، كەسىپ تەرەققىياتىنى ئىلگىرى سۈرۈش كېرەك
</S>
<S ID=66296>
 ئاپتونوم رايونىمىزدىكى ھەر دەرىجىلىك پارتىيە تەشكىلاتلىرىدىكىلەر 6 – ئومۇمىي يىغىننىڭ روھىنى ئىزچىللاشتۇرۇشتا ئاپتونوم رايوننىڭ تەرەققىياتىنى ئىلگىرى سۈرۈشنى مەقسەت قىلىپ، ئىش ئورنىدا چىڭ تۇرۇپ، تەشەببۇسكارلىق بىلەن ئىشلەپ، مەسئۇلىيەتنى دادىل ئۈستىگە ئېلىپ، ھەقىقىي ئىشلىشى كېرەك.
</S>
<S ID=66297>
قىزىل سىزىق ئېڭىنى باشتىن – ئاخىر تۇرغۇزۇپ، سىياسىي ئىنتىزام ۋە سىياسىي قائىدىگە رىئايە قىلىشنى ئىنتىزام ئىجراسىنى نازارەت قىلىشنىڭ مۇھىم مەزمۇنى قىلىپ، قىزىل سىزىققا تەگكەنلەرنى ئىنتىزام ۋە بەلگىلىمە بويىچە قاتتىق تەكشۈرۈپ بىر تەرەپ قىلىپ، ئىستىل قۇرۇلۇشىنى ھەقىقىي كۈچەيتىش كېرەك.
</S>
<S ID=66298>
بارلىق پارتىيەلىك كادىرلار تەلەپچان ۋە راستچىل بولۇش تەلىپىنى پۈتكۈل خىزمەتىنىڭ جەريانىدا ئىزچىللاشتۇرۇشى كېرەك.
</S>
<S ID=66299>
ئاڭلىق ھالدا ئىش ئورنىنى ئىستىھكام دەپ ساقلاپ، تۆھپە قوشۇشنى بۇرچ دەپ بىلىپ، پۈتۈن زېھىن – كۈچى بىلەن شىنجاڭنىڭ ئىجتىمائىي مۇقىملىقى ۋە ئەبەدىي ئەمىنلىكىنى ئىشقا ئاشۇرۇشنى ئىلگىرى سۈرۈش ئۇلۇغ ئەمەلىيىتىگە، شىنجاڭنىڭ ھالقىما تەرەققىياتىنى ئىشقا ئاشۇرۇش مۇساپىسىگە ئاتلىنىشى كېرەك.
</S>
<S ID=66300>
ھازىر ۋە بۇنىڭدىن كېيىنكى بىر مەزگىلدە تېخىمۇ تېز ھەم ياخشى تەرەققىي قىلىشتىكى مۇھىم نۇقتىلار: بىرىنچى، ساننى كۆپەيتىشتىن سۈپەتنى ئۆستۈرۈشكە يۈزلىنىپ، كەسپلەرنىڭ تىپىنى ئۆزگەرتىپ دەرىجىسىنى ئۆستۈرۈش كېرەك.
</S>
<S ID=66301>
ئىككىنچى، مۇھىم ئامىللارنى تەرەققىي قىلدۇرۇشتا ئۆلچەمنى ئايدىڭلاشتۇرۇپ، باشقۇرۇشنى بىرلىككە كەلتۈرۈپ، چېكىنىش مېخانىزمىنى قاتتىق يولغا قويۇش كېرەك.
</S>
<S ID=66302>
ئۈچىنچى، شەكىل بىلەن مەزمۇننىڭ مۇناسىۋىتىنى توغرا ئىگىلەش كېرەك.
</S>
<S ID=66303>
بازارنى يۆنىلىش قىلىشتا چىڭ تۇرۇپ، ئىلگىرىكى بايرام ۋە يىغىن ئۆتكۈزۈش ئەندىزىسىنى ئۆزگەرتىپ، ئاساسىي زېھىن – كۈچنى ‹‹شىنجاڭنى مۇقىملاشتۇرۇپ خەلقنى بېيىتىش›› ۋە بازارىنىڭ تەرەققىياتىنى ئىلگىرى سۈرۈشكە سەرپ قىلىش كېرەك.
</S>
<S ID=66304>
تۆتىنچى، يېڭىلىق يارىتىش بىلەن ئەمەلىيەتچىل بولۇشنىڭ مۇناسىۋىتىنى توغرا ئىگىلەش كېرەك.
</S>
<S ID=66305>
ئەمەلىيەتنى چىقىش قىلىشتا چىڭ تۇرۇپ، ئاپتونوم رايونىمىز تەرەققىياتىنىڭ ھازىرقى باسقۇچىنى چىقىش قىلىپ، شىنجاڭ تەرەققىيات يۆنىلىشىنى زىچ چۆرىدەپ، خىزمەتلەرنى پۇختا ئىشلەش كېرەك.
</S>
<S ID=66306>
بەشىنچى، يېڭى ئېشىش نۇقتىسىنى چىڭ تۇتۇش كېرەك.
</S>
<S ID=66307>
شىنجاڭ خىزمىتىنىڭ ئومۇمىيىتىگە ئاڭلىق مۇلازىمەت قىلىپ، كەسىپلەرنىڭ ئەمەلىيىتىنى چىقىش قىلىپ، تەمىنلەش ھالقىسىدىكى قۇرۇلمىلىق ئىسلاھاتىنىڭ كونكرېت تەدبىرلىرىنى پائال ئوتتۇرىغا قويۇپ، تەشەببۇسكارلىق بىلەن ئاتلىنىپ، قىلىدىغان ئىشلارنى قىلىش كېرەك.
</S>
<S ID=66308>
ئالتىنچى، بازار تەپەككۇرى ۋە پايدا ئېلىش ئەندىزىسى قاتارلىق بازار پىرىنسىپىغا ئاساسەن، كەسىپلەرنىڭ تەرەققىيات ئەھۋالىنى قايتا مۇلاھىزە قىلىش ئۈستىدە پائال ئىزدىنىش كېرەك.
</S>
</TEXT>
/BODY
/DOC