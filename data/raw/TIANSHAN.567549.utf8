<DOC>
<DOCID>TIANSHAN.567549</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-11-25 11:07:57</DATE>
</HEADER>
<BODY>
<HEADLINE>
<S ID=61526>
ئاقسۇ كەسىپ–تېخنىكا ئىنستىتۇتىدىن تۇغقانلىرىمىز كەلدى
</S>
</HEADLINE>
<TEXT>
<S ID=61527>
 نىياز راھمان خەۋەر قىلىدۇ: 6 – نويابىر كۇچا ناھىيەسىنىڭ ئالاقاغا بازىرى قوناس 2 – كەنتىدىكى ھەر مىللەت ئاممىسى ئۈچۈن ئۇنتۇلغۇسىز بىر كۈن بولدى.
</S>
<S ID=61528>
بۇ كۈنى ئاقسۇ كەسىپ – تېخنىكا ئىنستىتۇتىدىكى ھەر مىللەتتىن بولغان 50 ئوقۇتقۇچى، ئىشچى – خىزمەتچى بۇ كەنتكە كېلىپ، ‹‹مىللەتلەر ئىتتىپاقلىشىپ بىر ئائىلە كىشىلىرىدەك بولۇش›› پائالىيىتىنى قانات يايدۇرۇپ، بۇ كەنتتىكى 50 ئائىلىلىك دېھقان بىلەن قوشماقلىشىپ تۇغقان بولدى.
</S>
<S ID=61529>
 ئۇلار كەنتكە كەلگەندىن كېيىن ئالدى بىلەن كەنت باشلانغۇچ مەكتىپىدىكى قىيىنچىلىقى بار، ئۆگىنىش نەتىجىسى ياخشى 100 ئوقۇغۇچىغا ئوقۇش قوراللىرى سوۋغا قىلدى.
</S>
<S ID=61530>
ئاندىن ئۆزلىرى بىلەن قوشماقلىشىپ تۇغقان بولۇشقان ئۇرۇق – تۇغقانلىرىنىڭ ھال – ئەھۋالىنى سورىدى ھەم ئۇلارغا تۇرمۇش بۇيۇملىرىنى تارقىتىپ بېرىپ، ئۆزلىرىنىڭ كۆڭلىنى بىلدۈردى.
</S>
<S ID=61531>
كۆپچىلىك بىر ئائىلە كىشىلىرىدەك خۇشال – خۇرام ھالدا بىرلىكتە غىزالاندى.
</S>
<S ID=61532>
 بۇ ئىنستىتۇتتىن ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› بويىچە بۇ كەنتتە تۇرۇشلۇق خىزمەت گۇرۇپپىسىنىڭ باشلىقى ئەكبەرجان ئەنۋەر مۇنداق دېدى: بىز مەكتىپىمىزدىكى 200 دىن ئارتۇق ئوقۇتقۇچى، ئىشچى – خىزمەتچىنى ‹‹مىللەتلەر ئىتتىپاقلىشىپ بىر ئائىلە كىشىلىرىدەك بولۇش›› پائالىيىتىگە قاتنىشىشقا سەپەرۋەر قىلدۇق.
</S>
<S ID=61533>
بۇ خادىملار تۈركۈمگە بۆلۈنۈپ بۇ كەنتكە كېلىپ، بۇ يەردىكى ئۇرۇق – تۇغقانلىرىنىڭ قىيىنچىلىقىنى ھەل قىلىشىغا ھەمدەمدە بولىدۇ.
</S>
</TEXT>
/BODY
/DOC