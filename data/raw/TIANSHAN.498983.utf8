<DOC>
<DOCID>TIANSHAN.498983</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-18 18:54:03</DATE>
</HEADER>
<BODY>
<HEADLINE>
<S ID=12771>
يىلتىزلىقلار ‹‹سۇ ئىچكەندە قۇدۇق قازغۇچىنى ئۇنتۇپ قالمىدى››
</S>
</HEADLINE>
<TEXT>
<S ID=12772>
   ئىمىنجان تۇرسۇن خەۋەر قىلىدۇ: يوپۇغا ناھىيەسىنىڭ تېرىم بازىرى يىلتىزلىق كەنتىدىكى دېھقانلار يېقىندا يىلتىزلىق كەنتىگە چۈشكەن كادىرلار بۇلتۇر 11 – ئايدا ياساپ بەرگەن تاش ئېرىق – ئۆستەڭلەردىن قىشلىق سۇنى راۋان ئاققۇزۇپ، ئەتىيازلىق تېرىلغۇ يەرلىرىگە قىينالمايلا توڭ ياتقۇزۇۋالدى.
</S>
<S ID=12773>
دېھقان ئەخمەتجان تۇرادىن مۇنداق دېدى: ئىلگىرى كەنتىمىزدىكى ئېرىق – ئۆستەڭلەرنىڭ دامبىسى ئېگىز – پەس بولغاچقا، قىشلىق سۇنى ئاققۇزۇشتا قىينىلاتتۇق، شۇڭا شارائىت بولسا ئاساسلىق ئېرىق – ئۆستەڭلەرنى تاش ئېرىق – ئۆستەڭگە ئۆزگەرتىش ئارزۇيىمىز بار ئىدى.
</S>
<S ID=12774>
بۇلتۇر كەنتىمىزگە چۈشكەن كادىرلارنىڭ ياردىمىدە كەنتتىكىلەرنىڭ بۇ ئارزۇسى ئاخىرى ئەمەلگە ئاشتى.
</S>
<S ID=12775>
كەنتىمىزگە چۈشكەن كادىرلار يېقىندا قايتتى، بىزدە ‹‹سۇ ئىچكەندە قۇدۇق قازغۇچىنى ئۇنتۇما›› دېگەن گەپ بار، شۇڭا ئۇلارنى ھەرگىز ئۇنتۇپ قالمايمىز.
</S>
<S ID=12776>
بىزگە مۇشۇنداق خەلقنىڭ ئوتىدا كۆيەلەيدىغان كادىرلارنى ئەۋەتكەن پارتىيە، ھۆكۈمەتكە مىڭ مەرتىۋە رەھمەت.
</S>
<S ID=12777>
   ئاپتونوم رايونلۇق قاتناش – تىرانسپورت نازارىتىدىن ‹‹ئۈچ ئەل›› خىزمىتى بويىچە بۇ كەنتكە چۈشكەن كادىرلار ئامما ئارىسىغا چوڭقۇر چۆكۈپ، ئاممىنىڭ ئەھۋالىنى ئىگىلەش، ئۇلار بىلەن سۆھبەتلىشىش جەريانىدا، دېھقانلارنىڭ ئاساسلىق ئېرىق – ئۆستەڭلەرنى تاش ئېرىق – ئۆستەڭگە ئۆزگەرتىشكە جىددىي ئېھتىياجلىق ئىكەنلىكىنى ھەم كەنت بويىچە 50 دىن ئارتۇق ئائىلىنىڭ ئىچىدىغان سۇ قىيىنچىلىقى بارلىقىنى ئىگىلەپ، مۇناسىۋەتلىك ئورۇنلاردىن 2 مىليون 870 مىڭ يۈەن مەبلەغ ھەل قىلىپ، كەنت بويىچە 1.5 كىلومېتىرلىق غول ۋە تارماق ئېرىق – ئۆستەڭلەرنى تاش ئېرىق – ئۆستەڭگە ئۆزگەرتىپ بېرىپ، 1200 دىن ئارتۇق ئائىلىنىڭ 5000 مودىن ئارتۇق تېرىلغۇ يەرلىرىنى خاتىرجەم سۇغىرىش، 50 دىن ئارتۇق ئائىلىنى پاكىز سۇ ئىچىش ئىمكانىيىتىگە ئىگە قىلدى.
</S>
<S ID=12778>
‏
</S>
</TEXT>
/BODY
/DOC