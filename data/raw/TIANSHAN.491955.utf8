<DOC>
<DOCID>TIANSHAN.491955</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-22 16:47:22</DATE>
</HEADER>
<BODY>
<HEADLINE>
<S ID=5100>
قاراقاش ناھىيەسى چاغانلىق ئاپتوموبىللارنىڭ بىخەتەرلىكىنى تەكشۈرۈش خىزمىتىنى قانات يايدۇردى
</S>
</HEADLINE>
<TEXT>
<S ID=5101>
    ئىختىيارىي مۇخبىرىمىز ئابدۇجېلىل ئابدۇللا خەۋىرى: قاتناش بىخەتەرلىكىدە ساقلانغان يوشۇرۇن خەۋپلەرنى تۈگىتىپ، تۈرلۈك قاتناش ھادىسىلىرى يۈز بېرىشنىڭ ئۈنۈملۈك ئالدىنى ئېلىپ، كەڭ خەلق ئاممىسىنىڭ چاغاندا بىخەتەر يول يۈرۈشىگە كاپالەتلىك قىلىش ئۈچۈن، يېقىندا قاراقاش ناھىيەسى يول تىرانسپورت باشقۇرۇش ئىدارىسى، جامائەت خەۋپسىزلىكى قاتناش ساقچىلىرى چوڭ ئەترىتى، يولۇچى توشۇش بېكىتى قاتارلىق ئالاقىدار ئورۇنلارنى تەشكىللەپ، ناھىيە تەۋەسىدىكى تاكسى، شەھەر ئىچى ئاممىۋى ئاپتوبۇسى ۋە ئۇزۇن يوللۇق يولۇچىلار ئاپتوبۇسى، يۈك ئاپتوموبىلى قاتارلىقلارغا قارىتا 2016-يىللىق چاغاندىن ئىلگىرىكى بىخەتەرلىك تەكشۈرۈشنى باشلىدى.
</S>
<S ID=5102>
    بۇ قېتىمقى چاغانلىق تەكشۈرۈشتە ئاساسلىقى ماشىنىلارنىڭ تېخنىكىلىق بىخەتەرلىك ھالىتى نۇقتىلىق تەكشۈرۈلگەن بولۇپ، چاغانلىق يولۇچى، يۈك توشۇشقا قاتنىشىدىغان ئاپتوموبىللار بەلگىلەنگەن تېخنىكىلىق تەلەپلەرگە يېتىپ، تەكشۈرۈشتە لاياقەتلىك بولغاندىن كىيىن ئاندىن چاغانلىق يۈك، يولۇچى توشۇشقا قاتناشتۇرۇلىدىكەن .
</S>
<S ID=5103>
ئاپتوموبىللارنى تەكشۈرۈش جەريانىدا يەنە خىزمەتچى خادىملار، شوپۇرلارنىڭ سالاھىيىتىمۇ تەپسىلىي تەكشۈرۈپ، ھەربىر شوپۇرنىڭ پىراۋىسى بىلەن ھەيدەيدىغان ماشىنا تىپىنىڭ ئۆزئارا ماس كېلىشىگە كاپالەتلىك قىلىپ، تەكشۈرۈشتە لاياقەتلىك بولغان ئاپتوموبىللارغا چاغان مەزگىلىدىكى يول تىرانسىپورتى بىلەن شۇغۇللىنىش كىنىشكىسى تارقىتىپ بەردى.
</S>
<S ID=5104>
يولۇچى توشۇش بېكىتىدىكى خادىملار يەنە تەكشۈرۈش جەريانىدا شوپۇرلارغا دۆلەتنىڭ مۇناسىۋەتلىك قانۇن-بەلگىلىمىلىرىنى ئەتراپلىق چۈشەندۈرۈپ، ئۇلارنىڭ يول قاتنىشى بىخەتەرلىكىنىڭ مۇھىملىقىغا بولغان تونۇشىنى ئۆستۈرۈپ، ئۇلاردىن قاتناش تەرتىپىگە ئاڭلىق بوي سۇنۇپ، بىخەتەر، مەدەنىي يول يۈرۈپ، يولۇچىلارغا ئەتراپلىق مۇلازىمەت قىلىشنى تەلەپ قىلدى.
</S>
</TEXT>
/BODY
/DOC