<DOC>
<DOCID>TIANSHAN.496615</DOCID>
<HEADER>
<CLASS>شىنجاڭ</CLASS>
<DATE>2016-02-09 16:02:09</DATE>
</HEADER>
<BODY>
<HEADLINE>
<S ID=9988>
ئىشى تېزنىڭ ئېشى تېز
</S>
</HEADLINE>
<TEXT>
<S ID=9989>
 ـــ پوسكام ناھىيەسى ئايكۆل يېزىسىدا كۆرگەن–ئاڭلىغانلىرىم
</S>
<S ID=9990>
 مۇخبىرىمىز جۇمىڭجۈن
</S>
<S ID=9991>
    بىر نەچچە كۈن ئىلگىرى ياغقان قار 5 – فېۋرال پوسكام ناھىيەسى ئايكۆل يېزىسىنىڭ ئېتىز – دالالىرىنى قاپلىغانىدى، كەنتلەرنىڭ ناھىيە بازىرى ۋە يېزا بازىرىغا تۇتىشىدىغان يوللىرىدا سولياۋ يوپۇق، خىمىيەۋى ئوغۇت قاتارلىق يېزا ئىگىلىك ئىشلەپچىقىرىش ۋاسىتىلىرى بېسىلغان تىراكتور، ئۈچ چاقلىق توكسىكلىتلار توختىماي قاتنايتتى، نۇرغۇن دېھقان ئېرىقلاردىكى قار – مۇزلارنى تازىلاپ، ئەتىيازلىق تېرىلغۇغا بالدۇرلا تەييارلىق قىلىۋاتاتتى.
</S>
<S ID=9992>
    ئىتتىپاق كەنتىدىن بىر يول بىلەن ئايرىلىپ تۇرىدىغان ئۈچتۇما كەنتىدە، دېھقانلارنىڭ دەرۋازىسى ئۈستىگە پانۇس ئېسىلغان، چاغانلىق مەسنەۋىلەر دەرۋازىنىڭ ئىككى تەرىپىگە چاپلانغانىدى.
</S>
<S ID=9993>
ياسىنجان ئابلىز ئۈچتۇما كەنتىدىن بولۇپ، ئىتتىپاق كەنتىدىكى پاڭ يۇڭفۇ بىلەن ئۇدۇل قوشنا.
</S>
<S ID=9994>
ياسىنجان پاڭ يۇڭفۇنىڭ بالىلىرىنىڭ سىرتتا خىزمەت قىلىدىغىنىنى بىلەتتى.
</S>
<S ID=9995>
شۇ كۈنى ئۇ پاڭ يۇڭفۇنىڭ ئۆيىگە كىرىپ، ئۇلارغا ياردەم قىلغۇدەك ئىشنىڭ بار – يوقلۇقىنى سورىدى.
</S>
<S ID=9996>
    پاڭ يۇڭفۇ ماڭا مۇنداق دېدى: چاغانلىق نەرسە – كېرەكلەرنى ئېلىپ بولدۇق، بىر نەچچە كۈن بۇرۇن، ياسىنجاننىڭ خوتۇنى ئۆيىمىزگە كېلىپ ساڭزا سېلىپ بەردى، يەنە بىز بىلەن بىللە نۇرغۇن تۈگرە تۈگۈشتى.
</S>
<S ID=9997>
قوي گۆشىنىمۇ تەييار قىلىپ قويدۇق، بالىلار قايتىپ كەلگەندىن كېيىن كەنتىكىلەرنى پولو يېيىشكە تەكلىپ قىلىمىز.
</S>
<S ID=9998>
ھازىر تۇرمۇشىمىز ياخشىلىنىپ كەتتى، ھەر كۈننى ھېيتتەك ئۆتكۈزىدىغان بولدۇق، كۆپچىلىك جەم بولساق بەك كۆڭۈللۈك بولىدىكەن.
</S>
<S ID=9999>
    ئايكۆل يېزىسىنىڭ كەنتلىرى 2015 – يىلى چىلاندىن خېلى ياخشى ھوسۇل ئالدى، باھاسى ئانچە يۇقىرى بولمىسىمۇ، مەھسۇلات مىقدارى بۇلتۇرقىدىن كۆپ بولغاچقا، چىلاندىن خېلى كۆپ كىرىم بولدى.
</S>
<S ID=10000>
ئىككى كەنتتىكىلەر چىلاندىن باشقا يەنە بەرەڭگىدىنمۇ كىرىم قىلىدۇ.
</S>
<S ID=10001>
بىر نەچچە يىلدىن بۇيان، بەرەڭگە كەنت ئاھالىلىرىنىڭ مۇھىم كىرىم مەنبەسى بولۇپ قالدى.
</S>
<S ID=10002>
    ياسىنجان پاڭ يۇڭفۇدىن بەرەڭگە كۆچۈرۈش توغرىلىق مەسلىھەت سورىدى، ئۇلار قاچان بەرەڭگە كۆچۈرۈشكە تەييارلىق كۆرۈشنى مەسلىھەتلەشتى.
</S>
<S ID=10003>
    ياسىنجان مۇنداق دېدى: ھەر يىلى ئەتىيازدا، ئىككى كەنتتىكى دېھقانلار بۇ يىل دېھقانچىلىقتا نېمە تېرىشنى مەسلىھەتلىشىمىز.
</S>
<S ID=10004>
بۇلتۇر بەرەڭگىمىز ياخشى سېتىلغان، بۇ يىل بەزى دېھقانلار تېرىقچىلىق كۆلىمىنى كېڭەيتىشنى ئويلىشىۋاتىدۇ.
</S>
<S ID=10005>
ئىتتىپاق كەنتىدىكى خەنزۇ دېھقانلار بەرەڭگىنى كۆچۈرۈش ۋە پەرۋىش قىلىش جەھەتتە كۆپرەك كۈچىمەكچى بولۇۋاتىدۇ، بوش يەرلەرگە پەسىللىك كۆكتات تېرىپمۇ پۇل تاپقىلى بولىدىكەن.
</S>
<S ID=10006>
بەرەڭگە كۆچۈرۈش سەۋىيەسىنى ئۆستۈرۈپ، مو بېشى مەھسۇلات مىقدارىنى ئاشۇرۇپ، بالدۇرراق بازارغا سالساق، ياخشى باھادا ساتقىلى بولىدىكەن.
</S>
<S ID=10007>
شۇڭا، نەچچە كۈندىن بۇيان بەرەڭگىنى قاچان كۆچۈرۈشنى مەسلىھەتلىشىۋاتىمىز.
</S>
<S ID=10008>
    پاڭ يۇڭفۇ ياسىنجانغا مۇنداق دېدى: نەچچە كۈندىن بۇيان ھاۋا ئىسسىشقا باشلىدى، يەردىكى قارمۇ ئېرىشكە باشلىدى، بەرەڭگىنى چاغاندىن كېيىن كۆچۈرسەك بولىدۇ.
</S>
<S ID=10009>
بەرەڭگىدىن بالدۇر ھوسۇل ئېلىپ، ياخشى باھادا سېتىش ئۈچۈن سولياۋ يوپۇقنى ھازىرلا تەييارلاپ قويۇشىمىز كېرەك.
</S>
<S ID=10010>
    ياسىنجان پاڭ يۇڭفۇنىڭ سۆزلىرىنى ئاڭلىغاندىن كېيىن، مۇنداق دېدى: گېپىڭىزنى ئاڭلاپ، كۆڭلۈمدە سان بار بولدى، سىلەرنىڭ بەرەڭگە كۆچۈرۈش ئىشىڭلارنى مەن قىلاي، سىز مېنى تېخنىكا جەھەتتىن يېتەكلىسڭىزلا بولىدۇ.
</S>
</TEXT>
/BODY
/DOC