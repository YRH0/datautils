<DOC>
<DOCID>TIANSHAN.485687</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-06 18:29:02</DATE>
</HEADER>
<BODY>
<HEADLINE>
<S ID=1254>
تۆۋەن كاپالەت دائىرىسىدىن چېكىنگەن دېھقانلارنىڭ يېڭى تۇرمۇشى
</S>
</HEADLINE>
<TEXT>
<S ID=1255>
     كەلپىن ناھىيەسىنىڭ گەزلىك بازىرى تۆۋەنكى قاشئېرىق كەنتىدىكى سالام ئىبراھىم 2014 – يىلى خوتۇنى بىلەن مەسلىھەتلىشىپ، بىر ئائىلىدىكى تۆت جانغا بېرىلىدىغان تۆۋەن كاپالەت پۇلىنى ئېلىشتىن ۋازكېچىپ، باشلامچى بولۇپ تۆۋەن كاپالەت پۇلىدىن بەھرىمەن بولۇش دائىرىسىدىن چېكىنىپ چىقىشنى ئىلتىماس قىلغانىدى، شۇ چاغدا ئۇلارنىڭ بۇ ئىشى پۈتۈن كەنتتىكىلەرنى ھەيران قالدۇرغانىدى.
</S>
<S ID=1256>
    بىز سالام ئىبراھىمنىڭ ھازىرقى تۇرمۇش ئەھۋالىنى كۆرۈپ بېقىش مەقسىتىدە ئۇنىڭ ئۆيىگە كەلدۇق.
</S>
<S ID=1257>
ئۇنىڭ قورۇسىدىكى چىرايلىق سېلىنغان يەر تەۋرەشكە چىداملىق ئۆي بىلەن ئۆينىڭ ئۇدۇلىدىكى كېسەك ئۆي روشەن پەرقلىنىپ تۇراتتى.
</S>
<S ID=1258>
ئۇ خۇشال ھالدا بىزنى يېڭى ئۆيىگە باشلىدى.
</S>
<S ID=1259>
ئۆي ئازادە ھەم يورۇق بولۇپ، رەتلىك سەرەمجانلاشتۇرۇلغانىدى، ئۆيدە توڭلاتقۇ، تېلېۋىزور قاتارلىق ئائىلە ئېلېكتىر سايمانلىرىنىڭ ھەممىسى بار ئىدى.
</S>
<S ID=1260>
     سالام ئىبراھىم مۇنداق دېدى: بىز 2014 – يىلى تۆۋەن كاپالەت پۇلىدىن بەھرىمەن بولۇش دائىرىسىدىن چېكىنىپ چىققاندىن كېيىن، نېمە ئىش قىلىشىمىزنى بىلمەي، خېلى تەمتىرىدۇق.
</S>
<S ID=1261>
ئىقتىسادىي مەنبە ئۈزۈلگەچكە، بېسىم پەيدا بولدى.
</S>
<S ID=1262>
شۇنىڭ بىلەن ئۆز كۈچىمىزگە تايىنىپ بېيىشنىڭ ئامالىنى قىلدۇق.
</S>
<S ID=1263>
2014 – يىلى ھۆكۈمەتنىڭ 33 مىڭ يۈەن ياردەم مەبلىغىگە ئۆزىمىز يىغقان پۇللارنى قوشۇپ، بۇ ئۆينى سېلىۋالدۇق.
</S>
<S ID=1264>
ياغاچچىلىقتىن خەۋىرىم بولغاچقا، ئۆينىڭ ئۈستىنى يېپىش، ئىشىك – دېرىزىلەرنى ياساش ئىشلىرىنى ئۆزۈم قىلىپ، نۇرغۇن چىقىمنى تېجەپ قالدىم.
</S>
<S ID=1265>
بۇ ھۈنىرىم بىلەن ئاز – تولا پۇلمۇ تاپتىم.
</S>
<S ID=1266>
ھازىر ئەھۋالىمىز خېلى ياخشى.
</S>
<S ID=1267>
    كەنت پارتىيە ياچېيكىسىنىڭ شۇجىسى غېنى مەمەت مۇنداق دېدى: ھازىر دېھقانلارنىڭ بېيىش، ھەر جەھەتتىن ئۆزىنى تەرەققىي قىلدۇرۇش ئىشەنچىسى ئاشتى، ھېچكىمنىڭ بىكار تۇرغۇسى كەلمەيدۇ.
</S>
<S ID=1268>
دېھقانلارنىڭ كىشى بېشى كىرىمىمۇ يىلدىن – يىلغا ئېشىۋاتىدۇ.
</S>
<S ID=1269>
    ئۇقۇشىمىزچە، 2014 – يىلى سالام ئىبراھىمنىڭ باشلاپ بېرىشى بىلەن، بۇ ناھىيە دىكى 436 كىشى تۆۋەن كاپالەت پۇلىدىن بەھرىمەن بولۇش دائىرىسىدىن تەشەببۇسكارلىق بىلەن چېكىنىپ چىقىشنى ئىلتىماس قىلغان.
</S>
<S ID=1270>
ئارىدىن بىر يىل ئۆتكەندە، ئۇلارنىڭ تۇرمۇشىدا بەلگىلىك ئۆزگىرىش بولغان.
</S>
<S ID=1271>
‏غەيرەت جاسارەت، گۈلباھارغېنى
</S>
<S ID=1272>
‏
</S>
</TEXT>
/BODY
/DOC