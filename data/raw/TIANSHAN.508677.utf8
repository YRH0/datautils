<DOC>
<DOCID>TIANSHAN.508677</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-11 20:49:13</DATE>
</HEADER>
<BODY>
<HEADLINE>
<S ID=19424>
كۇچا ناھىيەسى يىپەك يولىدىكى ئىقتىساد–سودا مەركىزى بەرپا قىلىشقا تىرىشماقتا
</S>
</HEADLINE>
<TEXT>
<S ID=19425>
   ئەھمەد ئىسمائىل خەۋەر قىلىدۇ: كۇچا ناھىيەسى يېقىنقى يىللاردىن بۇيان جۇغراپىيەلىك ئورۇن، تەبىئىي بايلىق، قاتناش – تىرانسپورت ۋە ئۇچۇر – ئالاقە جەھەتتىكى ئەۋزەللىكىگە تايىنىپ، شەھەر – بازار، مەيدانلاردا كۆلەملىك ئەشيا ئوبوروتى، ساقلاش – يەتكۈزۈش، مەدەنىيەت، ساياھەت، يېمەك – ئىچمەك، كۆڭۈل ئېچىش، مۇلازىمەت بىر گەۋدىلەشتۈرۈلگەن سۇپىلارنى بەرپا قىلىپ، ناھىيەنى يېڭى يىپەك يولى ئىقتىساد بەلبېغىدىكى ئىقتىساد – سودا مەركىزى قىلىپ قۇرۇپ چىقىش ئۈچۈن تىرىشچانلىق كۆرسەتتى.
</S>
<S ID=19426>
   ئۇقۇشىمچە، بۇ يىل 360 مىليون يۈەن مەبلەغ سېلىنغان، 510 مو كۆلەمدىكى بىناكارلىق ماتېرىياللىرى، مال سېتىۋېلىش، يېمەك – ئىچمەك، كۆڭۈل ئېچىش بىر گەۋدىلەشتۈرۈلگەن ‹‹نىڭبو›› سودا شەھەرچىسىنىڭ قۇرۇلۇشى باشلانغان.
</S>
<S ID=19427>
1 مىليارد 200 مىليون يۈەن مەبلەغ سېلىنغان، 340 مو كۆلەمدىكى سودا، ئوبوروت، توپ ۋە پارچە سېتىش، كۆڭۈل ئېچىش، تەربىيەلەش بىر گەۋدە قىلىنغان كۇچا چوڭ بازىرىدىكى ‹‹نىڭبو›› سودا شەھەرچىسىنىڭ 1 – قارارلىق قۇرۇلۇشى بۇ يىل تاماملىنىدىغان بولۇپ، 300دىن كۆپرەك تىجارەتچىنى ئورۇنلاشتۇرىدىكەن.
</S>
<S ID=19428>
1 مىليارد 200 مىليون يۈەن مەبلەغ سېلىنغان، 370 مىڭ كىۋادرات مېتىر كۆلەمدىكى ‹‹شەرقىي شەھەر›› سودا شەھەرچىسى قۇرۇلۇشى باشلانغان بولۇپ، كونا، يېڭى ئاپتوموبىل، ئاپتوموبىل زاپچاسلىرى، قۇرۇلۇش – بىناكارلىق ماتېرىياللىرى، يېزا ئىگىلىك قوشۇمچە مەھسۇلاتلىرىنى توپ ۋە پارچە سېتىشنى ئۆز ئىچىگە ئالغان بۇ سودا شەھەرچىسى پۈتسە 4000دىن كۆپرەك تىجارەتچىنى ماكانلاشتۇرۇپ، 2000 دىن ئارتۇق ئېشىنچا ئەمگەكچىنى ئىشقا ئورۇنلاشتۇرغىلى بولىدىكەن.
</S>
<S ID=19429>
بۇ قۇرۇلۇشلار پۈتۈپ ئىشقا كىرىشسە ناھىيەنىڭ يىپەك يولى بەلبېغىدىكى تۈگۈنلۈك ئورنى يەنىمۇ گەۋدىلىنىپ، ئامما بۇنىڭدىن بىۋاسىتە نەپكە ئېرىشىدىكەن.
</S>
<S ID=19430>
‏
</S>
</TEXT>
/BODY
/DOC