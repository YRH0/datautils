<DOC>
<DOCID>TIANSHAN.540692</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-08-12 11:15:49</DATE>
</HEADER>
<BODY>
<HEADLINE>
<S ID=39020>
دۆلەتباغ كوچا باشقارمىسى خەلق تۇرمۇشىنى ياخشىلىدى
</S>
</HEADLINE>
<TEXT>
<S ID=39021>
   ئىختىيارىي مۇخبىرىمىز ئابدۇسالام قادىر خەۋىرى: غۇلجا شەھەر دۆلەتباغ كوچا باشقارمىسى مىللەتلەر ئىتتىپاقلىقى–تەرەققىياتى يىلى پائالىيىتىنى قانات يايدۇرۇشتا ئىشنى خەلق تۇرمۇشىنى ياخشىلاشتىن باشلاپ چىڭ تۇتۇپ، شەھەر مەمۇرىيىتى ئاممىۋى ئەسلىھەلىرى، مۇھىت تازىلىقى، خوجىلىق باشقۇرۇش ۋە ئائىلە مۇلازىمەتچىلىكى قاتارلىقلارنى باشقۇرۇشنى كۈچەيتىپ، 4 مىليون يۈەندىن ئارتۇق مەبلەغ سېلىپ، ئۈچ چوڭ كوچا، ئالتە يان كوچىنى قاتتىقلاشتۇردى؛ 980 مىڭ يۈەن مەبلەغ سېلىپ، دەل–دەرەخ، گۈل–گىياھ تىكىپ، ئېرىق–ئۆستەڭلەرنى تازىلاپ، مۇھىتنى گۈزەللەشتۈردى؛ ئاز سانلىق مىللەتلەرنىڭ ئەنئەنىۋى قول ھۈنەر بۇيۇملىرىنىڭ سېھرىي كۈچىنى نامايان قىلىش ئۈچۈن، تۆتكۆۋرۈك مەھەللىسىدە 400 كىۋادرات مېتىرلىق ئىگىلىك تىكلەش، تەربىيەلەش بازىسى قۇرۇپ، 100 دىن ئارتۇق ئادەمنىڭ ئۆز مەھەللىسىدىلا ئىشقا ئورۇنلىشىش ئارزۇسىنى ئىشقا ئاشۇرۇپ، ئاممىنىڭ ياخشى باھاسىغا ئېرىشتى.
</S>
<S ID=39022>
   تەۋەلىكتە ئىشسىزلار، قىيىنچىلىقى بارلار، مۇقىم كەسپى بولمىغانلار كۆپ بولۇش ئەھۋالىغا ئاساسەن، ئامانلىق ساقلاش، ئىگىلىك تىكلەش بويىچە 150 ئادەمنى تەربىيەلەپ، مەھەللىدىكى ئالتە خەلق تۇرمۇشى كارخانىسى بىلەن ئالاقىلىشىپ، 130 ئىش ئورنى ھەل قىلدى؛ 80-، 90-يىللىرىدىن كېيىن تۇغۇلغانلاردىن 144 ئادەمنى ئىشقا ئورۇنلىشىش بويىچە تەربىيەلىدى، بۇنىڭ ئىچىدە 39 ئادەم ئىشقا ئورۇنلاشتى، 63 ئادەم پاراۋانلىق ئىش ئورنىغا چىقتى، 40 ئادەمگە ئىشقا ئورۇنلىشىش ياردەم مەبلىغى تارقىتىپ بېرىلدى.
</S>
</TEXT>
/BODY
/DOC