<DOC>
<DOCID>TIANSHAN.542921</DOCID>
<HEADER>
<CLASS>شىنجاڭ</CLASS>
<DATE>2016-08-22 16:27:42</DATE>
</HEADER>
<BODY>
<HEADLINE>
<S ID=41480>
ئەڭ ئاخىرقى لوپنۇرلۇق چارۋىچى
</S>
</HEADLINE>
<TEXT>
<S ID=41481>
    لوپنۇر كۆلى 1950-يىللاردىن باشلاپ قۇرۇپ كېتىش خەۋپىگە دۇچ كېلىپ، كۆل ۋە باغۇ-بوستانلىقلارنىڭ دائىرىسى بارغانسېرى كىچىكلىگەن.
</S>
<S ID=41482>
ئەزەلدىنلا بېلىقچىلىق بىلەن تۇرمۇش كەچۈرىدىغان لوپنۇرلۇقلار كۆلنىڭ قۇرۇپ كېتىشى سەۋەبىدىن يېڭى ھاياتلىق مەنبەسى ئىزدەپ كەڭ كۆلەمدە كۆچۈپ، قارچۇغا يېزىسىغا كېلىپ ماكانلىشىپ، تېرىقچىلىق، چارۋىچىلىق بىلەن شوغۇللانغان.
</S>
<S ID=41483>
    2014-يىلى 3-ئايدا بالىلار كونىراپ كەتكەن قولۋاق ئىچىدە ئولتۇرۇپ، دادىسى ئېيتىپ بەرگەن ئۇلۇغ بوۋىلىرىنىڭ مۇشۇنداق قولۋاقلارغا ئولتۇرۇپ بېلىق تۇتقانلىقى توغرىسىدىكى ھېكايىلىرىنى ئاڭلىماقتا.
</S>
<S ID=41484>
    ئابلىكىم ئالدىنقى ئەسىرنىڭ 50-يىللىرىدىكى چوڭ كۆچۈشتىن كېيىنكى تۆتىنچى ئەۋلاد لوپنۇرلۇق ھېسابلىنىدۇ. 
</S>
<S ID=41485>
ئۇ ناھايىتى قاۋۇل، ئاددىي-ساددا، چىقىشقاق. ئۇنىڭ ئىككى قىزى مەكتەپتە، ئۆگىنىش نەتىجىسى ناھايىتى ياخشى.
</S>
<S ID=41486>
بالىلارنى تېخىمۇ ياخشى ئوقۇتۇش ئۈچۈن، ئۇ ئايالى بىلەن ئىككى يەردە تۇرۇپ تىرىكچىلىك قىلماقتا.
</S>
<S ID=41487>
ئۇنىڭ ئايالى يېزىدا بىر تەرەپتىن دېھقانچىلىق قىلىپ يەنە بىر تەرەپتىن بالىلارنىڭ ھالىدىن خەۋەر ئالسا، ئابلىكىم ھەر يىلى جاڭگالدا قوي باقىدۇ. 
</S>
<S ID=41488>
    ئابلىكىم قوي بېقىۋاتقان جاي بىلەن يېزىنىڭ ئارىلىقى 60 كىلومېتىر كېلىدۇ، ئۇنىڭ 1500 تۇياقتىن ئارتۇق تىۋىتلىق ئۆچكىسى ئائىلە كىرىم مەنبەسى بولۇپ، يىلدا 25 مىڭ يۈەندىن 30 نەچچە مىڭ يۈەنگىچە كىرىم قىلىدۇ.
</S>
<S ID=41489>
     ئۆچكىلەر توغراق يوپۇرمىقى يېمەكتە
</S>
<S ID=41490>
    ئابلىكىم ھەر كۈنى ئەتىگەن سائەت 7 دە پادا باققىلى چىقىدۇ، ئۇ چۈشلۈك تامىقىنى ئېلىۋېلىپ سىرتتىلا يەيدۇ، كەچ سائەت 9 دا ماللىرىنى ھەيدەپ قايتىپ كېلىدۇ.
</S>
<S ID=41491>
    شەپەق قىزاردى، سەركە ئۆچكىلەرنى باشلاپ قايتىشقا تەرەددۇت قىلدى، ئۇ ئابلىكىمنىڭ ياخشى ياردەمچىسى
</S>
<S ID=41492>
    ئابلىكىم ئۆچكىلەرنى قوتانغا سولاپ، كەچلىك تاماق ئېتىش ئۈچۈن ئالدىراش بولۇپ كەتتى
</S>
<S ID=41493>
  ئۇ ھازىر سىياسەتنىڭ ياخشىلىقىنى، پەقەت تىرىشسىلا بەخىتلىك تۇرمۇش كەچۈرگىلى بولىدىغانلىقىنى، بالىلىرى تولۇق ئوتتۇرا مەكتەپكە چىققاندا ناھىيەدىن بىنا ئۆي سېتىۋېلىپ شەھەرلىكلەردەك تۇرمۇش كەچۈرىدىغانلىقىنى ئېيتتى.
</S>
<S ID=41494>
    تارىم بويىدىكى قوي پادىلىرى
</S>
<S ID=41495>
    يېقىنقى يىللاردىن بۇيان، تارىم دەرياسىنىڭ سۈيى ئۈزلۈكسىز كۆپىيىپ، توغراقلىقلار قايتىدىن ھاياتلىققا ئېرىشتى، مۇھىتمۇ بارغانسېرى ياخشىلىنىشقا باشلىدى.
</S>
<S ID=41496>
    ئابلىكىمنىڭ ئۆيىنىڭ يىراقتىن كۆرۈنۈشى.
</S>
<S ID=41497>
مەيلى يازنىڭ پىژغىرىم ئىسسىقلىرىدا بولسۇن ۋە ياكى قىشنىڭ زىمىستان سوغۇقلىرىدا بولسۇن ئابلىكىم باشتىن-ئاخىر مۇشۇ يەردە پادا بېقىپ كەلمەكتە.
</S>
</TEXT>
/BODY
/DOC