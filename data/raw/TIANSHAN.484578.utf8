<DOC>
<DOCID>TIANSHAN.484578</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-01-02 13:55:10</DATE>
</HEADER>
<BODY>
<HEADLINE>
<S ID=28>
مېيىپلەرگە ياردەم بېرىش مەبلىغى مېيىپلەرنىڭ بېيىشىغا يول ئاچتى
</S>
</HEADLINE>
<TEXT>
<S ID=29>
    گۈزەلنۇر ئۆمەر خەۋەر قىلىدۇ: توققۇزتارا ناھىيەسى يېقىنقى يىللاردىن بۇيان مېيىپلەرنى ئىشقا ئورۇنلاشتۇرۇش، تەربىيەلەش، يۆلەش مېخانىزمىنى ئۈزلۈكسىز مۇكەممەللەشتۈرۈپ، مېيىپلەرگە ياردەم بېرىش خىزمىتىدە كۆرۈنەرلىك نەتىجىلەرگە ئېرىشتى.
</S>
<S ID=30>
   توققۇزتارا بازىرىنىڭ قازاق مەھەللە كومىتېتىدىكى تۇرسۇننىڭ كۆزى ئاجىز بولسىمۇ، تېلېفون رېمونت قىلىش، كۆزىتىش ئاپپاراتى ئورنىتىش تېخنىكىسىنى ئۆگىنىپ، شۇ تىجارەت بىلەن جان بېقىپ كېلىۋاتاتتى.
</S>
<S ID=31>
بۇلتۇر ئۇ ناھىيەنىڭ مېيىپلەرگە ياردەم بېرىش، يۆلەش مەبلىغىنىڭ ياردىمىدە تىجارىتىنى كېڭەيتىپ، كىچىك تاللا بازىرى ئېچىۋالدى.
</S>
<S ID=32>
ئۇ مۇنداق دېدى: بۇ كەسىپنى قىلىۋاتقىنىمغا بىر نەچچە يىل بولدى، 2014 – يىلىدىن باشلاپ كۆزىتىش ئاپپاراتى ئورنىتىشنى باشلىغانىدىم.
</S>
<S ID=33>
ھازىر تىجارىتىم ياخشى بولۇۋاتىدۇ.
</S>
<S ID=34>
بۇلتۇر ھۆكۈمەتنىڭ ياردىمىدە، بۇ تاللا بازىرىنى ئېچىۋالدىم، ھۆكۈمەتنىڭ بىز مېيىپلەرنى قوللىغىنىغا كۆپ رەھمەت.
</S>
<S ID=35>
   بۇ ناھىيە يېقىنقى بىر قانچە يىلدىن بۇيان ‹‹يېزا ئاساسىي قاتلام پارتىيە تەشكىلاتلىرىنىڭ مېيىپلەرگە ياردەم بېرىش، يۆلەش قۇرۇلۇشى›› ۋە ‹‹يېزا، كەنتلەردە تاللا بازىرى ئېچىش قۇرۇلۇشى››غا ياردەم بېرىش تۈرىنى زىچ چۆرىدەپ، ئىلگىرى – كېيىن بولۇپ قىيىنچىلىقى بار 45 مېيىپ ئائىلىسىگە 90 مىڭ يۈەن تولۇقلىما ياردەم پۇلى تارقىتىپ بېرىپ، ئۇلارنىڭ كەسىپلىشىشىنى ئىلگىرى سۈرۈش بىلەن بىللە، ئەسقاتىدىغان تېخنىكا بىلەن تەربىيەلەپ، ئۇلارنىڭ تېرىقچىلىق، باقمىچىلىق بىلەن شۇغۇللىنىشىنى ئىلگىرى سۈردى.
</S>
</TEXT>
/BODY
/DOC