<DOC>
<DOCID>TIANSHAN.498775</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-18 15:59:26</DATE>
</HEADER>
<BODY>
<HEADLINE>
<S ID=12529>
كۇچا ناھىيەسى مەدەنىيەت ئارقىلىق خەلققە نەپ يەتكۈزدى
</S>
</HEADLINE>
<TEXT>
<S ID=12530>
    ئىختىيارىي مۇخبىرىمىز ئەخمەت ئىسمائىل خەۋىرى: كۇچا ناھىيەسى قىش كىرگەندىن بۇيان، مەدەنىيەت ئارقىلىق خەلققە نەپ يەتكۈزۈش پائالىيىتىدە، ئۆز-ئارا كىتاب سوۋغا قىلىپ، ئويۇن قويۇپ، دېھقان-چارۋىچىلارنى شەھەرگە كىرىپ مەدەنىيەتتىن بەھرىلىنىشكە تەكلىپ قىلىپ، ئۇلارنىڭ ماختىشىغا ئېرىشتى.
</S>
<S ID=12531>
    بۇلتۇر28-دېكابىر كۇچا ناھىيەلىك پارتكوم تەشۋىقات بۆلۈمى، ناھىيەلىك دېھقانچىلىق ئىدارىسى، مائارىپ ۋە پەن-تېخنىكا، سەھىيە ئىدارىلىرى چىمەن، خانىقىتام، بېھىشباغ، ئۈچئۆستەڭ قاتارلىق يېزا-بازارلىق مەدەنىيەت پونكىتى ۋە ئۈچئۆستەڭ مائارىپ ئىشخانىسى چىمەن بازىرى ئاربوز كەنتىدىكى «دېھقانلار قىرائەتخانىسى»غا تېرىقچىلىق ۋە باقمىچىلىق تېخنىكىسى قاتارلىق پەننى ئومۇملاشتۇرۇش ئوقۇشلۇقلىرىدىن باشقا، يەنە ئەدەبىيات-سەنئەت، كىلاسسىك ئەسەرلەر، كۈتۈنۈش-ساقلىقنى ساقلاش، بالىلار ئوقۇشلۇقى، گېزىت-ژۇرنال قاتارلىق مول مەزمۇنلۇق، ئامما قىزىقىدىغان كىتابلاردىن 14مىڭ600 دىن ئارتۇقنى سوۋغا قىلدى. ھازىرغىچە بۇ پائالىيەت سەككىز قېتىم ئۇيۇشتۇرۇلدى، يېزا-بازارلاردىكى مەدەنىيەت پونكىتلىرىغا، «دېھقانلار قىرائەتخانىسى»غا 10 مىڭ يۈرۈشتىن ئارتۇق كىتاب، 3210 كىنو ۋە تېلېۋىزىيە تىياتىر فىلىمى، دىراما پىلاستىنكىسى، 12 مىڭ نۇسخىدىن ئارتۇق چاتما رەسىم سوۋغا قىلىندى.
</S>
<S ID=12532>
    كۇچا ناھىيەسى كىتاب سوۋغا قىلىش، ئويۇن قويۇش، يېزا سەنئەت ھەۋەسكارلىرىنى تەربىيەلەش پائالىيەتلىرىنى ئۇيۇشتۇرغاندىن سىرت، يەنە دېھقانلارنى شەھەرگە كىرىپ ئويۇن كۆرۈشكە يېتەكلىدى.
</S>
<S ID=12533>
بۇلتۇر «كۆسەن ئەدەبىيات-سەنئەت ھەپتىلىگى» پائالىيىتىنى باشلىدى، پائالىيەتتە ناھىيە ئويۇن قويىدىغان مەيدان، چىراغ، ياڭراتقۇ قاتارلىق ئەسلىھەلەر بىلەن ھەقسىز تەمىنلىدى؛ ئاممىنى مۇكاپاتلاشقا مەبلەغ ئاجرىتىپ، يېزا-بازارلارنى مەدەنىيەت-سەنئەت پائالىيەتلىرىنى پات-پات ئۆتكۈزۈشكە ئىلھام بەردى.
</S>
<S ID=12534>
ئاممىۋى سەنئەت ئەترىتى ئاساسىي گەۋدە قىلىنغان، دەم ئېلىشقا، پېنسىيەگە چىققان كادىرلار، ياشلار، ئۆسمۈرلەر ۋە ئەلنەغمىچىلەر قاتناشقان «كۆسەن سەنئەت ئۆمىكى» «چوڭ سەھنە»لەردە ئويۇن قويدى، ئۆمەكتىكىلەر ئۆزلىرى ئىجاد قىلغان، شىنجاڭچە ئالاھىدىلىككە ئىگە ناخشا-ئۇسسۇل، مۇزىكا، ئېتۇتلارنى ئورۇنلىدى.
</S>
<S ID=12535>
دېھقان-چارۋىچىلار ھەقىقىي تۈردە مەدەنىيەت پائالىيىتىنىڭ باش پېرسوناژىغا ئايلاندى، يېزىلار ئارا ئويۇن كۆرۈشمۇ ھازىر كۇچا ناھىيەسىدىكى دېھقان-چارۋىچىلار ئارىسىدا «يېڭى مودا»غا ئايلاندى.
</S>
<S ID=12536>
    بۇنىڭ بىلەن يېزا-بازارلاردىكى مەدەنىيەت پونكىتى، كەنت مەدەنىيەت ئۆيى ۋە «دېھقانلار قىرائەتخانىسى» جانلىنىپ كەتتى، ناھىيە بازىرىدىكى مەدەنىيەت-تەنتەربىيە سارايلىرى پائالىيەتلەر بىلەن قىزىپ كەتتى، ھەر مىللەت ئامما مەدەنىيەت پائالىيەتلىرىدىن قانغۇچە ھۇزۇرلاندى.
</S>
<S ID=12537>
كۇچا ناھىيەسى زامانىۋى مەدەنىيەتنى يېتەكچى قىلىشنى ئەستايىدىل ئىزچىللاشتۇرۇپ، مەدەنىيەتنى يېزا كەنىتلەردە نۇقتىدا سىناق قىلىش ئىسلاھات قەدىمىنى تېزلىتىپ، دېھقان-چارۋىچىلارنىڭ ئېھتىياجى ۋە ئۈمىد ئارزۇسىنى رىئاللىققا ئايلاندۇرۇش ئۈستىدە پائال ئىزدەندى.
</S>
</TEXT>
/BODY
/DOC