<DOC>
<DOCID>TIANSHAN.517764</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-14 18:13:38</DATE>
</HEADER>
<BODY>
<HEADLINE>
<S ID=25240>
كۇسىرىن كەنتىدە نامرات ئائىلىلەر ئازايدى
</S>
</HEADLINE>
<TEXT>
<S ID=25241>
    نۇرئەخمەت نۇرامبەگ خەۋەر قىلىدۇ: نىلقا ناھىيەسىنىڭ ياقا ئۇلاستاي يېزىسى كۇسىرىن كەنتى پارتىيە ياچېيكىسىنىڭ مۇئاۋىن شۇجىسى ۋۇ باۋشۇ يېقىندا 82 ياشلىق يۈ گۈەنشۆنىڭ ئۆيىگە بېرىپ ئۇنىڭدىن ھال سورىدى.
</S>
<S ID=25242>
يۈ گۈەنشۆ ئەر – خوتۇن ئەقلىي مېيىپ ئوغلىنىڭ ھالىدىن خەۋەر ئالىدىغان بولغاچقا تۇرمۇشى قىيىنچىلىقتا قالغانىدى.
</S>
<S ID=25243>
كەنت ئاھالە كومىتېتى يۈ گۈەنشۆ ئائىلىسىنى تۆۋەن كاپالەت ئوبيېكتى قاتارىغا كىرگۈزدى، ئۇلارنىڭ تېرىلغۇ يېرىنى شۇ جايدىكى يېزا ئىگىلىك شىركىتىگە ھۆددىگە بەردى، بۇنىڭ بىلەن بۇ بىر ئائىلە كىشىلىرى تۆۋەن كاپالەت پۇلىدىن بەھرىمەن بولۇپلا قالماي، يەر ئوبوروتىدىنلا نەچچە مىڭ يۈەن كىرىم قىلالايدىغان بولدى.
</S>
<S ID=25244>
   كۇسىرىن كەنتى پارتىيە ياچېيكىسىنىڭ شۇجىسى يەن ياۋنيەن مۇنداق دېدى: بىر يىل تىرىشىش ئارقىلىق كەنتىمىزدىكى 79 نامرات ئائىلىدىن 15نى نامراتلىقتىن قۇتۇلدۇردۇق.
</S>
<S ID=25245>
بۇ يىل قالغان 64 ئائىلىنى نامراتلىقتىن قۇتۇلدۇرۇش ۋەزىپىسىنى تولۇق ئورۇنداپ، كۇسىرىن كەنتىنىڭ ئاپتونوم رايون دەرىجىلىك نامرات كەنت دېگەن قالپىقىنى چۆرۈپ تاشلايمىز.
</S>
<S ID=25246>
بۇنىڭ ئۈچۈن يەر تىجارىتىنى مەركەز قىلىپ، يەر ئوبوروتى سالمىقىنى ئاشۇرۇپ، يەر ھەمكارلىق كوپىراتىپى قۇرىمىز؛ دېھقانچىلىق رايونلىرى چارۋىچىلىقىنى زور كۈچ بىلەن تەرەققىي قىلدۇرۇپ، كەسىپلەر ئارقىلىق يۆلەپ، ئىشقا ئورۇنلىشىشقا ياردەم بېرىمىز؛ ئەمگەك ئىقتىدارىغا ئىگە نامرات نوپۇسىنىڭ باقمىچىلىق بىلەن شۇغۇللىنىشى ۋە يۆتكىلىپ ئىشقا ئورۇنلىشىشىغا مەدەت بېرىمىز؛ قۇتقۇزۇش، ياردەم بېرىش سىياسەتلىرىنى جايىغا ئەمەلىيلەشتۈرۈش ئارقىلىق ئەمگەك ئىقتىدارىدىن قالغان نامراتلارنى نامراتلىقتىن قۇتۇلدۇرىمىز.
</S>
<S ID=25247>
‏
</S>
</TEXT>
/BODY
/DOC