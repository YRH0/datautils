<DOC>
<DOCID>TIANSHAN.521299</DOCID>
<HEADER>
<CLASS>ئۈرۈمچى</CLASS>
<DATE>2016-05-05 12:10:54</DATE>
</HEADER>
<BODY>
<HEADLINE>
<S ID=27140>
ماي بايرىمىدا ئۈرۈمچىدىكى ئۈچ چوڭ باغچا 300 مىڭ ساياھەتچىنى كۈتۈۋالدى
</S>
</HEADLINE>
<TEXT>
<S ID=27141>
   1 – ماي خەلقئارا ئەمگەكچىلەر بايرىمىلىق دەم ئېلىش كۈنىدە، ئۈرۈمچى شەھىرىدىكى خەلق باغچىسى، قىزىلتاغ باغچىسى ۋە ئۆسۈملۈكلەر باغچىسى 300 مىڭدىن كۆپرەك ساياھەتچىنى كۈتۈۋالدى. بايرام مەزگىلىدە گەرچە يامغۇر ياغقان بولسىمۇ، بۇ ئۈچ باغچىدا ساياھەتچىلەرنىڭ ئايىغى ئۈزۈلمىدى، خەلق باغچىسىنى ساياھەت قىلغان ھەم بەدەن چېنىقتۇرۇۋاتقانلاردىكى قىزغىن كەيپىيات خەلقئارا ئەمگەكچىلەر بايرىمىغا تېخىمۇ ھۆسن قوشتى، قىزىلتاغ باغچىسىغا كېلىپ تاغ سەيلىسى قىلغاچ، ھەر خىل ئويۇنچۇقتا بالىلىرىنى ئوينىتىۋاتقانلار گۈزەل تەبىئەتنىڭ قوينىغا سىڭىپ كېتىشتى، ئۆسۈملۈكلەر باغچىسىنى تاللىغانلار كۆپرەك ياشانغانلار ۋە بىر ئائىلە كىشىلىرى بولۇپ، ئۇلار ئائىلە بويىچە بىر تەرەپتىن ھەر خىل ئۆسۈملۈكنىڭ ئالدىدا خاتىرە رەسىمگە چۈشسە، يەنە بىر تەرەپتىن ساپ ھاۋا، گۈزەل مەنزىرىلەردىن قانغۇچە ھۇزۇر ئالدى.
</S>
<S ID=27142>
   تۇرپان ساياھىتى قىزىپ كەتتى
</S>
<S ID=27143>
   ماي بايرىمىلىق قىسقا دەم ئېلىشتا ساياھەتچىلەر تۇرپاننى جانلاندۇرۇۋەتتى، بۇنداق قىزغىن كەيپىيات ‹‹ساغلام يېمەكلىك سەي – كۆكتات بايرىمى›› غا توغرا كەلگەچكە، تېخىمۇ كۆپ ساياھەتچىنى ئۆزىگە جەلپ قىلدى. تۇرپان شەھىرىدىكى ئوندىن ئارتۇق سەي – كۆكتاتچى ئېلىپ كەلگەن يېڭى، ئىشەنچلىك كۆكتاتلار ساياھەتچىلەرنىڭ كۆرۈپ بېقىشىغا سۇنۇلدى. كۆكتات ئاقلاش، كۆكتات يېيىش، مېۋە – چىۋە تىزىش قاتارلىق مۇسابىقىلەر ئورۇنلاشتۇرۇلۇپ، ساياھەتچىلەردە ئۇنتۇلغۇسىز ئەسلىمىلەرنى قالدۇردى.
</S>
<S ID=27144>
   ئۈرۈمچىدىن بوغدا كۆلىگە ھەقسىز ئاپتوموبىل قاتنىدى
</S>
<S ID=27145>
   1 – مايدىن باشلاپ ساياھەتچىلەر بوغدا كۆلى ساياھەت رايونىغا كىرىدىغان ئىشىك بېلىتى ئۈچۈن پەقەت 215 يۈەن تاپشۇرسا، ئۈرۈمچىدىن بوغدا كۆلىگە بارىدىغان ھەقسىز ئاپتوموبىلغا ئولتۇرۇپ ساياھەت رايونىغا بارالايدىغان بولدى، بۇ ئاپتوموبىل كۈنىگە ئۈچ قېتىم قاتنايدىغان بولۇپ، ھەر كۈنى ئەتىگەن سائەت ئۈرۈمچى ۋاقتى ئالتىدە، ئالتىدىن 30 مىنۇت ئۆتكەندە، يەتتىدە ئۈرۈمچىدىن بوغدا كۆلىگە قاراپ يولغا چىقىپ، چۈشتىن كېيىن ئۈرۈمچى ۋاقتى ئىككىدە، ئىككىدىن 30 مىنۇت ئۆتكەندە، ئۈچتە ئۈرۈمچىگە قايتىپ كېلىدۇ.
</S>
<S ID=27146>
گۈلپىيە ئابلىز
</S>
<S ID=27147>
‏
</S>
</TEXT>
/BODY
/DOC