<DOC>
<DOCID>TIANSHAN.504316</DOCID>
<HEADER>
<CLASS>شىنجاڭ</CLASS>
<DATE>2016-03-02 17:19:35</DATE>
</HEADER>
<BODY>
<HEADLINE>
<S ID=17483>
5- نۆۋەتلىك جەنۇبىي شىنجاڭ يېزا ئىگىلىك يەرمەنكىسى ئۆتكۈزۈلدى
</S>
</HEADLINE>
<TEXT>
<S ID=17484>
    5-نۆۋەتلىك جەنۇبىي شىنجاڭ يېزا ئىگىلىك يەرمەنكىسى 3-ئاينىڭ 1-كۈنى چۈشتىن بۇرۇن ئاقسۇدا ئۆتكۈزۈلدى.
</S>
<S ID=17485>
    جەنۇبىي شىنجاڭ يېزا ئىگىلىك يەرمەنكىسىنىڭ يېزا ئىگىلىك ماشىنا-سايمانلىرى كۆرگەزمە رايونىدا يەرمەنكىگە قاتناشقان سودىگەرلەر ئېكسكۇرسىيە قىلىشقا كەلگەن دېھقانلارغا ئۆزلىرىنىڭ مەھسۇلاتلىرىنى تونۇشتۇردى.
</S>
<S ID=17486>
ئونسۇ ناھىيەسىدىن كەلگەن دېھقان فۇ چياڭ مۇنداق دېدى: جەنۇبىي شىنجاڭ يېزا ئىگىلىك يەرمەنكىسىنىڭ ئۆتكۈزۈلۈشى دېھقانلارنى يېقىن جايدىلا مەھسۇلاتلارنىڭ خام ئەشيالىرى ۋە ئۈنۈمىنى بىۋاستە چۈشىنىش ئىمكانىيىتىگە ئىگە قىلدى.
</S>
<S ID=17487>
بۇرۇن ئاقسۇدا مۇنداق پائالىيەتنىڭ ئۆتكۈزۈلىدىغانلىقىنى بىلمەيتتىم، ئۈرۈمچىدە بۇنداق پائالىيەتكە قاتنىشىپ باققان.
</S>
<S ID=17488>
بۇنداق پائالىيەت يۇرتىمىزدا ئۆتكۈزۈلسە، كېرەكلىك سايمانلارنى سېتىۋېلىشقا قولايلىق بولىدىكەن، يىراق جايغا بارمىساقمۇ بولىدىكەن.
</S>
<S ID=17489>
    ئىگىلىنىشچە، «ئالماشتۇرۇشنى ئىلگىرى سۈرۈش، ئوبوروتنى جانلاندۇرۇش، يېزا ئىگىلىكى، يېزا، دېھقانلارغا مۇلازىمەت قىلىش» باش تېما قىلىنغان بۇ قېتىمقى يەرمەنكىدە يېزا ئىگىلىك ماددىي ئەشيالىرى، يېزا ئىگىلىك ماشىنا- سايمانلىرى، چارۋىچىلىق قاتارلىق 4 چوڭ كۆرگەزمە رايونى تەسىس قىلىنغان بولۇپ، دۆلەت ئىچىدىكى 200 دىن كۆپرەك كارخانا ۋە سودىگەر بۇ يەرگە جەم بولغان.
</S>
</TEXT>
/BODY
/DOC