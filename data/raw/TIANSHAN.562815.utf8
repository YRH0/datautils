<DOC>
<DOCID>TIANSHAN.562815</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-11-07 10:34:17</DATE>
</HEADER>
<BODY>
<HEADLINE>
<S ID=57339>
پىچان يېزىسىدا ئەۋلادلارغا كۆڭۈل بۆلۈش خىزمىتى ياخشى ئىشلەندى
</S>
</HEADLINE>
<TEXT>
<S ID=57340>
 مىجىت ئىبراھىم خەۋەر قىلىدۇ: پىچان ناھىيەسىنىڭ پىچان يېزىسى يېقىنقى يىللاردىن بۇيان ئەۋلادلارغا كۆڭۈل بۆلۈش خىزمىتىنىڭ يېڭى يوللىرى ئۈستىدە ئىزدىنىپ، ياخشى نەتىجىلەرگە ئېرىشتى.
</S>
<S ID=57341>
 پىچان يېزىسى ئەۋلادلارغا كۆڭۈل بۆلۈشتە ‹‹بارلىقىمىز ئەۋلادلار ئۈچۈن›› دېگەن ئىدىيەدە چىڭ تۇرۇپ، خىزمەت مېخانىزمىنى مۇكەممەللەشتۈردى.
</S>
<S ID=57342>
يېزىلىق ئىتتىپاق كومىتېتى، ئاياللار بىرلەشمىسى، ئەدلىيە پونكىتى، مەكتەپ قاتارلىق ئورۇنلار بىلەن بىرلىكتە ياشلار – ئۆسمۈرلەرنىڭ ئىدىيە – ئەخلاق، پەن – مەدەنىيەت ۋە ساغلاملىق ساپاسىنى يۇقىرى كۆتۈرۈش، پارتىيە قۇرۇلغانلىقىنىڭ 95 يىللىقى، شۇنداقلا جۇڭخۇا خەلق جۇمھۇرىيىتى قۇرۇلغانلىقىنىڭ 67 يىللىقىنى تەبرىكلەش تېمىسىدىكى مول مەزمۇنلۇق پائالىيەتلەرنى ئۆتكۈزۈپ، 2300 ئوقۇغۇچى، 400 گە يېقىن ئوقۇتقۇچىنى پارتىيەنى، ۋەتەننى، سوتسىيالىزمنى سۆيۈش ھەققىدە ئۈنۈملۈك تەربىيەگە ئىگە قىلدى.
</S>
<S ID=57343>
مەكتەپلەردە قانۇن – تۈزۈم تەشۋىقاتىنى كۈچەيتىپ، ئوقۇغۇچىلارغا 5000 پارچىدىن ئارتۇق ‹‹قۇرامىغا يەتمىگەنلەرنى قوغداش قانۇنى››، ‹‹يول قاتناش بىخەتەرلىكى قانۇنى››، ئەيدىزنىڭ ئالدىنى ئېلىش ساۋاتلىرىغا ئائىت تەشۋىقات ۋەرەقىسى تارقاتتى.
</S>
<S ID=57344>
بايرام ۋە خاتىرە كۈنلەردە ئوقۇغۇچىلارنى ‹‹قوش تىل››دا نۇتۇق سۆزلەش مۇسابىقىسى، مىللەتلەر ئىتتىپاقلىقى بىلىملىرى بويىچە زېھىن سىناش مۇسابىقىسى قاتارلىق پائالىيەتلەرگە ئۇيۇشتۇرۇپ، ئوقۇتقۇچى، ئوقۇغۇچىلار ۋە ئاممىنىڭ ياخشى باھاسىغا ئېرىشتى.
</S>
</TEXT>
/BODY
/DOC