<DOC>
<DOCID>TIANSHAN.502228</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-26 12:11:13</DATE>
</HEADER>
<BODY>
<HEADLINE>
<S ID=16118>
ياشلار، ئۆسمۈرلەر پائالىيەت مەركىزى ئەۋلادلارنىڭ ئەتراپلىق يېتىلىشىگە ياخشى شارائىت ياراتتى
</S>
</HEADLINE>
<TEXT>
<S ID=16119>
    ھۈسەنجان نۇرامبەگ خەۋەر قىلىدۇ: غۇلجا شەھەرلىك ياشلار – ئۆسمۈرلەر پائالىيەت مەركىزى بۇلتۇر بىر تۈركۈم كەسپىي ساپاسى ياخشى، ئالاھىدە ئىقتىدارغا ئىگە ھەر مىللەت ئوقۇغۇچىلىرىنى مەركەزلىك تەربىيەلەپ، ياشلار – ئۆسمۈرلەرنىڭ ئەتراپلىق تەربىيەلىنىشىگە ياخشى شارائىت يارىتىپ بەردى.
</S>
<S ID=16120>
ھازىر بۇ پائالىيەت مەركىزىدە مۇقام، ئۇسسۇل قاتارلىق كەسىپلەر بويىچە تەربىيەلەش سىنىپلىرى تەسىس قىلىنغان بولۇپ، مەركەز ئوقۇغۇچىلارنى قەرەلسىز سىرتقا چىقىپ ئويۇن قويۇشقا تەشكىللەپ ۋە تۈرلۈك مۇسابىقىلەرگە قاتناشتۇرۇپ، ئىلى ئۆسمۈرلىرىنىڭ ياخشى ئوبرازىنى نامايان قىلدى.
</S>
<S ID=16121>
    بۇلتۇر ئۆتكۈزۈلگەن ياشلار – ئۆسمۈرلەرنىڭ 17 – نۆۋەتلىك شاڭخەي خەلقئارالىق ‹‹جىن يۈلەن مۇكاپاتى›› مۇزىكا، ئۇسسۇل مۇسابىقىسىدە تەربىيەلەش مەركىزى تەشكىللىگەن كىچىك بوزتورغاي ئۇسسۇل ئەترىتى ئورۇنلىغان ئۇسسۇل كوللېكتىپ ئالتۇن مېدال مۇكاپاتىغا، شۇنداقلا ئەڭ يۇقىرى رېژىسسورلۇق مۇكاپاتىغا ئېرىشتى.
</S>
<S ID=16122>
بۇلتۇر 7 – ئايدا بۇ كوللېكتىپ شياڭگاڭغا بېرىپ، ‹‹پارلاق شياڭگاڭ›› 2015 – يىللىق مەملىكەتلىك مەكتەپلەر ئارا ئۇنىۋېرسال سەنئەت مۇسابىقىسىگە قاتنىشىپ، ئالتۇن مۇكاپاتقا ئېرىشتى.
</S>
<S ID=16123>
تەربىيەلەش مەركىزى تەشكىللىگەن FLL ماشىنا ئادەم ئىجادىيەت گۇرۇپپىسى 15 – نۆۋەتلىك شىنجاڭ ياشلار – ئۆسمۈرلەر ماشىنا ئادەم مۇسابىقىسىگە قاتنىشىپ، باشلانغۇچ مەكتەپلەر گۇرۇپپىسى بويىچە 2 – دەرىجىلىك، تولۇقسىز ئوتتۇرا مەكتەپ گۇرۇپپىسى بويىچە 1 – دەرىجىلىك مۇكاپاتقا ئېرىشتى.
</S>
<S ID=16124>
16 – نۆۋەتلىك مەملىكەتلىك ئوتتۇرا – باشلانغۇچ مەكتەپلەرنىڭ كومپيۇتېر مەشغۇلات تۈرى بويىچە FLL قۇرۇلۇشى مۇسابىقىسىدە 3 – دەرىجىگە ئېرىشتى.
</S>
<S ID=16125>
مۇقام گۇرۇپپىسى ئورۇنلىغان نومۇرلار ئاپتونوم رايون قۇرۇلغانلىقىنىڭ 60 يىللىقىنى تەبرىكلەش كېچىلىكىدە ئاممىنىڭ قىزغىن قارشى ئېلىشىغا ئېرىشتى.
</S>
<S ID=16126>
    ئىگىلىشىمچە، غۇلجا شەھەرلىك ياشلار، ئۆسمۈرلەر پائالىيەت مەركىزىنىڭ خەنبىڭ باغچىسى يېنىغا سېلىنغان تارماق پائالىيەت مەركىزى بۇلتۇر 4 – ئايدا ئىشلىتىشكە كىرىشتۈرۈلگەندىن بۇيان، تەربىيەلەش مەركىزىنىڭ ئىقتىدارى تېخىمۇ يۇقىرى كۆتۈرۈلگەن.
</S>
<S ID=16127>
ھازىر پائالىيەت مەركىزىدە ئالتە تەربىيەلەش نۇقتىسى بولۇپ، ناخشا، مۇزىكا، ئۇسسۇل گۈزەل سەنئەت قاتارلىق 41 كەسىپ بويىچە تەربىيەلەش ئېلىپ بارالايدىكەن.
</S>
<S ID=16128>
پائالىيەت مەركىزى بۇ يىل مەكتەپ سىرتىدىكى تەربىيە سۇپىسىنىڭ ئۇنىۋېرسال رولىدىن، شۇنداقلا تور سۇپىسىنىڭ رولىدىن ئوبدان پايدىلىنىپ، ياشلار، ئۆسمۈرلەر پائالىيەت مەركىزىنىڭ ئۇچۇر، ئالاقە، خىزمەت، ئۆگىنىش ۋە پائالىيەت سۇپىلىرىنى قۇرۇپ، ياشلار – ئۆسمۈرلەرگە تېخىمۇ قولايلىق ئۆگىنىش سورۇنى ھازىرلاپ بېرىدىكەن.
</S>
<S ID=16129>
‏    
</S>
</TEXT>
/BODY
/DOC