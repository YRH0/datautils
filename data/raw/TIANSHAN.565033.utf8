<DOC>
<DOCID>TIANSHAN.565033</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-11-15 15:53:58</DATE>
</HEADER>
<BODY>
<HEADLINE>
<S ID=59339>
قۇماربېك كەنتتىكى خەنزۇلارغا تۇغقانلىرىدەك كۆڭۈل بۆلدى
</S>
</HEADLINE>
<TEXT>
<S ID=59340>
 قالىئەكبەر ئۈسىمقان
</S>
<S ID=59341>
 فۇكاڭ شەھىرىنىڭ ئاققول قازاق يېزىسى خۇاڭسەن ئېغىزى كەنتىدىكى قۇماربېك ئاسىمقاننىڭ كەنتتىكى خەنزۇ ئاممىغا قىزغىن ياردەم قىلغانلىقى يۇرتداشلار ئارىسىدا ئېغىزدىن – ئېغىزغا تارقالدى.
</S>
<S ID=59342>
 خۇاڭسەن ئېغىزى كەنتى يېزا مەركىزىگە ئەڭ يىراق كەنتنىڭ بىرى بولۇپ، كەنتتە خەنزۇ ئاھالىسى ناھايىتى ئاز بولغاچقا، ئۇلار قىيىنچىلىققا ئۇچرىغاندا ئاۋۋال قۇماربېكتىن ياردەم سورايتتى.
</S>
<S ID=59343>
ئاق كۆڭۈل قۇماربېك ھەرقانچە ئالدىراش بولسىمۇ ۋاقىت چىقىرىپ ئۇلارغا ياردەم قىلاتتى، ئۇ بۇ ئادىتىنى 20 نەچچە يىلدىن بۇيان داۋاملاشتۇرۇپ كەلدى.
</S>
<S ID=59344>
 قۇماربېكنىڭ 76 ياشلىق قوشنىسى جۇ فېڭلەننىڭ پەرزەنتلىرى سىرتتا خىزمەت قىلغاچقا، دائىم باشقىلارنىڭ ياردىمىگە موھتاج بولاتتى.
</S>
<S ID=59345>
قۇماربېك جۇ فېڭلەننىڭ يەر تېرىش، كۆمۈر توشۇشىغا ياردەم قىلىپ، ئۇنى دوختۇرخانىدا داۋالىتىپ، ئۇنىڭ ئىشەنچلىك ‹‹ياردەمچىسى››گە ئايلاندى.
</S>
<S ID=59346>
 جۇ فېڭلەن مۇنداق دېدى: 20 نەچچە يىلدىن بۇيان قۇماربېك ماڭا ئىزچىل ياردەم قىلىپ كەلدى.
</S>
<S ID=59347>
ئۇ ئالدىراش بولۇپ كەتسە، ئائىلىسىدىكىلەر ھالىمدىن خەۋەر ئالدى.
</S>
<S ID=59348>
قىيىنچىلىققا ئۇچرىغاندا ئۇ ھېچ ئىككىلەنمەي ياردەم قىلىپ قىيىنچىلىقىمنى ھەل قىلىپ بېرىدۇ، ئۇنى بالامدەك كۆرىمەن.
</S>
<S ID=59349>
 كەنتتىكى يې جاۋفۇ بوۋايمۇ قۇماربېكنىڭ دائىم ياردەم قىلىدىغان ئوبيېكتى، بوۋاينىڭ پەرزەنتلىرى سىرتتا خىزمەت قىلغاچقا، قۇماربېك دائىم ئۇنىڭغا ياردەم قىلاتتى، بەزىدە ھەتتا ئۇنىڭ زاپاس ئاشلىقىنى غەملەپ بېرەتتى.
</S>
<S ID=59350>
يې جاۋفۇ قۇماربېكنى ئىنىسىدەك كۆرەتتى.
</S>
<S ID=59351>
 يې جاۋفۇنىڭ خوتۇنى ۋېن سەيجۇ مۇنداق دېدى: قازاق مىللىتى ئاق كۆڭۈل، قىزغىن، مېھماندوست مىللەت، بۇ جايدىكى قازاق قېرىنداشلار دائىم بىزگە ياردەم قىلىدۇ، بولۇپمۇ قۇماربېك بىزگە تۇغقىنىمىزدەك ياردەم قىلىدۇ.
</S>
<S ID=59352>
پەرزەنتلىرىمىز كەلسىلا قۇماربېكنى ئۆيگە چاقىرىپ بىر كۈن بىللە بولىدۇ.
</S>
<S ID=59353>
 قەيسەر قۇماربېكنىڭ بېقىۋالغان بالىسى. قەيسەرنىڭ ئاتا – ئانىسى چىقىشالماي ئاجرىشىپ كېتىپ، سوت قەيسەرنى دادىسىنىڭ بېقىشىغا بۇيرىغان، بىراق ھاراققا خۇمار دادىسى ئۇنىڭغا ياخشى قارىمىدى.
</S>
<S ID=59354>
قۇماربېك قەيسەرنىڭ دائىم ئۆيىدە يالغۇز، ئاچ – توق قالىدىغانلىقىنى ئۇقۇپ، ئۇنى ئۆيىگە ئېلىپ كەتتى.
</S>
<S ID=59355>
قۇماربېك مۇنداق دېدى: قەيسەرنىڭ دادىسىنى تېپىپ سۆزلەشتىم، ئۇنىڭ دادىسى تۇرمۇشتىن ئۈمىدىنى ئۈزۈپتۇ.
</S>
<S ID=59356>
بالا گۇناھسىز، ئۇنىڭغا ئىچىم ئاغرىغاچقا، دادىسىنىڭ ماقۇللۇقىنى ئېلىپ ئۇنى بېقىۋالدىم.
</S>
<S ID=59357>
قەيسەر ھازىر مەكتەپتە ئوقۇۋاتىدۇ، ئۇ ئائىلىمىزنىڭ بىر ئەزاسى.
</S>
<S ID=59358>
نەۋرەم ئۇنى بىر كۈن كۆرمىسە ئىزدەيدۇ.
</S>
<S ID=59359>
 قۇماربېكنىڭ باشقىلارغا خۇشاللىق بىلەن ياردەم بېرىدىغان پەزىلىتى ۋە مىللەتلەر ئىتتىپاقلىقىنى ئىلگىرى سۈرۈش روھى كۆپچىلىكنىڭ قەلبىدە چوڭقۇر تەسىر قالدۇردى.
</S>
<S ID=59360>
ئۇ سەمىمىيلىك بىلەن مۇنداق دېدى: تەشكىلنىڭ مېنى مۇكاپاتلىغانلىقى ۋە مۇئەييەنلەشتۈرگەنلىكىگە رەھمەت ئېيتىمەن، ۋەتەن ۋە خەلق ئۈچۈن تېخىمۇ كۆپ ياخشى ئىش قىلىمەن.
</S>
<S ID=59361>

</S>
</TEXT>
/BODY
/DOC