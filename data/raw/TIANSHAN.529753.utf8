<DOC>
<DOCID>TIANSHAN.529753</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-06-23 12:34:25</DATE>
</HEADER>
<BODY>
<HEADLINE>
<S ID=31122>
باي ناھىيەسى دېھقانلارنى ماھارەت بويىچە تەربىيەلەپ، ئىشقا ئورۇنلىشىش ئارزۇسىنى قاندۇردى
</S>
</HEADLINE>
<TEXT>
<S ID=31123>
    قەھرىمان روزى خەۋەر قىلىدۇ: باي ناھىيەسىنىڭ ياتۇر يېزىسى يېڭىلەڭگەر كەنتىدىكى 35 كىشى 5 – ئايدا كەپشەرلەش تېخنىكىسى بويىچە تەربىيەلەش كۇرسىغا قاتنىشىپ، ماھارەت ئىگىلەپ خىزمەت تاپقانىدى. يېقىندا تىككۈچىلىك بويىچە تەربىيەلەش كۇرسى ئېچىلىپ، كەنتتىكى كىيىم – كېچەك لايىھەلەشكە قىزىقىدىغان ياشلار كۇرسقا قاتنىشىپ، مول بىلىم ئالدى.
</S>
<S ID=31124>
   ئۇقۇشىمچە، بۇ ناھىيەدە بۇ يىل توقۇمىچىلىق ۋە كىيىم – كېچەك لايىھەلەش، تىككۈچىلىك كەسپىدە 800 كىشى تەربىيەلىنىپ، 200 كىشى ئارال شەھىرىدىكى ‹‹جېلىيا›› توقۇمىچىلىق، كىيىم – كېچەك چەكلىك مەسئۇلىيەت شىركىتىگە ئىشقا ئورۇنلاشتۇرۇلغان.
</S>
<S ID=31125>
   باي ناھىيەلىك ئادەم كۈچى بايلىقى ۋە ئىجتىمائىي كاپالەت ئىدارىسىنىڭ ئىشقا ئورۇنلاشتۇرۇش – تەربىيەلەش بۆلۈمىدىكى لېي شۇمىڭ مۇنداق دېدى: بىز ناھىيەدىكى توقۇمىچىلىق، كىيىم – كېچەك، كەشتىچىلىك، گىلەم توقۇش ھەمكارلىق كوپىراتىپلىرىنىڭ ئېھتىياجىغا ئاساسەن دېھقانلارنى ھەر تەرەپلىمە تەربىيەلەپ، ئۆز جايىدا ئىشقا ئورۇنلىشىشىغا تۈرتكە بولۇشنى؛ ئامانلىق قوغداش خادىملىرىنى تەربىيەلەپ، ئۇلارنى يېزا – بازار ۋە ناھىيە بازىرىدا ئىشقا ئورۇنلاشتۇرۇشنى؛ يېزا – بازارلاردىكى كومپيۇتېر تېخنىكىسىغا پىششىق ياشلارنى دېھقانچىلىق مەھسۇلاتلىرىغا ئائىت بىلىملەر بويىچە تەربىيەلەپ، يەرلىك خاس مەھسۇلاتلارنى ئېلېكتىرونلۇق سودا سۇپىسىدىن پايدىلىنىپ سېتىش يوللىرىنى كېڭەيتىشنى پىلانلىدۇق.
</S>
<S ID=31126>
‏
</S>
</TEXT>
/BODY
/DOC