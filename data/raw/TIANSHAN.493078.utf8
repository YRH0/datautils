<DOC>
<DOCID>TIANSHAN.493078</DOCID>
<HEADER>
<CLASS>شىنجاڭ</CLASS>
<DATE>2016-01-26 12:20:35</DATE>
</HEADER>
<BODY>
<HEADLINE>
<S ID=5926>
بەنگۇڭتىڭ (ئىشخانا) لار تەشەببۇسكارلىق بىلەن ئىشلەپ، مەسلىھەتچىلىك، ياردەمچىلىك رولىنى تولۇق جارى قىلدۇرۇشى كېرەك
</S>
</HEADLINE>
<TEXT>
<S ID=5927>
    ئاپتونوم رايوننىڭ ھۆكۈمەت باش كاتىپلىرى ۋە بەنگۇڭتىڭ (ئىشخانا) مۇدىرلىرى يىغىنى ئېچىلدى
</S>
<S ID=5928>
   يۈەن لېي خەۋەر قىلىدۇ: ئاپتونوم رايوننىڭ ھۆكۈمەت باش كاتىپلىرى ۋە بەنگۇڭتىڭ (ئىشخانا) مۇدىرلىرى يىغىنى 25 – يانۋار ئۈرۈمچىدە ئېچىلدى.
</S>
<S ID=5929>
ئاپتونوم رايونلۇق پارتكومنىڭ مۇئاۋىن شۇجىسى، ئاپتونوم رايوننىڭ رەئىسى شۆھرەت زاكىر يىغىنغا قاتناشتى ۋە مۇنداق دېدى: يېڭى نورمال ھالەت ئالدىدا، ئاپتونوم رايوننىڭ ھۆكۈمەت سىستېمىسى بەنگۇڭتىڭلىرى تەشەببۇسكارلىق بىلەن ئىشلەپ، مەسلىھەتچىلىك، ياردەمچىلىك رولىنى تولۇق جارى قىلدۇرۇپ، ھۆكۈمەت سىستېمىسى خىزمىتىنى قېلىپلاشتۇرۇش، يۇقىرى ئۈنۈملۈك ئىشلەشنى ئىلگىرى سۈرۈپ، مەركەز ۋە ئاپتونوم رايونلۇق پارتكومنىڭ تەدبىر، ئورۇنلاشتۇرمىلىرىنىڭ جايىدا ئەمەلىيلىشىشىگە كاپالەتلىك قىلىشى كېرەك.
</S>
<S ID=5930>
    شۆھرەت زاكىر مۇنداق دېدى: يېقىنقى يىللاردىن بۇيان، ئاپتونوم رايوندىكى ھەر دەرىجىلىك بەنگۇڭتىڭ(ئىشخانا)لار مەركەزنى چۆرىدەپ، ئومۇمىيەتكە مۇلازىمەت قىلىپ، مۇلازىمەت ئىقتىدارىنى ئۈزلۈكسىز كۈچەيتىپ، مەركەز ۋە ھەر دەرىجىلىك پارتكوملارنىڭ تەدبىر، ئورۇنلاشتۇرمىلىرىنىڭ ئەمەلىيلىشىشىنى كۈچلۈك ئىلگىرى سۈرۈپ، ھەر دەرىجىلىك ھۆكۈمەتلەرنىڭ كۈندىلىك خىزمەتلىرىنىڭ نورمال ئىشلىنىشىگە كاپالەتلىك قىلىپ، تۈرلۈك خىزمەت، ۋەزىپىلەرنى تولۇق تاماملىدى.
</S>
<S ID=5931>
    يىغىندا مۇنۇلار تەلەپ قىلىندى: ھەر دەرىجىلىك ھۆكۈمەت بەنگۇڭتىڭ (ئىشخانا)لىرى يېڭى ۋەزىيەت، يېڭى تەلەپنى ئىگىلەپ، ئومۇمىيەتكە مۇلازىمەت قىلىش ئاڭلىقلىقىنى ھەقىقىي كۈچەيتىپ، ئىدىيەدە يېڭىلىق يارىتىپ، مۇلازىمەتنى ئەلالاشتۇرۇپ، ئۈنۈمنى ئاشۇرۇپ، يېڭى ھالەت، يېڭى نەتىجە بىلەن يېڭى نورمال ھالەتكە ماشلىشىشى ۋە يېتەكچىلىك قىلىشى كېرەك.
</S>
<S ID=5932>
ۋەزىيەتنى كۆزىتىپ، ئومۇمىيەتنى كۆزلەپ، پارتكوم، ھۆكۈمەت خىزمىتىنىڭ مۇھىم نۇقتىسى، جەمئىيەتتىكىلەر دىققەت قىلىۋاتقان ۋە ئامما ئىنكاس قىلغان قىزىق نۇقتىلارنى چۆرىدەپ، چوڭقۇر تەكشۈرۈپ تەتقىق قىلىپ، ئەمەلىي ئەھۋالنى توغرا ئىنكاس قىلىپ، ھۆكۈمەت خىزمىتىگە چارە – تەدبىر كۆرسىتىپ، مەسلىھەتچىلىك، ياردەمچىلىك رولىنى تولۇق جارى قىلدۇرۇشى كېرەك.
</S>
<S ID=5933>
خىزمەت تەرتىپىنى قېلىپلاشتۇرۇپ، تۈرلۈك مۇلازىمەت خىزمەتلىرىنىڭ تەرتىپى، ھالقىسى، مۆھلىتى ۋە مەسئۇلىيىتىنى ئايدىڭلاشتۇرۇپ، ھۆكۈمەت خىزمىتىنى باشتىن – ئاخىر قېلىپلاشقان يولدا ئىشلەش؛ ‹‹ھۈنەرۋەن روھى››نى جارى قىلدۇرۇپ، مۇلازىمەت سۈپىتىنى تىرىشىپ ئۆستۈرۈش؛ خىزمەت ئۈنۈمىنى ئۆستۈرۈشنى چۆرىدەپ، خىزمەت تەرتىپىنى ئىخچاملاپ ۋە ئەلالاشتۇرۇپ، ئۇنىۋېرسال ماسلاشتۇرۇشنى كۈچەيتىپ، ‹‹ئالاقە تورى +ھۆكۈمەت ئىشلىرى مۇلازىمىتى››نى تېز ئىلگىرى سۈرۈپ، ھۆكۈمەت خىزمىتىنىڭ قېلىپلىشىشى، يۇقىرى ئۈنۈمدە ئىشلىنىشىنى ئىلگىرى سۈرۈش كېرەك.
</S>
<S ID=5934>
مەركەزنى چۆرىدەپ، ئەمەلىيلەشتۈرۈشنى تۇتۇش، شەكىلدە يېڭىلىق يارىتىپ، ئەمەلىيلەشتۈرۈشنى تۇتۇش، مېخانىزمنى مۇكەممەللەشتۈرۈپ، ئەمەلىيلەشتۈرۈشنى تۇتۇشنى چۆرىدەپ، نازارەتچىلىكنى كۈچەيتىپ، مەركەز ۋە ئاپتونوم رايونلۇق پارتكومنىڭ تۈرلۈك تەدبىر، ئورۇنلاشتۇرمىلىرىنى جايىدا ئەمەلىيلەشتۈرۈش كېرەك.
</S>
<S ID=5935>
    يىغىندا مۇنۇلار تەكىتلەندى: ھەر دەرىجىلىك ھۆكۈمەتلەر ۋە ھۆكۈمەت تارماقلىرى پارتىيەنىڭ مەركەزلەشكەن بىر تۇتاش رەھبەرلىكىدە چىڭ تۇرۇپ، تۈرلۈك خىزمەتلەرنى پارتىيەنىڭ رەھبەرلىكىگە قويۇپ، پارتىيەنىڭ ئومۇمىيلىقنى بىر تۇتاش پىلانلاش، تەرەپلەرنى ماسلاشتۇرىدىغان رەھبەرلىك يادروسىلىق رولىنى تولۇق گەۋدىلەندۈرۈشى كېرەك.
</S>
<S ID=5936>
ھۆكۈمەت سىستېمىسى بەنگۇڭتىڭ(ئىشخانا)لىرى ئىستىل قۇرۇلۇشى ۋە كادىرلار قوشۇنى قۇرۇلۇشىنى كۈچەيتىپ، ‹‹ئۈچتە تەلەپچان، ئۈچتە راستچىل بولۇش›› مەخسۇس تېمىلىق تەربىيەنىڭ نەتىجىلىرىنى مۇستەھكەملەپ، خىزمەت سەۋىيەسىنى ئۈزلۈكسىز ئۆستۈرۈشى كېرەك.
</S>
<S ID=5937>
بەنگۇڭتىڭ(ئىشخانا) خىزمەتچىلىرى ئەستايىدىل مەسئۇل بولۇش پوزىتسىيەسى، تېخىمۇ مۇكەممەل بولۇشقا تىرىشىش ئىستىلى ۋە جاپا – مۇشەققەتكە چىداش، خالىس تەقدىم قىلىش روھىنى جارى قىلدۇرۇپ، خىزمەتلەرنى قەتئىي ياخشى ئىشلەپ، شىنجاڭنىڭ ئىجتىمائىي مۇقىملىقى ۋە ئەبەدىي ئەمىنلىكىنى ئىلگىرى سۈرۈش ئۈچۈن تېخىمۇ زور تۆھپە قوشۇشى كېرەك.
</S>
<S ID=5938>
    ئاپتونوم رايون رەھبەرلىرىدىن خۇاڭ ۋېي، ئەركىن تۇنىياز يىغىنغا قاتناشتى.
</S>
<S ID=5939>

</S>
</TEXT>
/BODY
/DOC