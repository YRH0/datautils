<DOC>
<DOCID>TIANSHAN.537729</DOCID>
<HEADER>
<CLASS>شىنجاڭ</CLASS>
<DATE>2016-07-29 11:21:28</DATE>
</HEADER>
<BODY>
<HEADLINE>
<S ID=35381>
يامغۇر بىلەن تەڭ تەڭرىتاغنىڭ جەنۇب-شىمالىدا تېمپېراتۇرا تۆۋەنلەيدۇ
</S>
</HEADLINE>
<TEXT>
<S ID=35382>
   مۇخبىرنىڭ 28-ئىيۇل ئاپتونوم رايونلۇق مېتېئورولوگىيە ئىدارىسىدىن ئىگىلىشىچە، 29-ئىيۇل كۈندۈزدىن 2-ئاۋغۇستقىچە، ئوتتۇرا ئاسىيا ھۆل-يىغىن سىستېمىسىنىڭ تەسىرىدە، شىمالىي شىنجاڭنىڭ ھەر قايسى جايلىرى، تەڭرىتاغ تاغلىق رايونى، قومۇل، جەنۇبىي شىنجاڭنىڭ كۆپ قىسم رايونلىرىدا غەربتىن شەرققە قارىتا روشەن ھۆل-يىغىنلىق ھاۋارايى كۆرۈلىدىغان بولۇپ، ھەرقايسى جايلاردا تېمپېراتۇرا ℃8 ~℃7 قىچە تۆۋەنلەيدىكەن.
</S>
<S ID=35383>
    ئۇنىڭ ئىچىدە، ئىلى دەريا ۋادىسى، بورتالا موڭغۇل ئاپتونوم ئوبلاستى، تارباغاتاي، ئالتاينىڭ شەرقى، شىمالىي شىنجاڭدىكى تەڭرىتاغنى بويلىغان رايونلار، تەڭرىتاغ تاغلىق رايونى ۋە ئىككى تەرىپى قاتارلىق قىسمەن جايلاردا ئوتتۇراھال ياكى قاتتىق يامغۇر ياغىدىكەن.
</S>
<S ID=35384>
    ئاپتونوم رايونلۇق مېتېئورولوگىيە ئىستانسىسىنىڭ باش مۇلازىمەتچىسى دوۋ شىنيىڭنىڭ ئېيتىشىچە، يۇقىرىقى جايلاردا ھۆل-يېغىن مىقدارى 40 ~ 15 مىللىمېتىر ئەتراپىدا بولىدىكەن، ئىلى دەريا ۋادىسىنىڭ شەرقى ۋە جەنۇبى، تەڭرىتاغ تاغلىق رايونى ۋە ئىككى تەرىپى قاتارلىق جايلاردا ھۆل-يېغىن مىقدارى 80 ~ 50 مىللىمېتىرغىچە بولىدىكەن، قىسمەن جايلاردا 100 مىللىمېتىردىن ئاشىدىكەن؛ يۇقىرىقى قىسمەن رايونلاردا يەنە قىسقا مەزگىللىك قاتتىق يامغۇر ياكى گۈلدۈرمامىلىق بوران چىقىپ، مۆلدۈر يېغىشىمۇ مۇمكىنكەن.
</S>
<S ID=35385>
ئىلى دەريا ۋادىسىدا 31-ئىيۇل چۈشتىن كېيىندىن 1-ئاۋغۇست كۈندۈزگىچە قاتتىق يامغۇر ياغىدىكەن، تەڭرىتاغ تاغلىق رايونى ۋە ئىككى تەرىپىدە 31-ئىيۇل كېچىدىن 1-ئاۋغۇست كېچىگىچە، ئالتاينىڭ شەرقى، قومۇلنىڭ شىمالىدا 1-ئاۋغۇست كۈندۈزدىن 2-ئاۋغۇست كېچىگىچە قاتتىق يامغۇر ياغىدىكەن؛ ئىلى دەريا ۋادىسىنىڭ شەرقى ۋە جەنۇبى، تەڭرىتاغ تاغلىق رايونى ۋە ئىككى تەرىپىدە ھۆل-يېغىن مىقدارى ئەڭ يۇقىرى بولىدىكەن.
</S>
<S ID=35386>
    ئۇنىڭدىن باشقا، مەركىزىي شەھەر ئۈرۈمچىدىمۇ 29-ئىيۇل كېچىدىن 31-ئىيۇل كېچىگىچە تارقاق ئۆتكۈنچى يامغۇر ياكى گۈلدۈرمامىلىق ئۆتكۈنچى يامغۇر ياغىدىكەن؛ 1-ئاۋغۇست كۈندۈزدىن كېچىگىچە شەھەر رايونى، يۇقىرىقى تاغ ۋە شەرقتىكى تاغلىق رايونلاردا قاتتىق يامغۇر ياغىدىكەن.
</S>
</TEXT>
/BODY
/DOC