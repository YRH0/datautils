<DOC>
<DOCID>TIANSHAN.538607</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-08-03 17:34:24</DATE>
</HEADER>
<BODY>
<HEADLINE>
<S ID=36560>
تۇرپاندا ئۈزۈم ئۈزۈش پەسىللىك پائالىيىتى ئوتتەك قىزغىنلىق بىلەن باشلاندى
</S>
</HEADLINE>
<TEXT>
<S ID=36561>
   30-ئىيۇل سائەت 11 دە، «تۇرپاننىڭ ئۈزۈمى پىشتى» ــ «تۇرپان شەھىرى ئىدىقۇت رايونى 3- نۆۋەتلىك ئۈزۈم ئۈزۈش پائالىيىتى» سەرلەۋھەلىك پەسىللىك پائالىيەت باشلاندى.
</S>
<S ID=36562>
   تۇرپان شەھىرى ئىدىقۇت رايونى ساياھەت مەدەنىيەت يادىكارلىقلىرىنى باشقۇرۇش ئىدارىسىنىڭ باشلىقى شىيې فىڭ تونۇشتۇرۇپ مۇنداق دېدى: بۇ يىلقى ئۈزۈم ئۈزۈش پەسىلى يۈرۈشلۈك پائالىيەتلىرى 9- ئاينىڭ 5- كۈنىگىچە داۋاملىشىدۇ، پائالىيەت مەزگىلىدە ئۈزۈم ئۈزۈش مۇسابىقىسى ئۆتكۈزۈلۈپلا قالماي، ئەڭ تاتلىق ئۈزۈم باھالاش قاتارلىق ئەنئەنىۋى پائالىيەتلەر ئېلىپ بېرىلىدۇ.
</S>
<S ID=36563>
شۇنىڭ بىلەن بىرگە، ئىدىقۇت رايونى يەنە مەخسۇس لايىھەلەنگەن «تۇرپان . ئىدىقۇت سوۋغىسى» يۈرۈشلۈك ساياھەت مەھسۇلاتلىرىنى بازارغا سېلىپ، ئالتە چوڭ تۈر، 35 خىل ئۆزگىچە مەھسۇلات بىلەن ساياھەتچىلەرنى تەمىنلەيدۇ.
</S>
<S ID=36564>
   تونۇشتۇرۇلۇشىچە، ئۈزۈم تۇرپان شەھىرىنىڭ تۈۋرۈك كەسپى بولۇپ، شەھەر بويىچە ئۈزۈمچىلىك كۆلىمى 253 مىڭ 600 مو، مېۋە بەرگەن كۆلىمى 234 مىڭ 271 مو كېلىدىكەن، ئومۇمىي مەھسۇلاتى 446 مىڭ 732 توننىغا يېتىدىكەن.
</S>
<S ID=36565>
تۇرپان شەھىرى ئىدىقۇت رايونى «ئۈچتىن بىر قىسىمدا ھاراق ئېچىتىش، ئۈچتىن بىر قىسىمنى قۇرۇتۇش، ئۈچتىن بىر قىسىمنى يېڭى سېتىش» تەرەققىيات ئىستراتېگىيەسى بويىچە، ئۈزۈم كەسىپ زەنجىرىنى ئۇزارتىش ئارقىلىق، ئۈزۈم مەھسۇلاتىنىڭ قوشۇمچە قىممىتىنى ئاشۇرۇپ، ھۆل ئۈزۈم ۋە قۇرۇق ئۈزۈم سېتىش بېسىمىنى يېنىكلەتكەن.
</S>
</TEXT>
/BODY
/DOC