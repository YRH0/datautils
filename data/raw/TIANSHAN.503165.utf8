<DOC>
<DOCID>TIANSHAN.503165</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-29 17:13:30</DATE>
</HEADER>
<BODY>
<HEADLINE>
<S ID=16642>
پېنسىيە ۋاقتىنى تەدرىجىي كېچىكتۈرۈش لايىھەسى ئاساسەن شەكىللەندى
</S>
</HEADLINE>
<TEXT>
<S ID=16643>
    گوۋۇيۈەن ئاخبارات ئىشخانىسى 29-فېۋرال چۈشتىن بۇرۇن ئاخبارات ئېلان قىلىش يىغىنى ئاچتى، ئادەم كۈچى بايلىقى ۋە ئىجتىمائىي كاپالەت مىنىستىرى يىن ۋېيمىن ئىجتىمائىي كاپالەت ۋە ئىشقا ئورۇنلاشتۇرۇش قاتارلىق جەمئىيەتتىكى قىزىق نۇقتىلىق تېمىلارنى مۇۋاپىق تونۇشتۇردى.
</S>
<S ID=16644>
بۇلتۇر پۈتۈن يىلدا، ئېلىمىزنىڭ ئىشقا ئورۇنلاشتۇرۇش ۋەزىيىتى ئومۇمىي جەھەتتىن مۇقىم بولغان، پۈتۈن يىلدا شەھەر-بازارلاردا 13 مىليون 120 مىڭ ئادەم يېڭىدىن ئىشقا ئورۇنلاشقان، يىل ئاخىرىدا شەھەر-بازارلاردا تىزىملانغان ئىشسىزلىق نىسبىتى %4.05 بولۇپ، ئىشسىزلىقنى %4.5 ئىچىدە تىزگىنلەش نىشانى ئورۇنلانغان.
</S>
<S ID=16645>
    يىن ۋېيمىن جەمئىيەتتىكى پېنسىيە ۋاقتىنى كېچىكتۈرۈش ھەققىدىكى مۇنازىرىلەرگە قارىتا مۇنۇلارنى ئاشكارىلىدى: نۆۋەتتە پېنسىيە ۋاقتىنى كېچىكتۈرۈش لايىھەسى ئاساسەن شەكىللەندى، بۇ يىل ئىچىدە چىقىرىلىدۇ.
</S>
<S ID=16646>
ئۇ پېنسىيە ۋاقتىنى كېچىكتۈرۈشنىڭ سەۋەبى ھەققىدە توختىلىپ مۇنداق دېدى: بۇنىڭدا نوپۇسنىڭ قېرىلىشىشى ۋە كۈتۈنۈش سۇغۇرتىسى تۈزۈمىنىڭ سىجىللىقى قاتارلىق ئامىللارنى ئويلاشتۇق.
</S>
<S ID=16647>
سىياسەت تۈزۈش پىرىنسىپى جەھەتتە، ئالدى بىلەن ئاستا-ئاستا قەدەم تاشلاپ، تەدرىجىي كېچىكتۈرۈش ئۇسۇلىنى قوللىنىمىز، سىياسەت يولغا قويۇلغاندىن كېيىن، ھەر يىلى پېنسىيە ۋاقتى بىر نەچچە ئاي كېچىكتۈرۈلىدۇ.
</S>
<S ID=16648>
ئىككىنچىدىن، ئوخشىمىغان توپنىڭ پېنسىيە يېشىغا ئاساسەن، پەرقلىق مۇئامىلە قىلىپ، باسقۇچقا بۆلۈپ يولغا قويىمىز.
</S>
<S ID=16649>
ئۈچىنچىدىن، پېنسىيە لايىھەسى چىقىرىلغان ھامان، ئالدى بىلەن جەمئىيەتنىڭ ھەر قايسى تەرەپلىرىدىن پىكىر ئالىمىز.
</S>
</TEXT>
/BODY
/DOC