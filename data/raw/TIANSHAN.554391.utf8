<DOC>
<DOCID>TIANSHAN.554391</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-03 11:21:13</DATE>
</HEADER>
<BODY>
<HEADLINE>
<S ID=51814>
نىلقىدىكى دېھقان–چارۋىچىلار كەسپىي ھەمكارلىق كوپىراتىپلىرىدىن نەپ ئالدى
</S>
</HEADLINE>
<TEXT>
<S ID=51815>
      زۇمرەت ئازات خەۋىرى: نىلقا ناھىيەسى نامراتلىقتىن قۇتۇلدۇرۇش خىزمىتىدە دېھقانلار كەسپىي ھەمكارلىق كوپىراتىپلىرىنىڭ تەرەققىياتىغا كۈچىگەچكە، ناھىيەدە كالا، قويلارنى ۋاكالىتەن بېقىش، كەشتىچىلىك، ساياھەتچىلىك، مىللىي قول ھۈنەر بۇيۇملىرىنى ئىشلەش قاتارلىق كەسىپلەرنى ئاساس قىلغان ھەمكارلىق كوپىراتىپلىرى 162گە يېتىپ، كوپىراتىپقا ئەزا بولغان دېھقان – چارۋىچىلارنىڭ ئايلىق كىرىمى ئوتتۇرىچە 1000 يۈەندىن ئاشتى.
</S>
<S ID=51816>
    قارا تۆپە يېزىسى كۆكتوغان كەنتىدىكى غاپپار ئەلىنىڭ ئائىلىسىدىكى بەش جاننىڭ تۇرمۇشى غورىگىل ئۆتەتتى.
</S>
<S ID=51817>
2014 – يىلى قارا تۆپە يېزىسىدا كالا، قوي باقمىچىلىق كەسپىي ھەمكارلىق كوپىراتىپى قۇرۇلغاندىن كېيىن، بۇ كوپىراتىپ كەنتتىكى غاپپار ئەلىگە ئوخشاش سىرتقا چىقىپ ئىشلەش ئىمكانىيىتى يوق دېھقانلارغا ئۈمىد ئاتا قىلدى.
</S>
<S ID=51818>
غاپپار ئەلى مۇنداق دېدى: كوپىراتىپ 2014 – يىلى قۇرۇلغاندىن كېيىن ئۈچ كالامنى كوپىراتىپقا پاي قاتارىدا قاتتىم، كوپىراتىپ ھەر بىر كالىغا يىلدا 1000 يۈەن پايدا بۆلۈپ بېرىۋاتىدۇ، ئۇنىڭدىن باشقا كوپىراتىپقا ئىشلەپ ئايدا 3000 يۈەن ئىش ھەققى ئېلىۋاتىمەن.
</S>
<S ID=51819>
كوپىراتىپ قۇرۇلغان ئىككى يىلدىن بۇيان تېز تەرەققىي قىلىپ، ھازىر قوتاندا بېقىلىۋاتقان كالا 380گە يەتتى.
</S>
<S ID=51820>
كوپىراتىپ بۇ يىل تۈر قۇرۇلۇشى مەبلىغىنى قولغا كەلتۈرۈپ، ئاپتوماتىك يەم بېرىش ماشىنىسى، چۆپ پىرىسلاش ماشىنىسى قاتارلىقلارنى سېتىۋېلىپ، كوپىراتىپنىڭ ماشىنىلىشىش سەۋىيەسىنى يۇقىرى كۆتۈردى.
</S>
<S ID=51821>
بىز كوپىراتىپنىڭ كەلگۈسىدىن تولىمۇ ئۈمىدۋار.
</S>
<S ID=51822>
‏    
</S>
</TEXT>
/BODY
/DOC