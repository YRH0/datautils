<DOC>
<DOCID>TIANSHAN.535804</DOCID>
<HEADER>
<CLASS>شىنجاڭ</CLASS>
<DATE>2016-07-20 12:28:37</DATE>
</HEADER>
<BODY>
<HEADLINE>
<S ID=34066>
شىنجاڭ ئەدلىيە مەمۇرىي سىستېمىسىدىكى بىر قانچە ئورۇن ۋە شەخس مەملىكەت بويىچە نەمۇنىلىك ئەدلىيە ئورنى، ئىلغار كوللېكتىپ ۋە ئىلغار شەخس بولۇپ باھالاندى
</S>
</HEADLINE>
<TEXT>
<S ID=34067>
   ئەدلىيە مىنىستىرلىكى 7 – ئىيۇل بېيجىڭدا ئۆتكۈزگەن مەملىكەت بويىچە نەمۇنىلىك ئەدلىيە ئورۇنلىرى، ئىلغار كوللېكتىپ ۋە شەخسلەرنى تەقدىرلەش تېلېۋىزىيە تېلېفون يىغىنىدا، 199 ئەدلىيە ئورنىغا ‹‹مەملىكەت بويىچە نەمۇنىلىك ئەدلىيە ئورنى››، 400 ئەدلىيە ئورنىغا ‹‹مەملىكەت بويىچە ئىلغار ئەدلىيە ئورنى››، 599 يولداشقا ‹‹مەملىكەت بويىچە نەمۇنىلىك ئەدلىيە ئورنى باشلىقى›› دەپ نام بېرىلدى، شىنجاڭدىن 16 كوللېكتىپ ۋە 16 شەخس تەقدىرلەندى.
</S>
<S ID=34068>
   غۇلجا شەھىرى ئىلى دەرياسى يولى ئەدلىيە ئورنىنىڭ باشلىقى مېھرىنىسا توختى، پەيزاۋات ناھىيەسى جامباز يېزىلىق ئەدلىيە ئورنىنىڭ مۇئاۋىن باشلىقى نۇربىيە غوجى، ئۈرۈمچى شەھىرى يېڭىشەھەر رايونلۇق ئەدلىيە ئىدارىسى ئەنەنچۈ بازارلىق ئەدلىيە ئورنىنىڭ باشلىقى ياڭ مېيمىڭ ئاپتونوم رايونىمىز بويىچە مۇكاپاتلانغان ئەدلىيە ئورۇنلىرى ۋە ئەدلىيە ئورنى باشلىقلىرىغا ۋاكالىتەن رەھبەرلەرنىڭ قىزغىن قوبۇل قىلىشىغا ئېرىشتى ۋە سۆھبەت يىغىنىغا قاتناشتى.
</S>
<S ID=34069>
   سۆھبەت يىغىنىدا، مېھرىنىسا توختى ئىلغار شەخسلەرگە ۋاكالىتەن سۆز قىلىپ، ئاساسىي قاتلام ئەدلىيە ئورنىنىڭ خىزمەتلىرى، ئۆزىنىڭ رەھبەرلىك رولىنى قانداق جارى قىلدۇرغانلىقى ھەم ئۆزىنىڭ قانداق قىلىپ يۈكسەك مەسئۇلىيەت تۇيغۇسى، كەسىپچانلىقى بىلەن تېررورلۇققا قارشى تۇرۇپ مۇقىملىقنى قوغداش، ‹‹ئەسەبىيلىكنى تۈگىتىش››، زىددىيەت، ماجىرالارنى ھەل قىلىش خىزمىتىگە ئاتلىنىپ، باشقۇرۇش رايونىدىكى 13 قېرىنداش مىللەتنىڭ ئىناق ئۆتىشىگە تۈرتكە بولغانلىقى ھەققىدە توختالدى. ئۇ مۇنداق دېدى: مېنىڭ ئەدلىيە ئورنىدىكى بارلىق خادىملار بىلەن ئىشلىگەن ئىشلىرىم خىزمەت مەجبۇرىيىتىم، شۇنداقلا كۈندىلىك ئاددىي خىزمىتىم بولسىمۇ، پارتىيە، ھۆكۈمەت شان – شەرەپ بەردى، بۇنىڭدىن كېيىن داۋاملىق تىرىشىپ خىزمەت قىلىپ ئىدارىدىكى بارلىق خادىملارنى باشلاپ، مەركەزدىكى رەھبەرلەرنىڭ مۇھىم يوليورۇقىنىڭ تەلىپى بويىچە، ئەدلىيە ئورنىنىڭ فونكسىيەلىك ئەۋزەللىكىنى جارى قىلدۇرۇپ، توختىماي يېڭىلىق يارىتىپ، خىزمەتلەرنى پۇختا ئىشلەپ، شىنجاڭنىڭ ئىجتىمائىي مۇقىملىقى ۋە ئەبەدىي ئەمىنلىكىنى قوغداشقا پائال تۆھپە قوشىمەن.
</S>
<S ID=34070>
(ئۆز خەۋىرىمىز)
</S>
<S ID=34071>
‏
</S>
</TEXT>
/BODY
/DOC