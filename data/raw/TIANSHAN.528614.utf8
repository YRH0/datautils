<DOC>
<DOCID>TIANSHAN.528614</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-06-16 18:57:54</DATE>
</HEADER>
<BODY>
<HEADLINE>
<S ID=30652>
ئومۇمىي مۈلۈكچىلىكتە بولمىغان كارخانىلار ئىشقا ئورۇنلاشتۇرۇشتىكى ئاساسىي كۈچكە ئايلاندى
</S>
</HEADLINE>
<TEXT>
<S ID=30653>
    ئەھمەد ئىسمائىل خەۋەر قىلىدۇ: كۇچا ناھىيەسىدە يېقىنقى يىللاردىن بۇيان ئومۇمىي مۈلۈكچىلىكتە بولمىغان كارخانىلارغا ئىشقا ئورۇنلاشقان ئېشىنچا ئەمگەكچىلەر 3200گە يېتىپ، ئىشقا ئورۇنلاشقانلار ئومۇمىي سانىنىڭ %84ىنى ئىگىلەپ، ئومۇمىي مۈلۈكچىلىكتە بولمىغان كارخانىلار ئېشىنچا ئەمگەكچىلەرنى ئىشقا ئورۇنلاشتۇرۇشتىكى مۇھىم تۈرتكىگە ئايلاندى.
</S>
<S ID=30654>
   بۇ ناھىيە ئومۇمىي مۈلۈكچىلىكتە بولمىغان كارخانىلارنىڭ تەرەققىياتىنى قوللاشقا ئائىت ئېتىبار سىياسەتلەرنى يولغا قويۇپ، مەبلەغ سېلىش ئەندىزىسىنى ئىسلاھ قىلىش ۋە يېڭىلىق يارىتىشنى تېزلىتىپ، ئەلئارا كاپىتالغا مەبلەغ سېلىش ئەۋزەل مۇھىتى، ئىگىلىك تىكلەش پۇرسىتى ھازىرلاپ بەردى. ئومۇمىي مۈلۈكچىلىكتە بولمىغان كارخانىلارنىڭ كۆپ خىل شەكىللەر ئارقىلىق ئېنېرگىيە، قاتناش – تىرانسپورت، سۇچىلىق، دېھقانچىلىق، ئورمانچىلىق، پەن – تېخنىكا، ئەمىن ئۆي قۇرۇلۇشى قاتارلىق ساھەلەردىكى تۈر قۇرۇلۇشلىرىغا، مەدەنىيەت، مائارىپ، داۋالاش – سەھىيە، مەھەللە مۇلازىمىتى كەسىپلىرىنىڭ تەرەققىياتىغا قاتنىشىشىنى زور كۈچ بىلەن قوللىدى. باج، پۇل مۇئامىلە، يەر ئىشلىتىش، ئىختىساسلىقلارنى تەربىيەلەش جەھەتتە قوللاش سالمىقىنى زورايتىپ، ئومۇمىي مۈلۈكچىلىكتە بولمىغان كارخانىلارنىڭ ھالقىما تەرەققىياتىنى ئىلگىرى سۈردى. نەتىجىدە، ناھىيە بويىچە يەككە تىجارەتچى 2010 – يىلىدىكى 8932دىن بۇ يىلقى 21 مىڭ 382گە، ئۇلارنىڭ رويخەتكە ئالدۇرغان مەبلىغى 1 مىليارد 230 مىليون يۈەنگە؛ خۇسۇسىي كارخانىلار رويخەتكە ئالدۇرغان مەبلەغ 8 مىليارد 520 مىليون يۈەنگە؛ دېھقانلار كەسپىي ھەمكارلىق كوپىراتىپلىرى 346گە يېتىپ، رويخەتكە ئالدۇرغان مەبلىغى 548 مىليون يۈەنگە؛ رويخەتكە ئالدۇرغان مەبلىغى 5 مىليون يۈەندىن ئاشقان كارخانا 43كە، 2010 – يىلىدىن بۇيان يەككە، خۇسۇسىي ئىگىلىكتىكى كارخانىلار ئىشقا ئورۇنلاشتۇرغانلار 42 كىشىگە يەتتى.
</S>
<S ID=30655>
‏
</S>
</TEXT>
/BODY
/DOC