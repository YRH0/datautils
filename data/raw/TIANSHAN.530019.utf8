<DOC>
<DOCID>TIANSHAN.530019</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-06-24 11:37:00</DATE>
</HEADER>
<BODY>
<HEADLINE>
<S ID=31302>
ئىلى ئوبلاستى يېزىلارنىڭ ئىچىدىغان سۇ قۇرۇلۇشىغا كۈچىمەكتە
</S>
</HEADLINE>
<TEXT>
<S ID=31303>
   ئابدۇسالام قادىر خەۋەر قىلىدۇ: غۇلجا ناھىيەسىنىڭ سامىيۈزى يېزىسى يۇقارقى سامىيۈزى كەنتىدىكى ۋۇ جاڭيۇنىڭ ئۆيىگە يېقىندا بارغىنىمدا، ئۇنىڭ ئۆيىگە تۇرۇبا سۈيى يەتكۈزۈلگەندىن كېيىن ئىچىدىغان سۇ ۋە تۇرمۇشتا ئىشلىتىدىغان سۇ مەسىلىسىنىڭ ھەل بولغانلىقىنى كۆردۈم. ئۇ مۇنداق دېدى: ئىلگىرى قۇدۇق سۈيى ئىشلىتەتتۇق، توك توختاپ قالغاندا ئىچىدىغان سۈيىمىز كاپالەتكە ئىگە بولمايتتى. ھازىر تۇرۇبا سۈيى يەتكۈزۈلگەندىن كېيىن سۇ ئىشلىتىشىمىز قولايلاشتى، بىز بۇنىڭدىن ئىنتايىن رازى.
</S>
<S ID=31304>
   ئىلى ئوبلاستى بۇ يىل ئوبلاستقا بىۋاسىتە قاراشلىق جايلاردىكى دېھقان – چارۋىچىلارنىڭ ئىچىدىغان سۇ ۋە تۇرالغۇ شارائىتىنى يەنىمۇ ياخشىلاش ئۈچۈن 150 مىليون يۈەن مەبلەغ ئاجرىتىپ، ئىچىدىغان سۇ قۇرۇلۇشى تۈرىدىن 12نى يولغا قويۇپ، 200 مىڭ كىشىنىڭ ئىچىدىغان سۇ شارائىتىنى ياخشىلاشنى پىلانلىغانىدى. غۇلجا ناھىيەسى 11 مىليون 980 مىڭ يۈەن مەبلەغ سېلىپ، سامىيۈزى، قاش يېزىلىرىدا تۇرۇبا سۈيى تورىنى ئۆزگەرتىش قۇرۇلۇشىنى يولغا قويۇپ، سامىيۈزى يېزىسىنىڭ يۇقارقى سامىيۈزى، تۆۋەنكى سامىيۈزى كەنتلىرى ۋە قاش يېزىسىنىڭ تۆتئون كەنتى قاتارلىق بەش كەنتتىكى 13 مىڭ 868 كىشىنىڭ ئىچىدىغان سۇ مەسىلىسىنى ھەل قىلدى.
</S>
<S ID=31305>
   ئىلى ئوبلاستىغا بىۋاسىتە قاراشلىق جايلار يېقىنقى يىللاردىن بۇيان ئىچىدىغان سۇ قىيىنچىلىقى بار رايونلاردىكى ئادەم ۋە چارۋا ماللارنىڭ ئىچىدىغان سۇ مەسىلىسنى ھەل قىلىشنى مۇھىم خىزمەت قاتارىدا چىڭ تۇتۇپ، بۇ تۈرگە سېلىنىدىغان سېلىنمىنى ئۇدا كۆپەيتتى. نەتىجىدە بەش يىلدىن بۇيان ئىچىدىغان سۇ قۇرۇلۇشىغا 880 مىليون يۈەن مەبلەغ سېلىنىپ، 282 قۇرۇلۇش تۈرى يولغا قويۇلۇپ، 1 مىليون 600 مىڭدىن ئارتۇق كىشىنىڭ ئىچىدىغان سۇ مەسىلىسى ھەل قىلىندى.
</S>
<S ID=31306>
‏
</S>
</TEXT>
/BODY
/DOC