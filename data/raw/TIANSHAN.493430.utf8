<DOC>
<DOCID>TIANSHAN.493430</DOCID>
<HEADER>
<CLASS>خەلقئارا</CLASS>
<DATE>2016-01-27 11:32:56</DATE>
</HEADER>
<BODY>
<HEADLINE>
<S ID=6502>
℃58- شىمالىي قۇتۇپ شەھىرى نورىلسكىدا ئەڭ ئاچچىق سوغۇق بولماقتا
</S>
</HEADLINE>
<TEXT>
<S ID=6503>
   پايدىلىنىش خەۋەرلىرى تورى خەۋىرى: رۇسىيە كراسنويارسكنىڭ چېگرا رايونىدىكى شەھەر نورىلسكىدا نۆۋەتتە ئەڭ تۆۋەن تېمپېراتۇرا ℃58-قا چۈشتى.
</S>
<S ID=6504>
 بۇ شەھەر شىمالىي قۇتۇپ چەمبىرىكىنىڭ شىمالىغا 250 مىل كېلىدىغان جايدا بولۇپ، ئادەتتە بۇ يەردە بىر يىل ئىچىدىكى ئوتتۇرىچە تېمپېراتۇرا ℃10-، ئەڭ تۆۋەن تېمپېراتۇرا ℃58-بولىدۇ.
</S>
<S ID=6505>
جۇغراپىيەلىك ئورۇن تۈپەيلى نورىلسكى باشقا ھەر قانداق شىمالىي قۇتۇپ شەھىرىدىنمۇ بەك يالغۇز شەھەردۇر، ئۇ باشقا قۇرۇقلۇق شەھەرلىرى بىلەن تۇتاشمايدۇ، ھەر قانداق يەرگە بېرىشتا سۇ ياكى ئاۋىياتسىيە يولىغا تايىنىدۇ.
</S>
<S ID=6506>
   نورىلسكىنىڭ تۇرمۇش شارائىتى ناھايىتى ناچار بولۇپ، بۇ يەردە 280 كۈن قاتتىق سوغۇق بولىدۇ، ئۇنىڭ ئىچىدىكى 130 كۈندە تېخى جۇدۇن كۆرۈلىدۇ.
</S>
<S ID=6507>
بۇ شەھەردە سەرگەردانلار يوق بولۇپ، ھېچكىممۇ بۇنچە سوغۇقتا تالادا يۈرمەيدۇ.
</S>
<S ID=6508>
بىر يىلنىڭ ئىككى ئېيىدا بۇ شەھەر قۇتۇپ كېچىسى قاراڭغۇلۇقىغا چۆمىدۇ، يازدا بولسا بىر كۈننىڭ 24 سائىتىنىڭ ھەممىسىدە پارلاپ چىققان قۇياشتىن ھۇزۇرلىنالايدۇ.
</S>
<S ID=6509>
بۇ شەھەرنىڭ نوپۇسى 170 مىڭدىن ئاشىدىغان بولۇپ، شىمالىي قۇتۇپ چەمبىرىكىدىكى ئەڭ چوڭ شەھەرلەرنىڭ بىرىدۇر.
</S>
</TEXT>
/BODY
/DOC