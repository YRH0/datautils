<DOC>
<DOCID>TIANSHAN.529607</DOCID>
<HEADER>
<CLASS>ئۈرۈمچى</CLASS>
<DATE>2016-06-22 16:32:54</DATE>
</HEADER>
<BODY>
<HEADLINE>
<S ID=31052>
‏&nbsp;ئۈرۈمچىدە 23-ئىيۇن يامغۇر ياغىدىكەن
</S>
</HEADLINE>
<TEXT>
<S ID=31053>
   شەھەر ئىستېمالى سەھەر گېزىتى خەۋىرى: يازلىق كۈن-تۈننىڭ تەڭشىلىشى بىلەن كىشىلەر يازنىڭ يۇقىرى تېمپېراتۇرىلىق ھاۋارايىنى كۈتۈۋېلىشى كېرەك ئىدى. ئەمما، ئۈرۈمچى ۋە شىمالىي شىنجاڭ رايونلىرىنىڭ نۆۋەتتە كۈتۈۋالىدىغىنى يۇقىرى تېمپېراتۇرىلىق ھاۋارايى بولماستىن ئەكىسىچە كەڭ كۆلەملىك ھۆل-يېغىنلىق ھاۋارايى بولىدىغان بولدى.
</S>
<S ID=31054>
    21-ئىيۇن، ئەتىگەن سائەت 06:34:09 دە قۇياش نۇرىنىڭ تىك چۈشۈش نۇقتىسى شىمالىي تروپىك سىزىقىغا يېتىپ كېلىپ، كىشىلەر يازلىق كۈن-تۈن تەڭشەلگەن ۋاقىتنى كۈتۈۋالدى. شۇنىڭ بىلەن بىللە شىمالىي يېرىم شار كۈندۈز ئەڭ ئۇزۇن بىر كۈننى كۈتۈۋالدى. بۇنىڭدىن كېيىن كۈندۈز بارغانسېرى قىسقىراپ، يەر يۈزىدىكى ئىسسىقلىق مىقدارىنىڭ توپلىنىشىغا ئەگىشىپ، شىمالىي يېرىم شار بىر يىلدىكى ئەڭ ئىسسىق مەزگىلگە قەدەم قويىدىكەن. 
</S>
<S ID=31055>
    مۇخبىرنىڭ ئۈرۈمچى شەھەرلىك مېتېئورولوگىيە ئىستانسىسىدىن ئىگىلىشىچە، ئالدىنقى ھەپتىنىڭ بەشى كېچىدە ياغقان يامغۇردىن كېيىن ئۈرۈمچىنىڭ كۈندىلىك يۇقىرى تېمپېراتۇرىسى ئاساسەن℃25 ئەتراپىدا بولغان. 23-ئىيۇندىن باشلاپ كۆرۈنەرلىك ھۆل-يېغىنلىق ھاۋارايى كۆرۈلىدىكەن. ئۈرۈمچى شەھەرلىك مېتېئورولوگىيە ئىستانسىسىنىڭ ئالدىن مۆلچەرلىشىگە ئاساسلانغاندا، 23-ئىيۇندىن 24-ئىيۇنغىچە، ئۈرۈمچىنىڭ كۆپ قىسىم جايلىرىدا يامغۇر ياغىدىكەن. قىسمەن جايلىرىدا چاقماق چېقىپ، گۈلدۇرمامىلىق، قىسقا مۇددەتلىك كۈچلۈك ھۆل-يېغىن كۆرۈلىدىكەن، ئۆتكۈنچى شامال چىقىدىكەن.
</S>
<S ID=31056>
    ھۆل - يېغىن ئەڭ مەركەزلەشكەن ۋاقىت 23-ئىيۇن كەچقۇرۇندىن كېچىگىچە بولدىكەن. 23-ئىيۇن چۈشتىن كېيىندىن كەچقۇرۇنغىچە ئۈرۈمچى شەھەر رايونى، جەنۇبىي شەھەر ئەتراپى ۋە تاغلىق رايونلارنىڭ قىسمەن جايلىرىدا چاقماق چېقىپ، قىسقا مۇددەتلىك ھۆل-يېغىن يېغىپ، ئۆتكۈنچى شامال چىقىش ئېھتىماللىقى يۇقىرى ئىكەن. 23-ئىيۇن چۈشتىن كېيىندىن 24-ئىيۇن چۈشتىن بۇرۇنغىچە ئۈرۈمچى شەھەر رايونى، مىچۇەن-كۆكتاغ رايونىدا قاتتىق يامغۇر ياغىدىكەن. جەنۇبىي شەھەر ئەتراپى  ۋە تاغلىق رايونلاردا قارا يامغۇر ياغىدىكەن، داۋانچىڭ رايونىدا ئوتتۇراھال يامغۇر ياغىدىكەن. ھەر قايسى رايونلاردا 5~4 بال غەرب شامىلى چىقىپ، تېمپېراتۇرا ئازراق تۆۋەنلەيدىكەن.
</S>
</TEXT>
/BODY
/DOC