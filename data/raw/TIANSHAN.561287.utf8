<DOC>
<DOCID>TIANSHAN.561287</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-11-01 11:27:19</DATE>
</HEADER>
<BODY>
<HEADLINE>
<S ID=56619>
پىچان ناھىيەسى زىددىيەت–ماجىرالارنى مۇرەسسە قىلىش ئارقىلىق ھەل قىلدى
</S>
</HEADLINE>
<TEXT>
<S ID=56620>
 مىجىت ئىبراھىم خەۋەر قىلىدۇ: ئەگەر سىز پىچان ناھىيەسىنىڭ قايسىلا كەنت كومىتېتىغا بارسىڭىز ‹‹كەنت مۇرەسسە كومىتېتى›› دېگەن خەتلەر يېزىلغان ۋىۋىسكىنى كۆرىسىز.
</S>
<S ID=56621>
مانا بۇ پىچان ناھىيەسىنىڭ يېزا – بازارلىرىدىكى زىددىيەت – ماجىرالارنى مۇرەسسە قىلىدىغان ئاساسىي قاتلام مۇرەسسە ئاپپاراتىدۇر.
</S>
<S ID=56622>
 بۇ ناھىيە يېقىندىن بۇيان زىددىيەت – ماجىرالارنى تەكشۈرۈش، بىر تەرەپ قىلىش خىزمىتىنى قانات يايدۇرۇپ، يېزا – بازارلىق مۇرەسسە مەركىزى ۋە كەنت، مەھەللە كومىتېتلىرىنى قېلىپلاشتۇرۇپ، ئۇچۇرنى ئالدىن مەلۇم قىلىش، ئەھۋالنى دوكلات قىلىش، ئىش تاپشۇرۇش، نازارەت قىلىش، مەسئۇلىيەتنى سۈرۈشتۈرۈش تۈزۈمىنى مۇكەممەللەشتۈردى.
</S>
<S ID=56623>
كەنت مۇرەسسە خادىملىرى ئۆز تەۋەلىكىدە كۆرۈلگەن زىددىيەت – ماجىرالارنى ۋاقتىدا تەكشۈردى ھەم ئىمكانقەدەر ئۆز جايىدا ھەل قىلىشقا كاپالەتلىك قىلدى، ئەرزىيەتتىكى گەۋدىلىك مەسىلە ۋە ۋەقەلەرنى بىر تەرەپ قىلىش بىرلەشمە يىغىنى تۈزۈمىدە چىڭ تۇردى.
</S>
<S ID=56624>
يېقىنقى ئۈچ يىلدىن بۇيان، ناھىيە بويىچە زىددىيەت – ماجىرالاردىن 2767 پارچىنى تەكشۈرۈپ بىر تەرەپ قىلىپ، مەسىلىلەرنىڭ ھەل قىلىنىش نىسبىتىنى %98 كە يەتكۈزدى.
</S>
<S ID=56625>
كىچىك زىددىيەت – ماجىرالارنىڭ كەنت، مەھەللىدىن، چۇڭراق تالاش – تارتىشلارنىڭ يېزا – بازاردىن، چوڭ ماجىرالارنىڭ ناھىيەدىن چىقىپ كەتمەسلىكىگە كاپالەتلىك قىلدى.
</S>
<S ID=56626>
ناھىيە بويىچە تىنچلىق قۇرۇلۇشى نىشانى زىچ چۆرىدىلىپ، جەمئىيەت ئامانلىقىنى ھەر تەرەپلىمە تۈزەش سالمىقى زورايتىلىپ، تىنچ، ئىناق ئىجتىمائىي مۇھىت بەرپا قىلىندى.
</S>
<S ID=56627>
ھازىر بۇ ناھىيەدە ‹‹تىنچ يېزا – بازار››دىن ئونى، ‹‹تىنچ ئورۇن››دىن 386 سى، ‹‹تىنچ كەنت، مەھەللە››دىن 82 سى، ‹‹تىنچ دىنىي پائالىيەت سورۇنى››دىن 397 سى، ‹‹تىنچ مەكتەپ››تىن 56 سى، ‹‹تىنچ ئائىلە››دىن 44 مىڭ 898 ى بارلىققا كەلدى.
</S>
<S ID=56628>
‏
</S>
</TEXT>
/BODY
/DOC