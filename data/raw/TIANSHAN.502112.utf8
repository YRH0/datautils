<DOC>
<DOCID>TIANSHAN.502112</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-25 20:46:27</DATE>
</HEADER>
<BODY>
<HEADLINE>
<S ID=15911>
ئىجلىن مودۇن كەنتىگە چۈشكەن كادىرلار ئاممىنىڭ ياخشى باھاسىغا ئېرىشتى
</S>
</HEADLINE>
<TEXT>
<S ID=15912>
    ئىختىيارىي مۇخبىرىمىز مېھرىبان سايىت خەۋەر قىلىدۇ: جىڭ ناھىيەلىك خەلق ھۆكۈمىتى ئىشخانىسىدىن ‹‹ئۈچ ئەل›› خىزمىتى بويىچە جىڭ ناھىيەسىنىڭ تولى بازىرى ئىجلىن مودۇن كەنتىگە چۈشكەن كادىرلار ئاممىنى بىرىنچى ئورۇنغا قويۇپ، ئاممىغا نۇرغۇن ئەمەلىي ئىش قىلىپ بېرىپ، ئاممىنىڭ ‹‹ئاممىغا بەخت يارىتىۋاتقان خىزمەت گۇرۇپپىسى›› دېگەن تەرىپلىشىگە مۇيەسسەر بولدى.
</S>
<S ID=15913>
    كەنتكە چۈشكەن كادىرلار ئەھۋال ئىگىلەش جەريانىدا، كەنتتىكىلەرنىڭ ئىچىملىك سۇ مەسىلىسى ئۇزاق يىلدىن بۇيان ھەل بولماي كېلىۋاتقان قىيىن مەسىلە ئىكەنلىكىنى بايقاپ، ئالاقىدار تارماقلارنى ماسلاشتۇرۇپ، يېزا تۇرۇبا سۈيى تۈرىنى ئىلتىماس قىلىپ، 700 مىڭ يۈەن مەبلەغ ھەل قىلىپ، قىسقىغىنا ئىككى ئايدا كەنتتىكى 300 دىن كۆپرەك ئاممىنىڭ ئىچىملىك سۇ مەسىلىسىنى ھەل قىلدى.
</S>
<S ID=15914>
دېھقان جاڭ شىچىڭ مۇنداق دېدى: ئىلگىرى ئىچىۋاتقان سۈيىمىزنىڭ تەمى قىرتاق، غەلىتە پۇرىقى بولغاچقا، نۇرغۇن كىشى ئامالسىزلىقتىن، بۇ يەردىن كۆچۈپ كەتكەنىدى.
</S>
<S ID=15915>
    خىزمەت گۇرۇپپىسىنىڭ باشلىقى سابىرجان مۇنداق دېدى: بىز ئالدى بىلەن قىيىن، قىزىق نۇقتا مەسىلىلىرىنى ھەل قىلىشنى ئالدىنقى ئورۇنغا قويدۇق، جىددىي ھەل قىلىشقا تېگىشلىك مەسىلىلەرنى ۋاقتىدا ھەل قىلىپ، ئارقىغا سوزمىدۇق.
</S>
<S ID=15916>
ئۇنىڭدىن باشقا كەنت يوللىرىغا ئەخلەت ساندۇقىدىن 20 نى، چىراغدىن 30 نى ئورنىتىپ بېرىپ، ئاممىنىڭ ئىشلەپچىقىرىش ۋە تۇرمۇشىغا قولايلىق ياراتتۇق.
</S>
<S ID=15917>
ئۇزاقتىن بۇيان ھەل بولماي كېلىۋاتقان قىيىن نۇقتا مەسىلىسىدىن 11نى ھەل قىلىپ بەردۇق.
</S>
<S ID=15918>
‏
</S>
</TEXT>
/BODY
/DOC