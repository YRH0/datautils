<DOC>
<DOCID>TIANSHAN.508053</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-03-10 15:35:26</DATE>
</HEADER>
<BODY>
<HEADLINE>
<S ID=19150>
كورسلۇق مەھسۇلات يارىتىشتا ئېكولوگىيە كوزىرىدىن ياخشى پايدىلىنىش كېرەك
</S>
</HEADLINE>
<TEXT>
<S ID=19151>
  دۇڭ شياۋخۇا
</S>
<S ID=19152>
   شىنجاڭدا ئېسىل يېزا ئىگىلىك مەھسۇلاتلىرى بار، ئەمما ‹‹چاقىرسا ئېتى، تۇتسا ساپىقى بار›› كۇرسلۇق مەھسۇلات يوق. بۇمۇ شىنجاڭنىڭ ئېسىل يېزا ئىگىلىك مەھسۇلاتلىرىنى سىرتقا چىقىرىشتا دۇچ كېلىۋاتقان غايەت زور سىناق.
</S>
<S ID=19153>
   قانداق قىلغاندا شىنجاڭنىڭ يېزا ئىگىلىكىدە كۇرسلۇق مەھسۇلاتلارنى ياراتقىلى بولىدۇ؟
</S>
<S ID=19154>
مۇخبىرىمىز بۇ مۇناسىۋەت بىلەن جۇڭگو خەلق ئۇنىۋېرسىتېتى كۇرسلۇق يېزا ئىگىلىك مەھسۇلاتلىرى تېما گۇرۇپپىسىنىڭ باشلىقى، بېيجىڭ ‹‹كەلقۇت›› كۇرسلۇق مەھسۇلاتلىرىنى سېتىش مەسلىھەتچىلەر ئورنىنىڭ باش مۇدىرى لۇ شاڭپېڭنى زىيارەت قىلدى، ئۇ شىنجاڭنىڭ يېزا ئىگىلىكىدە كۇرسلۇق مەھسۇلاتلارنى بەرپا قىلىمىز دەيدىكەن، جەزمەن ئېكولوگىيە كوزىرىدىن ياخشى پايدىلىنىش كېرەك، دەپ قارىدى.
</S>
<S ID=19155>
   كۇرسلۇق يېزا ئىگىلىكى مەھسۇلاتلىرى دەۋرىدە يېزا ئىگىلىكى ئۈچ چوڭ خىرىسقا دۇچ كېلىدۇ
</S>
<S ID=19156>
   لۇ شاڭپېڭ مۇنداق دېدى: كۇرسلۇق يېزا ئىگىلىك مەھسۇلاتلىرىنىڭ ئەڭ مۇھىم ئالاھىدىلىكى ۋە ئەڭ مۇھىم ئاساسىي تىرىكى دەل ئۇنىڭ ئېكولوگىيەسىدە، مەھسۇلاتنىڭ ئارقىسىدىكى تىرەك دەل مەھسۇلاتنىڭ بىخەتەرلىكى، ئىشەنچلىكلىكى ۋە ئېكولوگىيە ساغلاملىقىدۇر.
</S>
<S ID=19157>
   لۇ شاڭپېڭ مۇنداق قارىدى: كۇرسلۇق يېزا ئىگىلىك مەھسۇلاتلىرى دەۋرىدە شىنجاڭنىڭ يېزا ئىگىلىكى مۇنداق ئۈچ چوڭ خىرىسقا دۇچ كېلىدۇ: بىرىنچى، كۇرسلۇق مەھسۇلاتنىڭ قوشۇلما قىممىتى يەنىلا تۆۋەنرەك بولىدۇ، شىنجاڭ ئەڭ ياخشى مەھسۇلاتلىرىنى ئەڭ ياخشى باھادا ساتالىشى ناتايىن؛ ئىككىنچى، مەملىكەت خاراكتېرلىك باشلامچى كارخانا كەمچىل؛ ئۈچىنچى، كۆپىنچىسى رايون خاراكتېرلىك مەھسۇلات بولغاچقا ناھايىتى كۆپ خەۋپ – خەتەر يوشۇرۇنغان.
</S>
<S ID=19158>
   كۇرسلۇق يېزا ئىگىلىك مەھسۇلاتىنى بەرپا قىلىشتا ئۈچ چوڭ بۆسۈش ھاسىل قىلىشقا توغرا كېلىدۇ
</S>
<S ID=19159>
   لۇ شاڭپېڭ مۇنداق مىسال كەلتۈردى: ئىچكىرىدىكى ئىستېمالچىلارنىڭ نەزەرىدە شىنجاڭنىڭ چىلىنى مەملىكەت بويىچە ئەڭ ياخشى چىلان، بىراق جۇڭگودا چىلاننى ئەڭ كۆپ، ئەڭ ياخشى، ئەڭ يۇقىرى باھادا ساتىدىغان كارخانا ھەرگىزمۇ شىنجاڭدىكى كارخانا ئەمەس.
</S>
<S ID=19160>
   لۇ شاڭپېڭ مۇنداق دېدى: شىنجاڭنىڭ يېزا ئىگىلىكى كەلگۈسىدە مۇنداق ئۈچ چوڭ بۆسۈشنى ئىشقا ئاشۇرۇشى كېرەك: بىرىنچى، قانداق قىلغاندا بايلىق ئەۋزەللىكىنى قىممەت ئەۋزەللىكىگە ئايلاندۇرۇپ، ياخشى مەھسۇلاتلارنى ياخشى باھادا سېتىشنى ھەقىقىي ئىشقا ئاشۇرۇش؛ ئىككىنچى، كەسىپ ئەۋزەللىكىدىن پايدىلىنىپ بازاردا ھەقىقىي ئاۋاتلىقنى قولغا كەلتۈرۈش؛ ئۈچىنچى، قانداق قىلغاندا مەھسۇلات ئەۋزەللىكىنى چىقىش قىلىپ كۇرسلۇق مەھسۇلات ئاۋاتلىقىنى پەيدا قىلىش، بۇنىڭدا مەھسۇلاتنى ياخشى قىلىپلا قالماستىن، ئەڭ مۇھىمى كۆپچىلىك ئېتىراپ قىلىدىغان شىنجاڭنىڭ كۇرسلۇق مەھسۇلاتىنى يارىتىش ھەم كۇرسلۇق مەھسۇلات ئۈچۈن ئەڭ كۆپ پۇل چىقىرىشنى خالايدىغان قىلىش، شۇندىلا يېزا ئىگىلىك ئىشلەپچىقىرىشىنىڭ سېتىش يوللىرىدىكى ھەر قايسى ھالقىلاردا سىجىل تەرەققىياتنى قولغا كەلتۈرگىلى بولىدۇ.
</S>
<S ID=19161>
   ئېكولوگىيەلىك يېزا ئىگىلىكىنى تەرەققىي قىلدۇرۇشتا جەزمەن ئۈچ چوڭ ئىستراتېگىيەدە چىڭ تۇرۇش كېرەك
</S>
<S ID=19162>
   لۇ شاڭپېڭنىڭ قارىشىچە، شىنجاڭنىڭ ئېكولوگىيەلىك يېزا ئىگىلىك مەھسۇلاتلىرىنى تەرەققىي قىلدۇرۇشتا مۇنداق ئۈچ چوڭ ئىستراتېگىيەدە چىڭ تۇرۇش كېرەك ئىكەن.
</S>
<S ID=19163>
   بىرىنچى، ئېكولوگىيەنى قوغداشنى ئەڭ مۇھىم تەرەققىيات ئىستراتېگىيەسى قىلىش كېرەك.
</S>
<S ID=19164>
مەملىكەتنىڭ نۇرغۇن جايلىرىدىكى ئېغىر بۇلغىنىشقا نىسبەتەن، شىنجاڭ ھازىر يەنىلا بىر قەدەر ياخشى جاي، لېكىن ئۇمۇ خىرىسقا دۇچ كېلىۋاتىدۇ، شۇڭا ئېكولوگىيەنى قوغداشنى ئەڭ مۇھىم تەرەققىيات ئىستراتېگىيەسى قىلىشى كېرەك.
</S>
<S ID=19165>
   ئىككىنچى، چوقۇم ئېكولوگىيە زەنجىرىدىن تارتىپ قىممەت زەنجىرىنى راۋان قىلىشنى ئەڭ مۇھىم تىجارەت ئىستراتېگىيەسى قىلىش كېرەك.
</S>
<S ID=19166>
مەيلى قايسى كارخانا بولسۇن ھەممىسى بازارنى مەركەز، پەن – تېخنىكىنى تۈرتكە قىلىپ، كۇرسلۇق مەھسۇلات ئېڭى تۇرغۇزۇپ، ئېكولوگىيە زەنجىرىنى قىممەت زەنجىرىگە ئايلاندۇرۇشى كېرەك.
</S>
<S ID=19167>
شىنجاڭدا ھەقىقىي باشلامچى كارخانىلار كەمچىل، ئېكولوگىيە زەنجىرىنى قىممەت زەنجىرىگە ئايلاندۇرۇشمۇ جىددىي ھەل قىلىشقا تېگىشلىك مۇھىم ۋەزىپە.
</S>
<S ID=19168>
   ئۈچىنچى، ئېكولوگىيەنى ئەڭ مۇھىم رىقابەت ئىستراتېگىيەسى قىلىش كېرەك.
</S>
<S ID=19169>
‹‹دېھقانلار بۇلىقى›› (نوڭفۇ شەنچۇەن) مىنېرال سۈيى نېمە ئۈچۈن شۇنچە ياخشى سېتىلىدۇ؟ چۈنكى ئۇ ئېكولوگىيەنى ئەڭ مۇھىم رىقابەت ئىستراتېگىيەسى قىلغان، تەبىئىي سۇ ئېكولوگىيە قىممىتىنى ئىستېمالچىلارنىڭ كاللىسىغا سىڭدۈرۈۋەتكەن.
</S>
<S ID=19170>
شىنجاڭنىڭ ئېكولوگىيەلىك يېزا ئىگىلىكى مۇشۇ يۆنىلىشكە قاراپ مېڭىشى، ئۇنى مۇھىم كۇرسلۇق مەھسۇلات رىقابەت ئىستراتېگىيەسى قىلىشى كېرەك.
</S>
<S ID=19171>
   لۇ شاڭپېڭنىڭ قارىشىچە، ئېكولوگىيە ئىپتىدائىي رىقابەت كۈچى، ئىنتايىن يادرولۇق رىقابەت كۈچى، شۇنداقلا كۇرسلۇق مەھسۇلات يارىتىشتىكى ئەڭ مۇھىم ئۇل تاش ئىكەن.
</S>
</TEXT>
/BODY
/DOC