<DOC>
<DOCID>TIANSHAN.485256</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-05 15:32:20</DATE>
</HEADER>
<BODY>
<HEADLINE>
<S ID=638>
توققۇزتارا ناھىيەسىنىڭ ‹‹ئۈچتە تەلەپچان، ئۈچتە راستچىل بولۇش›› تەربىيە پائالىيىتىدە ئۈنۈم كۆرۈلدى
</S>
</HEADLINE>
<TEXT>
<S ID=639>
    ئابدۇسالام قادىر خەۋەر قىلىدۇ: توققۇزتارا ناھىيەسى ‹‹ئۈچتە تەلەپچان، ئۈچتە راستچىل بولۇش›› مەخسۇس تەربىيە پائالىيىتىنى ‹‹كادىرلار ئىستىل قۇرۇلۇشى يىلى››، ‹‹شىنجاڭچە ياخشى كادىرلاردىن بولۇش›› پائالىيىتى بىلەن زىچ بىرلەشتۈرۈپ، قائىدە – تۈزۈم بېكىتىش ۋە ئامما بىلەن زىچ ئالاقە باغلاش ئارقىلىق ‹‹ئۈچتە تەلەپچان، ئۈچتە راستچىل بولۇش›› مەخسۇس تەربىيە خىزمىتىدە ئۈنۈم ياراتتى.
</S>
<S ID=640>
   ناھىيەلىك پارتكوم مەركىزىي ئۆگىنىش گۇرۇپپىسىنىڭ ئەزالىرى باشلامچىلىق بىلەن مەركەزلىك ئۆگىنىش قىلىپ، ناھىيە دەرىجىلىك 45 رەھبىرىي كادىر ۋە ناھىيەدە تۇرۇشلۇق 16 خىزمەت گۇرۇپپىسىنىڭ باشلىقى بىلەن ئايدا ئىككى قېتىم مەركەزلىك ئۆگىنىش قىلىپ، ھەپتىدە بىر قېتىم كېڭەشمە يىغىن ئېچىپ، خىزمەت جەريانىدا ساقلانغان مەسىلىلەرنى ۋاقتىدا تېپىپ چىقىپ، كېلەر ھەپتىلىك خىزمەتلەرنى قانات يايدۇرۇشنى مۇھاكىمە قىلدى.
</S>
<S ID=641>
رەھبىرىي كادىرلار ئايدا ئىككى كۈن ئالاقە نۇقتىسىغا بېرىپ ئاممىنىڭ پىكرىنى ئاڭلاپ، خىزمەتلەرگە نازارەتچىلىك ۋە يېتەكچىلىك قىلىپ، ئاممىنىڭ ئىشىنى ۋاقتىدا بېجىرىپ بەردى.
</S>
<S ID=642>
مەخسۇس يىغىن، ھەپتە ئاخىردىكى دەرسخانا، پارتىيە دەرسى قاتارلىق شەكىللەر ئارقىلىق پارتىيە ئەزالىرى، كادىرلارنى مەركەزلىك تەربىيەلەپ، ‹‹ئۈچتە تەلەپچان، ئۈچتە راستچىل بولۇش››نىڭ روھىنى ھەر بىر پارتىيەلىك كادىرلارغىچە يەتكۈزدى.
</S>
<S ID=643>
رەھبىرىي كادىرلار، پارتىيە ئەزالىرى ۋە كادىرلاردا ساقلانغان 522 مەسىلىنى تېپىپ چىقىپ خىزمەتتە پاسسىپلىق، سۆرەلمىلىك قىلغان، ۋەزىپىسىنى ئادا قىلمىغان كادىرلارغا تەنقىدىي تەربىيە بەردى.
</S>
<S ID=644>
كەنت ‹‹ئىككى كومىتېت››لىرى بىلەن ئالاقىلىشىپ ئاۋامغا ياردەم بېرىش ۋە بېيىتىش مېخانىزمىنى بېكىتىپ، ئالاقىلىشىش يوللىرىنى راۋانلاشتۇرۇپ، ئاۋامغا مۇلازىمەت قىلىش ئىقتىدارىنى ئۆستۈرۈپ، ‹‹ئۈچتە تەلەپچان، ئۈچتە راستچىل بولۇش››نىڭ تەلىپىنى جايىغا ئەمەلىيلەشتۈردى.
</S>
</TEXT>
/BODY
/DOC