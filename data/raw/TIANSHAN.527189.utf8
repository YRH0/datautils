<DOC>
<DOCID>TIANSHAN.527189</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-06-07 16:46:16</DATE>
</HEADER>
<BODY>
<HEADLINE>
<S ID=29924>
دېھقان–چارۋىچىلار يېزا يېڭىچە ھەمكارلىشىپ داۋالىنىش تۈزۈمىدىن مەنپەئەتلەندى
</S>
</HEADLINE>
<TEXT>
<S ID=29925>
   ئابلىمىت داۋۇت خەۋەر قىلىدۇ: گۇما ناھىيەسى دېھقان – چارۋىچىلارنىڭ ‹‹كېسەل كۆرسىتىشى قىيىن بولۇش، قىممەت بولۇش›› مەسىلىسىنى ھەل قىلىش ئۈچۈن، يۇقىرى دەرىجىلىك سەھىيە مەمۇرىي تارماقلىرىنىڭ يېزا يېڭىچە ھەمكارلىشىپ داۋالىنىشنى باشقۇرۇش بەلگىلىمىلىرىنى قاتتىق ئىجرا قىلىش بىلەن بىللە، تەشۋىقاتنى كۈچەيتىپ، دېھقان – چارۋىچىلارنى ئەمەلىي نەپكە ئېرىشتۈردى.
</S>
<S ID=29926>
   ناھىيە بۇ يىل يېزا يېڭىچە ھەمكارلىشىپ داۋالىنىش خىراجىتىنىڭ دەل جايىغا ئىشلىتىلىشىگە ھەقىقىي كاپالەتلىك قىلىش ئۈچۈن، يېزا يېڭىچە ھەمكارلىشىپ داۋالىنىش فوندىنىڭ ئىشلىتىلىش نىسبىتى، بېكىتىلگەن داۋالاش ئورگانلىرىدا كېسەلخانىدا يېتىپ داۋالىنىش خىراجىتىنى ئاتچوت قىلىش نىسبىتىنى ئالدىنقى يىللاردىكىدىن ئۆستۈردى.
</S>
<S ID=29927>
   ھازىر ناھىيە بويىچە يېزا يېڭىچە ھەمكارلىشىپ داۋالىنىش سۇغۇرتىسىغا قاتناشقان دېھقان – چارۋىچى 217 مىڭ 845 كىشىگە، قاتنىشىش نىسبىتى %99كە، ھازىرغىچە يېزا يېڭىچە ھەمكارلىشىپ داۋالىنىش سۇغۇرتىسىدىن مەنپەئەتلەنگەن دېھقان – چارۋىچى 32 مىڭ 205 ئادەم/قېتىمغا، ئاتچوت قىلىپ بېرىلگەن پۇل 23 مىليون 280 مىڭ يۈەنگە يەتتى.
</S>
<S ID=29928>
‏
</S>
</TEXT>
/BODY
/DOC