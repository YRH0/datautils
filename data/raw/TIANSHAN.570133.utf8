<DOC>
<DOCID>TIANSHAN.570133</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-12-07 11:45:41</DATE>
</HEADER>
<BODY>
<HEADLINE>
<S ID=63617>
پىچان دېھقانلىرىنىڭ ئەمىن ئۆي سېلىش قىزغىنلىقى يۇقىرى بولدى
</S>
</HEADLINE>
<TEXT>
<S ID=63618>
 مىجىت ئىبراھىم خەۋەر قىلىدۇ: پىچان ناھىيەسى بۇ يىل ئەمىن تاپقۇزۇپ خەلقنى بېيىتىش قۇرۇلۇشى ۋەزىپىسىنى سان، سۈپەت ۋە سۈرئەتكە كاپالەتلىك قىلغان ئاساستا تولۇق ئورۇنداش ئۈچۈن، ئەمىن ئۆي قۇرۇلۇشىنىڭ تۈرلۈك تەييارلىق خىزمەتلىرىنى پۇختا ئىشلىگەچكە، دېھقانلارنىڭ ئەمىن ئۆي سېلىش قىزغىنلىقى يۇقىرى بولدى.
</S>
<S ID=63619>
 ناھىيە يىل بېشىدىلا ئەمىن تاپقۇزۇپ خەلقنى بېيىتىش قۇرۇلۇشىنىڭ ئالدىنقى باسقۇچلۇق تەييارلىق خىزمەتلىرىنى ياخشى ئىشلەش توغرىسىدا مەخسۇس ئورۇنلاشتۇرۇش قىلىپ، ۋەزىپە، كۆرسەتكۈچلەرنى ئىلمىي، كونكرېت ئورۇنلاشتۇردى.
</S>
<S ID=63620>
ناھىيەلىك ئەمىن ئۆي قۇرۇلۇشىغا رەھبەرلىك قىلىش گۇرۇپپىسى ئىشخانىسىدىكىلەر يېزا – بازار، مەيدانلارغا چوڭقۇر چۆكۈپ، تەكشۈرۈپ تەتقىق قىلىش ئاساسىدا، ئەمىن تاپقۇزۇپ خەلقنى بېيىتىش قۇرۇلۇش لايىھەسىنى ئىلمىي تۈزۈپ، قۇرۇلۇشنىڭ ئوڭۇشلۇق ئېلىپ بېرىلىشىغا كاپالەتلىك قىلدى.
</S>
<S ID=63621>
 ناھىيە ئەمىن تاپقۇزۇپ خەلقنى بېيىتىش قۇرۇلۇشىنىڭ ئەۋزەللىكى، گۈزەل يېزا – كەنت بەرپا قىلىش جەھەتتىكى رولى قاتارلىقلارنى تەشۋىق قىلىشنى كۈچەيتتى.
</S>
<S ID=63622>
‹‹ئۈچنى يېزىلارغا يەتكۈزۈش›› پائالىيىتىدىن پايدىلىنىپ، ئەمىن تاپقۇزۇپ خەلقنى بېيىتىش قۇرۇلۇشىغا ئائىت ئېتىبار سىياسەتلەرنى تەشۋىق قىلىپ، ھەر مىللەت ئاممىنىڭ قۇرۇلۇشقا قاتنىشىش ئاكتىپلىقىنى قوزغىدى.
</S>
<S ID=63623>
تېخنىكلار ۋە ئىشچى كەمچىل بولۇش مەسىلىسىنى ھەل قىلىش ئۈچۈن، دېھقانلار قۇرۇلۇش ئەترىتى تەشكىللەش بىلەن بىرگە، 3300گە يېقىن دېھقاننى تامچىلىق، پولات چىۋىقلارنى كەپشەرلەش، سۈپەت نازارەتچىلىكى، قۇرۇلۇش باشقۇرۇش قاتارلىق تېخنىكلار بويىچە تەربىيەلىدى.
</S>
<S ID=63624>
بىر قولدا قۇرۇلۇش ماتېرىياللىرىنى، يەنە بىر قولدا قۇرۇلۇش مەبلىغى تەييارلاشنى چىڭ تۇتۇپ، ئۆي سالىدىغان دېھقانلارنى مەبلەغ تەييارلاپ، ئۆز كۈچىگە تايىنىپ قۇرۇلۇش قىلىشقا سەپەرۋەر قىلدى.
</S>
<S ID=63625>
ئۆي سېلىشتا قىيىنچىلىقى بار دېھقانلارنىڭ مەبلەغ قىيىنچىلىقىنى ھەل قىلىش ئۈچۈن پۇل مۇئامىلە تارماقلىرىنى ماسلاشتۇرۇپ، دېھقانلارنىڭ قەرز ئېلىشىغا قولايلىق يارىتىپ بېرىپ، مەبلەغنىڭ ئەمەلىيلىشىشىنى ئىلگىرى سۈردى.
</S>
<S ID=63626>
 ئۇقۇشىمچە، بۇ ناھىيەنىڭ بۇ يىللىق ئەمىن ئۆي قۇرۇلۇشى ۋەزىپىسى 1800 يۈرۈش بولۇپ، 11 – ئاينىڭ ئاخىرىغىچە 1944 يۈرۈش ئەمىن ئۆي قۇرۇلۇشى پۈتۈپ، تاماملىنىش نىسبىتى %108كە يەتكەن؛ مەركەز، خۇنەن ئۆلكىسى ۋە ئاپتونوم رايوننىڭ 50 مىليون يۈەن ياردەم مەبلىغى ئەمەلىيلىشىپ بولغان.
</S>
</TEXT>
/BODY
/DOC