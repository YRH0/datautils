<DOC>
<DOCID>TIANSHAN.572242</DOCID>
<HEADER>
<CLASS>خەلقئارا</CLASS>
<DATE>2016-12-15 11:39:22</DATE>
</HEADER>
<BODY>
<HEADLINE>
<S ID=65330>
ئەنگلىيەدىكى ‹‹جۇڭگوچە مائارىپ››
</S>
</HEADLINE>
<TEXT>
<S ID=65331>
 بۇلتۇر 8 – ئاينىڭ باشلىرىدا، تېلېۋىزوردا ئەنگلىيە رادىيو شىركىتىنىڭ جۇڭگولۇق بىر ئوقۇتقۇچىنىڭ ئەنگلىيەدىكى ئوقۇتقۇچىلىق كەچۈرمىشلىرى توغرىسىدىكى ھۆججەتلىك فىلىم كۆرسىتىلگەن، ‹‹جۇڭگوچە مائارىپ›› بويىچە تەربىيەلەنگەن ئەنگلىيەلىك ئاشۇ ئوقۇغۇچىلار ھەرقايسى پەنلەردە ناھايىتى ياخشى نەتىجىگە ئېرىشكەن.
</S>
<S ID=65332>
بىراق بۇ جەرياندا كېلىپ چىققان تۈرلۈك تالاش – تارتىشلار كىشىلەرنى چوڭقۇر ئويغا سالغان.
</S>
<S ID=65333>
 جۇڭگولۇق ئوقۇتقۇچىنىڭ ئەنگلىيەدە ئوقۇتقۇچىلىق قىلىش جەريانىدا دۇچ كەلگەن ئوڭۇشسىزلىقلىرى ئەمەلىيەتتە ئىككى مەدەنىيەت ۋە ئىككى خىل ئىجتىمائىي سىستېما كوردىناتىدىكى ئوخشاشمىغان مائارىپ مەنتىقىسى، ئىدىيەسى، ئەندىزىسىدىن كېلىپ چىققان نەتىجە ھېسابلىنىدۇ.
</S>
<S ID=65334>
ئەنگلىيە مائارىپىنى ئومۇمەن ‹‹سەنئەتلىك مائارىپ›› دېيىشكە بولىدۇ، ئۇنىڭدىكى قەدىرلەشكە تېگىشلىك ئىدىيە شۇكى، ئۇنىڭدا بالىلارنىڭ تۇغما قىزىقىشىنى قوزغاش ھەم كەلگۈسىدە شۇ قىزىقىشنى ئىشقا ئاشۇرۇش؛ قىزىقىشنىڭ جانلىقلىقى ۋە ئەھمىيىتى قەلبنىڭ قانائەتلىنىشى ۋە خۇشاللىقى بىلەن ئوڭ تاناسىپ بولۇشتۇر.
</S>
<S ID=65335>
ئەنگلىيەدىكى ئوتتۇرا، باشلانغۇچ مەكتەپ ئوقۇغۇچىلىرىنىڭ چېھرىدىن كۆپىنچە كۈلكە يېغىپ تۇرىدۇ، ئۇلارنىڭ غەمكىن، جىددىي ھالىتىنى ئاساسەن كۆرگىلى بولمايدۇ.
</S>
<S ID=65336>
 جۇڭگو، ھەتتا شەرقىي ئاسىيا مائارىپىدا ئاساسىي بىلىمنىڭ پۇختا بولۇشىغا بەكرەك ئەھمىيەت بېرىلىدۇ ۋە تەكىتلىنىدۇ، ئوقۇغۇچىلارنىڭ ‹‹ئىجتىھات بىلەن ئۆگىنىش››ىگە ئەھمىيەت بېرىلىدۇ.
</S>
<S ID=65337>
مەكتەپلەر بالىلارنى ‹‹ئىجتىھات بىلەن ئۆگىنىش›› پىرىنسىپى ئاساسىدا ئوقۇتقاچقا، ئاساسىي مائارىپ سەۋىيەسى ئىنتايىن يۇقىرى. ئوقۇغۇچىلار مول ئاساسىي بىلىمگە ئىگە بولۇپ، ئىمتىھان ماھارىتىنى ئىگىلىگەن بولىدۇ، ئەنگلىيەلىك ئوقۇغۇچىلاردا بۇنداق ئەھۋال يوق.
</S>
<S ID=65338>
ئەنگلىيەلىك ئوقۇغۇچىلارنىڭ ماتېماتىكا قاتارلىق ئاساسىي پەنلەردىكى سەۋىيەسى ئومۇميۈزلۈك بىرقەدەر تۆۋەن، ھەتتا جۇڭگودىن بىر، ئىككى يىللىق تۆۋەن.
</S>
<S ID=65339>
ئەنگلىيەدە بەزى ئوقۇغۇچىلارنىڭ ئىمتىھاندا روھىي جەھەتتىن جىددىيلىشىپ، ھەتتا ئىمتىھاندىن بۇرۇن پىسخىك بېسىمىنى يەڭگىللىتىشكە موھتاج بولىدىغانلىقىنى دائىم ئاڭلايمىز.
</S>
<S ID=65340>
قارىغاندا، خۇشاللىقمۇ بەدەل تەلەپ قىلىدىغاندەك قىلىدۇ.
</S>
<S ID=65341>
 ئىنكار قىلىشقا بولمايدىغىنى شۇكى، ‹‹ئويۇن ۋە خۇشاللىق›› ئاساسىي تېمىسىدىكى ئەنگلىيە مائارىپى ئوقۇغۇچىلارنىڭ تەپەككۇر، يېڭىلىق يارىتىش، ئەمەلىيەتتىن ئۆتكۈزۈش ئىقتىدارى ۋە تەسەۋۋۇرىنى يېتىلدۈرۈشكە پايدىلىق، بۇمۇ ئوقۇغۇچىلارنىڭ ئالىي مەكتەپكە كىرگەندىن كېيىنكى ئۆگىنىش ۋە پەن تەتقىقاتتىكى يوشۇرۇن كۈچىنى نامايان قىلىشقا ئاساس سالىدۇ.
</S>
<S ID=65342>
ئەنگلىيەدىكى ئوتتۇرا، باشلانغۇچ مەكتەپلەر سەنئەت، ئەدەبىيات قاتارلىق دەرسلەرنىڭ تەسىس قىلىنىشىغا بەكرەك ئەھمىيەت بېرىدۇكى، قوشۇش، ئېلىش، كۆپەيتىش، بۆلۈش قاتارلىق ھېسابلاش ماھارەتلىرىنى قېتىرقىنىپ مەشىق قىلدۇرۇشنى بەك زۆرۈر، دەپ قارىمايدۇ.
</S>
<S ID=65343>
بۇنداق ئىدىيەدىكىلەر: كومپيۇتېر كەڭ ئومۇملاشقان بۈگۈنكى دەۋردە، ئادەم مېڭىسى ئارقىلىق ھېسابلاشنىڭ زۆرۈرىيىتى يوق، دەپ قارايدۇ.
</S>
<S ID=65344>
بۇنىڭ ئەكسىچە، سەنئەت، ئەدەبىيات كىشىلەرنىڭ تەپەككۇرىنى ئېچىپ، ئوقۇغۇچىلارنىڭ يوشۇرۇن كۈچىنى قوزغىتىپ، ئۇلارنىڭ قەلبىدىكى ئېستېتىك تۇيغۇنى ئويغىتىشقا، ئوقۇغۇچىلارنىڭ كەلگۈسىدىكى يۈكسىلىشىگە پايدىلىق دەپ قاراپ، ‹‹بۇرۇن چىققان قۇلاقتىن كېيىن چىققان مۈڭگۈز ئېشىپ كېتىپتۇ›› پىرىنسىپى بويىچە، ئۇلارنى ئالىي مەكتەپكە كىرگەندىن كېيىن ئۆگىنىش ئىقتىدارى ۋە كەسپىي رىقابەت كۈچى قاتارلىق جەھەتلەردىن تاكامۇللاشتۇرىدۇ.
</S>
<S ID=65345>
 تازا مۇۋاپىق بولمىسىمۇ، ئەنگلىيە مائارىپىنى ‹‹بېقىش›› ئەندىزىسى دېيىشكە بولىدۇ.
</S>
<S ID=65346>
ئوقۇغۇچىلار ‹‹قوتاندا بېقىش›› رامكىسىدا، قائىدە – يوسۇنلارغا بويسۇنىدىغان، ھېيىقىدىغان بولىدۇ، ئوزۇقلۇق مول بولسىمۇ، بىراق كەلگۈسىدە ‹‹يالغۇز ئۇچقان››دا ئىقتىدارىنىڭ يەتمەسلىكىدىن ئەنسىرىمەي تۇرالمايدۇ.
</S>
<S ID=65347>
بىراق ‹‹بېقىش››نىڭمۇ قائىدىسى بولىدۇ. ئەنگلىيە مائارىپىدا ئوقۇغۇچىلارنىڭ ئۇنىۋېرسال ساپاسىغا قويۇلىدىغان تەلەپ يۇقىرى؛ ئىجتىمائىي ئەمەلىيەت، تۈرلۈك يىغىپ مەشىقلەندۈرۈش، زىيارەت قىلىش – ئۆگىنىش، پىراكتىكا قىلىش، دالىدا ياشاش قاتارلىقلارنىڭ بىرىمۇ كەم بولمايدۇ.
</S>
<S ID=65348>
بۇ پائالىيەتلەر ئوقۇغۇچىلارنىڭ كىچىكىدىنلا ئەمەلىيەت بىلەن ئۇچرىشىپ، جەمئىيەت بىلەن بىرلىشىشىنى ئىشقا ئاشۇرغان.
</S>
<S ID=65349>
 ئەلۋەتتە، ‹‹ئاياغنىڭ چوڭ – كىچىكلىكىنى كىيىپ بىلىسەن›› دېگەندەك، جۇڭگو – ئەنگلىيە مائارىپى ئۆز دۆلىتىنىڭ زېمىنىدا روناق تاپىدۇ، ئۆز دۆلىتىنىڭ دۆلەت ۋە جەمئىيەت ئەھۋالىغا ئۇيغۇن كېلىدۇ.
</S>
</TEXT>
/BODY
/DOC