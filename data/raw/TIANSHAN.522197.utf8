<DOC>
<DOCID>TIANSHAN.522197</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-10 16:22:01</DATE>
</HEADER>
<BODY>
<HEADLINE>
<S ID=27634>
ئەھمىيەتلىك ئۆتكۈزۈلگەن پائالىيەت چىن دوستلۇقنى نامايان قىلدى
</S>
</HEADLINE>
<TEXT>
<S ID=27635>
  تۇرسۇنجان ھەسەن، ھاۋاگۈل ئىمرەمزى خەۋەر قىلىدۇ: ئاۋات ناھىيەلىك تەجرىبە باشلانغۇچ مەكتىپى يېقىندا ‹‹قول تۇتۇشۇپ، بىر ئائىلە كىشىلىرىدىن بولايلى›› تېمىسىدا پائالىيەت ئۆتكۈزۈپ، ‹‹مىللەتلەر ئىتتىپاقلىقى تەرەققىياتى يىلى››نىڭ مۇقەددىمىسىنى باشلىدى.
</S>
<S ID=27636>
   بۇ مەكتەپ ئۆز ئالاھىدىلىكىگە ئاساسەن ئۇيغۇر، خەنزۇ ئوقۇغۇچىلار ئارىسىدىكى دوستلۇقنى ئىلگىرى سۈرۈپ، ‹‹ئۈچ ئايرىلالماسلىق›› ئىدىيەسىنى مۇستەھكەملەپ، ئوقۇغۇچىلارغا بىللە ئۆگىنىدىغان، بىللە ئالغا ئىلگىرىلەيدىغان ياخشى مۇھىت يارىتىپ كەلگەنىدى. بۇ قېتىم ئۆتكۈزۈلگەن پائالىيەتنىڭ شەكلى ھەر خىل، مەزمۇنى مول بولۇپ، ئوقۇغۇچىلار سەر خىل سەنئەت نومۇرلىرىنى ئورۇنلىغاندىن سىرت، ئۆز ئارا سوۋغا تەقدىم قىلىشىپ، ئۇيغۇر، خەنزۇ ئوقۇغۇچىلارنىڭ چىن دوستلۇقىنى نامايان قىلدى.
</S>
<S ID=27637>
   ئوقۇغۇچى ئەنقەرجان ئۆمەر مۇنداق دېدى: بۈگۈنكى پائالىيەت ئارقىلىق مىللەتلەر ئىتتىپاقلىقىنىڭ مۇھىملىقىنى يەنە بىر قېتىم تونۇپ يەتتىم. بىر ئاز سانلىق مىللەت ئوقۇغۇچىسى بولۇش سۈپىتىم بىلەن خەنزۇ ساۋاقداشلىرىم بىلەن بولغان دوستلۇقنى يەنىمۇ كۈچەيتىپ، ئۇلار بىلەن بىللە ئۆگىنىپ مەكتەپ ھاياتىمنى چوڭقۇر مەزمۇنغا ئىگە قىلىمەن.
</S>
<S ID=27638>
   ئوقۇتقۇچى مەريەم مەتنۇر مۇنداق دېدى: ساۋاقداشلارنىڭ تېخىمۇ ئىتتىپاقلىشىپ، بىللە ئۆگىنىپ، بىللە ئىلگىرىلەپ، سوتسىيالىزم ئىشلىرىنىڭ ياراملىق قۇرغۇچىلىرى ۋە ئىز باسارلىرىدىن بولۇپ چىقىشى ئۈچۈن تېگىشلىك ھەسسەمنى قوشىمەن.
</S>
<S ID=27639>
‏
</S>
</TEXT>
/BODY
/DOC