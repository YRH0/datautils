<DOC>
<DOCID>TIANSHAN.507581</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-09 16:58:47</DATE>
</HEADER>
<BODY>
<HEADLINE>
<S ID=18714>
ئۇچا بازىرى پارنىك تېرىقچىلىقىنى دېھقانلار كىرىمىنى ئاشۇرۇشنىڭ مۇھىم نۇقتىسى قىلدى
</S>
</HEADLINE>
<TEXT>
<S ID=18715>
     ئىختىيارىي مۇخبىرىمىز ئەھمەد ئىسمائىل خەۋىرى: يېقىنقى يىللاردىن بۇيان، كۇچا ناھىيەسىنىڭ ئۇچا بازىرى دېھقانلارغا تۈرلۈك ئېتىبار بېرىش سىياسەتلىرىنى تۈزۈپ چىقىپ، پارنىك تېرىقچىلىقى بىلەن شۇغۇللىنىدىغان دېھقانلارغا قارىتا مەجبۇرىيەت ئەمگىكىنى كەچۈرۈم قىلىش، پارنىكلارغا تولۇقلىما ياردەم ئوغۇتى بېرىش، سۇلياۋ يوپۇق تولۇقلىمىسى بېرىش، مەخسۇس تېخنىك كادىرلارنى بېكىتىپ ئىلمىي يېتەكچىلىك قىلىش، پارنىكچى دېھقانلارنى ئىلمىي تېرىقچىلىق بىلىملىرى بويىچە تەربىيەلەش، كۆكتاتلىرىنى سېتىش يوللىرىنى كېڭەيتىش قاتارلىق تۈرلۈك ئۇسۇللار ئارقىلىق دېھقانلارنىڭ پارنىك كۆكتاتچىلىقى بىلەن شۇغۇللىنىشىغا كۈچلۈك ئىلھام ۋە مەدەت بەردى.
</S>
<S ID=18716>
    نۆۋەتتە، بۇ بازار تەۋەسىدە پارنىك كۆكتاتچىلىقى بىلەن شۇغۇللىنىدىغان دېھقان ئائىلىلىرى يىلمۇ يىل كۆپىيىپ 397 گە يەتتى.دېھقانلار باشقۇرغان بۇ پارنىكلار تېخنىك خادىملارنىڭ ئەستايىدىل يېتەكلىشى، دېھقانلارنىڭ كۆڭۈل قويۇپ پەرۋىش قىلىشى نەتىجىسىدە يىلمۇ يىل مول-ھوسۇل بېرىپ، پارنىك كۆكتاتچىلىقى دېھقانلار كىرىمىنىڭ ئېشىشىدىكى يارقىن نۇقتىغا ئايلاندى.
</S>
<S ID=18717>
    مەن بۇ پارنىكلارنى زىيارەت قىلىش مەقسىتىدە ئۇچا بازىرىنىڭ 3-ئۇچا كەنتىگە بارغىنىمدا، بازارلىق تېخنىكا پونكىتىنىڭ مەسئۇلى نۇريەم پارنىكتا دېھقانلارنىڭ كۆكتات پەرۋىشىگە يېتەكچىلىك قىلىۋاتقان ئىكەن.
</S>
<S ID=18718>
    ئۇ زىيارىتىمىنى قوبۇل قىلىپ مۇنداق دېدى: بازىرىمىزدا 5مىڭ129مو كۆلەمدە 421كۆكتات پارنىكى بولۇپ، بىز قەرەللىك تۈردە پارنىكچى دېھقانلارغا بولغان ئىلمىي يېتەكچىلىكنى كۈچەيتىپ، ئۇلارنىڭ كۆكتاتلارنى تېرىش، مايسا يېتىشتۈرۈش، تىكىش، پەرۋىش قىلىش، سۇغىرىش، ئوغۇتلاش، زىيانلىق ھاشارەتلەردىن مۇداپىئە كۆرۈش، پارنىك تېمپېراتۇرسىنى كونتىرول قىلىش، كۆكتاتلارنى يىغىش، يۆتكەش، بازار ئەھۋالىنى ئىگىلەش قاتارلىق جەھەتلەردە دېھقانلارغا يېقىندىن ياردەمدە بولدۇق.
</S>
<S ID=18719>
ھازىر پارنىكلىرىمىزدىكى كۆكتاتلارنىڭ ئومۇمىي پەرۋىش ئەھۋالى خېلىلا ياخشى، قىشتىن بىخەتەر چىقىرىۋالدۇق. كۆكتاتلارنىڭ ئالدى بازارغا كىرىپ، بازارنى سۈپەتلىك كۆكتاتلار بىلەن تەمىنلەش بىلەن بىر ۋاقىتتا، دېھقانلىرىمىز خېلىلا ئوبدان كىرىم قىلىۋاتىدۇ.
</S>
<S ID=18720>
پارنىك كۆكتاتچىلىقى بازىرىمىزنىڭ دېھقانلىرىنى نەپكە ئېرىشتۈرىدىغان يېڭى بىر يارقىن نۇقتىغا ئايلاندى.
</S>
<S ID=18721>
    ـــ بۇ يىل پارنىكلىرىمنى ياخشى پەرۋىش قىلغاچقا شوخلىلىرىم بەكلا ئوخشاپ مۇشۇ باھار بايرىمى مەزگىلىدىلا 3000 يۈەنلىك شوخلا ساتتىم.
</S>
<S ID=18722>
يەنە 20 مىڭ يۈەنلىك شوخلا سېتىشقا كۆزۈم يېتىدۇ.
</S>
<S ID=18723>
پارنىك كۆكتاتچىلىقى ھەقىقەتەن ياخشى ئىكەن، ـــ دېدى ئۇچا بازار 3-ئۇچا كەنتىدىن پېشقەدەم دېھقان رىھانەم مىجىت خۇشال ھالدا.
</S>
<S ID=18724>
    ـــ مەن ئۆتكەن يىلى تەجرىبىسىزلىكىمدىن پارنىكىمدىن 3500 يۈەنلىك كۆكتات ساتقان، ــــ دېدى 3-ئۇچا كەنتىدىن ياش دېھقان يىمىت مىجىت، ــــ بۇ يىل تېخنىكلارنىڭ يېتەكچىلىكىدە ئىلمىي تېرىقچىلىق قىلىشقا ئەھمىيەت بەرگەچكە پارنىكتىكى مۇچلىرىم بەكلا ئوخشىدى، بۇ يىل مۇشۇ بىر پارنىكىمدىنلا ئالتە-يەتتە مىڭ يۈەن كىرىم قىلىشىمغا كۆزۈم يېتىدۇ.
</S>
<S ID=18725>
    مەن يەنە بۇ كەنتنىڭ 3-مەھەللىسىدىكى ئەمەت سىيىتنىڭ پارنىكىغا كىرگىنىمدە پارنىكتا ئۇنىڭ بالىلىرى ئوت ئوتاۋاتقان ئىكەن.
</S>
<S ID=18726>
ئۇنىڭغىچە ئەتراپىمىزغا بىر نەچچە دېھقان ئولاشتى.
</S>
<S ID=18727>
ئۇلارنىڭ ئېيتىشىچە يېزىلىق تېخنىكا پونكىتىدىكى خادىملار قەرەللىك تۈردە دېھقانلارنىڭ پارنىكلىرىغا كېلىپ ئۇلارنىڭ كۆكتات پەرۋىش قىلىشىغا ياردەم بېرىدىكەن.
</S>
<S ID=18728>
قايسى پارنىكتا زىيانداش قۇرت ياكى كېسەل بايقالسا شۇ يەرگە دەرھال ئۈنۈپ بولىدىكەن.
</S>
<S ID=18729>
ئەمەت سىيىتنىڭ باللىرىنىڭ ئېيتىشىچە، ئۇلار 2-ئاي كىرگەندىن بۇيان 1500 يۈەنلىك كۆكتات سېتىپتۇ، يەنە 10000 يۈەنلىك كۆكتات ساتالايدىغانلىقىغا ئىشەنچىسى بار ئىكەن.
</S>
<S ID=18730>
    مەن يەنە بىر نەچچە كۆكتات پارنىكلىرىنى كۆرۈپ دېھقانلار بىلەن ئەھۋاللىشىپ، ئۇلارنىڭ پارنىك كۆكتاتچىلىقىدىن ھەقىقەتەن نەپ ئېلىۋاتقانلىقىنى ئۇقتۇم.
</S>
<S ID=18731>
ئۇلارنىڭ ئىشلىرىغا خەيرلىك تىلەپ زىيارىتىمنى ئاخىرلاشتۇردۇم.
</S>
</TEXT>
/BODY
/DOC