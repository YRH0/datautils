<DOC>
<DOCID>TIANSHAN.556433</DOCID>
<HEADER>
<CLASS>مەملىكەت</CLASS>
<DATE>2016-10-14 10:43:50</DATE>
</HEADER>
<BODY>
<HEADLINE>
<S ID=53339>
پۈتۈن دۇنيادىكى بىردىنبىر قوڭۇر مۈشۈكئېيىق
</S>
</HEADLINE>
<TEXT>
<S ID=53340>
   نۆۋەتتە، ئالتە ياشلىق قوڭۇر مۈشۈكئېيىق «چىزەي» چىنلىڭ مۈشۈكئېيىق ياۋايىلاشتۇرۇش فۇپىڭ بازىسىنىڭ 2-كەلكۈن مەزگىلىدىن ئامان-ئېسەن ئۆتۈپ كەتتى، ئېغىرلىقى بازىغا يېڭى كەلگەن چاغدىكى 89 كىلوگرامدىن 100 كىلوگرامغا چىقىپ، بودەك «شاكىلات مۈشۈكئېيىق»قا ئايلاندى.
</S>
<S ID=53341>
ئۇ ھەر كۈنى 40 نەچچە كىلوگرام بامبۇك يەيدىغان بولۇپ، سالامەتلىك ئەھۋالى تۇراقلىق بولۇپلا قالماي، جىسمانىي كۈچى، ياۋايىلىقى، تۇغما قابىلىيىتى قاتارلىق تەرەپلەردە زور ئىلگىرىلىدى.
</S>
<S ID=53342>
   «چىزەي» ئالتە ياشلىق ئەركەك قوڭۇر مۈشۈكئېيىق، ئۇنىڭ ئاپىسى بولسا ئاق-قارا مۈشۈكئېيىق.
</S>
<S ID=53343>
«چىزەي» 2014-يىلى دېكابىردا ئۆلكىلىك ئەتىۋارلىق ياۋايى ھايۋانلارنى بېقىش-قۇتقۇزۇش مەركىزىدىن فۇپىڭ بازىسىغا ئېلىپ كېلىنگەن.
</S>
<S ID=53344>
   تونۇشتۇرۇلۇشىچە، دۇنيادىكى تۇنجى قوڭۇر مۈشۈكئېيىق دەن دەن 1985-يىلى فۇپىڭدا بايقالغان.
</S>
<S ID=53345>
ھازىرغا قەدەر، پۈتۈن دۇنيادا بايقالغان ۋە خاتىرىگە ئېلىنغان قوڭۇر مۈشۈكئېيىقتىن جەمئىي سەككىزى بار بولۇپ، «چىزەي» بۇلارنىڭ 8-چىسى، شۇنداقلا نۆۋەتتىكى بىردىنبىر تىرىك قوڭۇر مۈشۈكئېيىق.
</S>
<S ID=53346>
   ئىگىلىنىشىچە، پۇرسەت پىشىپ يېتىلگەندە، «چىزەي» ئاق-قارا مۈشۈكئېيىق بىلەن چېتىشتۇرۇلىدىكەن، شۇنداقلا ئۇنىڭ قوڭۇررەڭ بولۇشىدىكى سىرى تەتقىق قىلىنىدىكەن.
</S>
<S ID=53347>
   2015-يىلى، فۇپىڭ ناھىيەسى 60 يىلدا بىر كۆرۈلىدىغان «29-ئىيۇن» قارا يامغۇر كەلكۈن ئاپىتىگە ئۇچرىدى، بۇ بازىدىكى خىزمەتچى خادىملار پۈتۈن كۈچ بىلەن كەلكۈنگە تاقابىل تۇرۇپ، «چىزەي»نىڭ تۇنجى كەلكۈن مەزگىلىدىن ئامان-ئېسەن ئۆتۈۋېلىشىغا ياردەم قىلدى.
</S>
<S ID=53348>
ھازىر، «چىزەي» 2-كەلكۈن مەزگىلىدىنمۇ بىخەتەر ئۆتۈپ كەتتى.
</S>
<S ID=53349>
 
</S>
</TEXT>
/BODY
/DOC