<DOC>
<DOCID>TIANSHAN.494254</DOCID>
<HEADER>
<CLASS>شىنجاڭ</CLASS>
<DATE>2016-01-29 12:41:05</DATE>
</HEADER>
<BODY>
<HEADLINE>
<S ID=7575>
ئىنسانلار چاڭغا تېيىلىشنى باشلىغان جايدىكى يېڭىچە قار–مۇز پائالىيەتلىرى
</S>
</HEADLINE>
<TEXT>
<S ID=7576>
    - ئالتاي ۋىلايەتلىك مەمۇرىي مەھكىمىسىنىڭ مۇئاۋىن ۋالىيسى ئاقجول ئەنىسنى زىيارەت
</S>
<S ID=7577>
شى شىن
</S>
<S ID=7578>
    مەملىكەتلىك 13 – نۆۋەتلىك قىشلىق تەنھەرىكەت مۇسابىقىسى تەشكىلىي ھەيئىتى 27 – يانۋار ئاخبارات ئېلان قىلىش يىغىنى ئاچتى، ئالتاي ۋىلايەتلىك مەمۇرىي مەھكىمىسىنىڭ مۇئاۋىن ۋالىيسى ئاقجول ئەنىس زىيارىتىمنى قوبۇل قىلدى.
</S>
<S ID=7579>
ئۇ مۇنداق دېدى: ‹‹ئالتاي قار – مۇز زىياپىتى››نى كوزىر قىلىپ، ‹‹ئىنسانلار چاڭغا تېيىلىشنى باشلىغان جاي››، ‹‹جۇڭگودىكى ئەڭ گۈزەل قار يۇرتى›› قاتارلىق قار – مۇز بايلىقى ئەۋزەللىكىدىن تولۇق پايدىلىنىپ، ئالتاي ۋىلايىتىنىڭ قىشلىق تەنھەرىكەت مۇسابىقىسى ۋە قار – مۇز ساياھىتىدىكى داڭقىنى ۋە تەسىر كۈچىنى ئۈزلۈكسىز ئاشۇرۇپ، ئالتاي ۋىلايىتىنى دۇنيادىكى چاڭغا تېيىلىدىغان مۇقەددەس جايىغا ئايلاندۇرىمىز.
</S>
<S ID=7580>
    ئاقجول ئەنىس مۇنداق دېدى: ھازىر ئالتاي ۋىلايىتىدىكى قار – مۇز ھەرىكىتى ۋە قار – مۇز ساياھىتى يېڭى تارىخىي باشلىنىش نۇقتىسىدا تۇرماقتا، بۇنى پۇرسەت كۆپ، ئەۋزەللىك گەۋدىلەنگەن، شارائىت ھازىرلانغان، ئىستىقبالى پارلاق دەپ قاراشقا بولىدۇ.
</S>
<S ID=7581>
مول قار – مۇز بايلىقى ۋە خەلقنىڭ ئۆرپ – ئادەت بايلىقىدىن باشقا، ئالتاي ۋىلايىتى يەنە خېيلۇڭجياڭ، جىلىن قاتارلىق ئىككى ئۆلكىنىڭ شىنجاڭغا نىشانلىق ياردەم بېرىش ئەۋزەللىكىدىن پايدىلىنىپ، قىشلىق ساياھەت مەھسۇلاتلىرىنى تەشۋىق قىلىش سالمىقىنى زورايتىپ، قار – مۇز تەنھەرىكىتى ۋە قار – مۇز ساياھىتىنى پائال قانات يايدۇرىدۇ.
</S>
<S ID=7582>
ئالتاي شەھىرىدىكى قار – مۇز تەنھەرىكەت پائالىيىتى، خەلقنىڭ ئۆرپ – ئادىتىنى چۈشىنىش پائالىيىتى، بۇرۇلتوقاي ناھىيەسىدىكى ئۇلۇڭگۈر كۆلىدە قىشتا بېلىق تۇتۇش، قاناس مەنزىرە رايونى قار – مۇز ساياھىتى، خەلق ئۆرپ – ئادىتى مەدەنىيىتىنى چۈشىنىشنى باش تېما، ھەرقايسى ناھىيەلەردىكى ئۆزگىچە بايرام ۋە پائالىيەتلەرنى قوشۇمچە قىلغان تەرەققىيات ئەندىزىسىنى شەكىللەندۈردى.
</S>
<S ID=7583>
    ئالتاي ۋىلايىتى قار – مۇز بايلىقى ئەۋزەللىكىدىن تولۇق پايدىلىنىپ، قار – مۇز تەنھەرىكىتى ۋە قار – مۇز ساياھىتىگە بولغان سېلىنمىنى ئۈزلۈكسىز زورايتىپ، ئۆزگىچە كوزىرلىق ساياھەت مەھسۇلاتلىرىنى يارىتىپ، قار – مۇز تەنھەرىكىتىنىڭ ئۇل ئەسلىھە شارائىتىنى زور دەرىجىدە ياخشىلىدى.
</S>
<S ID=7584>
ھازىر ئالتاي ۋىلايىتىدە مۇئەييەن كۆلەمگە ئىگە چاڭغا تېيىلىش مەيدانىدىن ئۈچى قۇرۇلدى، ھەرقايسى ناھىيە (شەھەر)لەردە چاڭغا تېيىلىش مەيدانى بار بولدى، دۇنيا بويىچە ئالدىنقى قاتاردا تۇرىدىغان، ئاسىيا بويىچە بىرىنچى ئورۇندا تۇرىدىغان ئايخاي چاڭغا تېيىلىش مەيدانىنىڭ پىلان لايىھەسى تاماملاندى، بۇ يىل قۇرۇلۇش باشلىنىدۇ.
</S>
<S ID=7585>
    ئەمەلىي تەلەپكە ئاساسەن، ئالتاي ۋىلايىتىدە ئېگىز تاغدا چاڭغا تېيىلىش، دالىدا چاڭغا تېيىلىش تۈرلىرى ئەسلىگە كەلتۈرۈلدى ھەم قار – مۇز تەنھەرىكەتلىرى ئاپتونوم رايونىمىزنىڭ ‹‹قار – مۇز تەنھەرىكىتى ئۈلگىلىك مەكتىپى›› شەكلىدە قانات يايدۇرۇلۇپ، چاڭغا ۋە مۇز تېيىلىدىغان ياشلار – ئۆسمۈرلەرنىڭ سانى 10 مىڭغا يەتتى.
</S>
<S ID=7586>
    ئالتاي ۋىلايىتى بۇ يىل بەشىنچى پەسىللىك جۇڭگو ئالتاي خەلقئارا قار – مۇز ساياھىتى، ‹‹بىر بەلباغ، بىر يولنى ساياھەت بىلەن ھەمكارلاشتۇرۇش›› خەلقئارا مۇنبىرى، ئۇلۇڭگۈر كۆلىدە قىشلىق بېلىق تۇتۇش، تۇنجى نۆۋەتلىك قاناس قار (مۇز) ئويمىچىلىقى مۇسابىقىسى، جۇڭگو سوغۇق قۇتۇبى كۆكتوقاي تۆتىنچى نۆۋەتلىك قار – مۇز مەنزىرىسى ساياھىتى قاتارلىق 20 نەچچە قىشلىق قار – مۇز ساياھىتى پائالىيىتى قانات يايدۇرۇلۇپ، دۆلەت ئىچى ۋە سىرتىدىكى ساياھەتچىلەرگە يېڭىچە، ئۆزگىچە ئالتايچە چۈشەنچە ۋە تۇيغۇ ئاتا قىلدى.
</S>
<S ID=7587>

</S>
</TEXT>
/BODY
/DOC