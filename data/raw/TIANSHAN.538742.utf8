<DOC>
<DOCID>TIANSHAN.538742</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-08-04 11:43:16</DATE>
</HEADER>
<BODY>
<HEADLINE>
<S ID=36759>
تارىم قوغۇنى ئىچكىرى ئۆلكىلەردە بازار تاپتى
</S>
</HEADLINE>
<TEXT>
<S ID=36760>
    ئەھمەد ئىسمائىل خەۋەر قىلىدۇ: كۇچا ناھىيەسىنىڭ تارىم يېزىسى بۇ يىل كەسىپ قۇرۇلمىسىنى بازار ئېھتىياجىغا ئاساسەن تەڭشەپ، قوغۇنچىلىقنى دېھقانلارنىڭ كىرىمىنى ئاشۇرۇشتىكى نۇقتىلىق كەسىپ قاتارىدا چىڭ تۇتۇپ، ئوبوروت يوللىرىنى كېڭەيتكەچكە، دېھقانلارنىڭ قوغۇنلىرى ئۈرۈمچى ۋە ئىچكىرى ئۆلكىلەردە بازار تاپتى.
</S>
<S ID=36761>
   بۇ يىل بۇ يېزىدىكى دېھقانلار 15 مىڭ مو يەرگە ‹‹سېرىق ناشېكەر›› قاتارلىق قوغۇن سورتلىرىنى تېرىپ، تېخنىكىلىق تەلەپ بويىچە پەرۋىش قىلدى ھەم قوغۇننىڭ قەنت مىقدارىنى ئاشۇرۇش ئۈچۈن قوغۇن تېرىلغان ئېتىزلارنى مەھەللىۋى ئوغۇت ۋە كۈنجۈرە بىلەن ئوغۇتلىدى.
</S>
<S ID=36762>
تېخنىك خادىملار ئېتىز بېشىغىچە بېرىپ، دېھقانلارنىڭ قوغۇن پەرۋىشىگە تېخنىكىلىق يېتەكچىلىك قىلدى.
</S>
<S ID=36763>
ئۇنىڭدىن باشقا، يېزا مەسئۇللىرى تۈرلۈك شەكىللەردىن پايدىلىنىپ، قوغۇن سودىگەرلىرىنى كۆپلەپ جەلپ قىلدى.
</S>
<S ID=36764>
ناھىيەنىڭ ئۈرۈمچى، جېجياڭ، بېيجىڭ، گۇاڭجۇ قاتارلىق ئۆلكە – شەھەرلەردىكى يېزا ئىگىلىك مەھسۇلاتلىرىنى سېتىش نۇقتىلىرى جايلار ئوتتۇرىسىدىكى سودا ئالاقىسىنى كۈچەيتتى.
</S>
<S ID=36765>
دېھقان ۋاسىتىچىلەرنى تېخنىكا، مەبلەغ جەھەتتىن قوللاپ، ئۇلارنىڭ سىرتقى ئورۇنلارغا كۆپلەپ قوغۇن يۆتكىشىگە مەدەت بەردى.
</S>
<S ID=36766>
بۇنىڭ بىلەن بۇ يېزىدىكى دېھقانلار ۋە قوغۇن سودىگەرلىرى 6 – ئاينىڭ ئاخىرىدىن ھازىرغىچە ئۈرۈمچى شەھىرى ۋە ئىچكىرى ئۆلكىلەرگە 28 مىڭ توننا قوغۇن يۆتكەپ سېتىپ، 61 مىليون 875 مىڭ يۈەن كىرىم قىلدى.
</S>
<S ID=36767>
‏
</S>
</TEXT>
/BODY
/DOC