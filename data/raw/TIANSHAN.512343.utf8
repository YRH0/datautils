<DOC>
<DOCID>TIANSHAN.512343</DOCID>
<HEADER>
<CLASS>خەلقئارا</CLASS>
<DATE>2016-03-23 19:58:10</DATE>
</HEADER>
<BODY>
<HEADLINE>
<S ID=21763>
دۇنيا سۇ كۈنى: ھاياتلىق مەنبەسىنى قەدىرلەيلى
</S>
</HEADLINE>
<TEXT>
<S ID=21764>
   3-ئاينىڭ 22-كۈنى بىرلەشكەن دۆلەتلەر تەشكىلاتى بېكىتكەن 24-قېتىملىق دۇنيا سۇ كۈنى. ب د ت مائارىپ-پەن-مەدەنىيەت تەشكىلاتى ئېلان قىلغان «دۇنيا سۇ بايلىقى تەرەققىيات دوكلاتى»دا كۆرسىتىلىشىچە، يەر شارىنىڭ سىرتقى قاتلىمىدىكى تاتلىق سۇ بايلىقى ئىنتايىن چەكلىك ئىكەن، ئۇنىڭ ئۈستىگە ماكان جەھەتتىكى جايلىشىشى تولىمۇ تەكشىسىز بولۇپ، بۇنىڭ ئىچىدە پەقەت %2.5 تاتلىق سۇ بايلىقىنىلا ئىنسانلار، ھايۋاناتلار ۋە ئۆسۈملۈكلەر ئىشلىتەلەيدىكەن.
</S>
<S ID=21765>
نۆۋەتتە، يەر شارىدا تەخمىنەن 884 مىليون نوپۇس يەنىلا تازىلانمىغان، بۇلغانغان سۇنى ئىچىۋېتىپتۇ، 2 مىليارد 600 مىليون نوپۇس ناچار تازىلىق ئەسلىھەلىرىنى ئىشلىتىۋېتىپتۇ، تەخمىنەن 3 مىلياردتىن 4 مىلياردقىچە كىشىنىڭ ئۆيىدە بىخەتەر، ئىشەنچلىك بولغان تۇرۇبا سۈيى يوق ئىكەن.
</S>
<S ID=21766>
ھەر يىلى تەخمىنەن 3 مىليون 500 مىڭ ئادەمنىڭ ئۆلۈش سەۋەبى سۇ يېتىشمەسلىك ۋە سۇ تازىلىق ئەھۋالى ياخشى بولماسلىق بىلەن مۇناسىۋەتلىك ئىكەن؛ يەر شارىدىكى %80تىن ئارتۇق كېرەكسىز سۇ يىغىۋېلىنمايدىكەن ياكى بىر تەرەپ قىلىنمايدىكەن.
</S>
<S ID=21767>
　　سۇ ھاياتلىق مەنبەسى، دۇنيادىكى ئەڭ قىممەتلىك بايلىقنىڭ بىرى.
</S>
<S ID=21768>
ۋاھالەنكى، ئەسلىدىنلا چەكلىك بولغان سۇ بايلىقىغا قارىتا، بىر تەرەپتىن ئىنسانلارنىڭ سۇغا بولغان ئېھتىياجى بارغانسېرى ئاشماقتا، يەنە بىر تەرەپتىن ئىسراپچىلىق ۋە بۇزغۇنچىلىق قىلماقتا.
</S>
<S ID=21769>
بۈگۈنكى كۈندە سۇ بايلىقى مەسىلىسىگە سەل قاراشقا بولمايدۇ، كەلگۈسىدە بەلكىم تېخىمۇ ئېغىر بولغان سۇ كىرىزىسى يۈز بېرىشى مۇمكىن.
</S>
<S ID=21770>
كىشلەر بۇنىڭغا يۈكسەك ئەھمىيەت بېرىشى، قىممەتلىك ھەم كەم بولسا بولمايدىغان سۇ بايلىقىنى قەدىرلىشى كېرەك.
</S>
<S ID=21771>
　　
</S>
</TEXT>
/BODY
/DOC