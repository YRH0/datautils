<DOC>
<DOCID>TIANSHAN.566955</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-11-23 10:59:42</DATE>
</HEADER>
<BODY>
<HEADLINE>
<S ID=61130>
ئاقتۇ ناھىيەسى يېزا ئىگىلىك قوشۇمچە مەھسۇلاتلىرى بازارلىرىنىڭ شارائىتىنى ياخشىلاپ، سودا ئوبوروتىنى جانلاندۇردى
</S>
</HEADLINE>
<TEXT>
<S ID=61131>
 مۇختەر نۇرمۇھەممەت خەۋەر قىلىدۇ: ئاقتۇ ناھىيەسى يېزا – بازارلارنىڭ يېزا ئىگىلىك قوشۇمچە مەھسۇلاتلىرى بازارلىرىنى ئۆزگەرتىش، بازار مۇھىتى ۋە ئىقتىدارىنى ياخشىلاشنى نۇقتىلىق خەلق تۇرمۇشى قۇرۇلۇشى قاتارىدا چىڭ تۇتۇپ، بازارلارنىڭ ئۇل ئەسلىھەلىرىنى مۇكەممەللەشتۈرۈپ، يېز – بازارلارنىڭ سودا ئوبوروتىنى جانلاندۇرۇپ، دېھقان – چارۋىچىلارنىڭ كىرىمىنىڭ ئېشىشىغا تۈرتكە بولدى.
</S>
<S ID=61132>
 بۇ ناھىيە يېقىنقى يىللاردىن بۇيان يېزا – بازارلاردا يېزا ئىگىلىك قوشۇمچە مەھسۇلاتلىرى سودا بازارلىرى قۇرۇشنى يېزا ئىقتىسادىنى يۈكسەلدۈرۈشتىكى مۇھىم ھالقا قىلىپ، بازارلارنىڭ قۇرۇلۇش شەكلى ۋە باشقۇرۇش تۈزۈلمىسىدە يېڭىلىق ياراتتى.
</S>
<S ID=61133>
سودا – سانائەت مەمۇرىي باشقۇرۇش، باج قاتارلىق تارماقلار بىلەن زىچ ماسلىشىپ، يېزا ئىگىلىك قوشۇمچە مەھسۇلاتلىرى سودا بازارلىرىنى باشقۇرۇش سىستېمىسىنى ئۈزلۈكسىز مۇكەممەللەشتۈردى.
</S>
<S ID=61134>
18 مىليون يۈەن مەبلەغ سېلىپ، ناھىيە بازىرىدا 100 مو كۆلەمدە يېزا ئىگىلىك مەھسۇلاتلىرى سودا بازىرى قۇرۇش بىلەن بىللە، بۇ يىل يەنە 36 مىليون 280 مىڭ يۈەن مەبلەغ سېلىپ، دېھقانچىلىق رايونىدىكى ئالتە يېزا – بازارنىڭ يېزا ئىگىلىك قوشۇمچە مەھسۇلاتلىرى سودا بازىرىنى ئۆزگەرتىش قۇرۇلۇشىنى تاماملىدى.
</S>
<S ID=61135>
ئويتاغ، بۇلۇڭكۆل، كوسراپ قاتارلىق چارۋىچىلىق يېزا – بازارلىرىدىمۇ يېزا ئىگىلىك قوشۇمچە مەھسۇلاتلىرى سودا بازىرى قۇرۇپ، قاپلاش دائىرىسىنى يەنىمۇ كېڭەيتتى.
</S>
<S ID=61136>
بۇنىڭ بىلەن ناھىيە بازىرى ۋە يېزا – بازارلاردىكى يېزا ئىگىلىك قوشۇمچە مەھسۇلاتلىرى بازىرىنىڭ مەينەت، قالايمىقان بولۇش ھالىتى تۈپتىن ئۆزگەرتىلىپ، يېزىلارنىڭ سودا ئوبوروتى جانلاندى.
</S>
<S ID=61137>
دېھقان – چارۋىچىلارمۇ ئۆزلىرىگە كېرەكلىك كۈندىلىك تۇرمۇش بۇيۇملىرى ۋە يېزا ئىگىلىك ئىشلەپچىقىرىش ۋاسىتىلىرىنى ئۆز يېرىدىلا سېتىۋالالايدىغان، ئېشىنچا مەھسۇلاتلىرىنى ساتالايدىغان بولدى.
</S>
</TEXT>
/BODY
/DOC