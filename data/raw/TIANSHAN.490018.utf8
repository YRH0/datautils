<DOC>
<DOCID>TIANSHAN.490018</DOCID>
<HEADER>
<CLASS>مەملىكەت</CLASS>
<DATE>2016-01-19 18:17:16</DATE>
</HEADER>
<BODY>
<HEADLINE>
<S ID=3945>
بېيجىڭ بۇ يىلدىن باشلاپ پۇتبول تۈرىنى تولۇق ئوتتۇرىغا ئۆرلەش ئىمتىھانى تۈرى قىلىپ بېكىتىدىكەن
</S>
</HEADLINE>
<TEXT>
<S ID=3946>
    خەۋەرلەرگە قارىغاندا، يېقىنقى يىللاردىن بۇيان، ئىچكىرى ئۆلكىلەر مەكتەپ ئىچىدە پۇتبولنى تەرەققىي قىلدۇرۇشقا ئەھمىيەت بەرگەن، بۇنىڭ ئىچىدە بېيجىڭ شەھىرى بۇ يىلدىن باشلاپ پۇتبول تۈرىنى تولۇق ئوتتۇرىغا ئۆرلەش ئىمتىھانى تەنتەربىيە ئىمتىھان تۈرىدە ئېلىنىدىغان ئىمتىھان تۈرى قىلىپ بېكىتىپ، مەكتەپ پۇتبولچىلىقىنى نۇقتىلىق تەرەققىي قىلدۇرىدىكەن.
</S>
<S ID=3947>
    شياڭگاڭ «شەرق گېزىتى» تورىنىڭ 1-ئاينىڭ 18-كۈنىدىكى خەۋىرىگە ئاساسلانغاندا، بېيجىڭ شەھەرلىك مائارىپ كومىتېتىنىڭ ئېيتىشىچە، مەيدان ۋە ئوقۇتقۇچى قاتارلىق ئامىللار تۈپەيلى ۋاقتىنچە پۈتۈن شەھەر بويىچە باشلانغۇچ مەكتەپلەردە پۇتبولنى تەرەققىي قىلدۇرۇش تۈرىنى يولغا قويالمايدىكەن، بۇ يىل بېيجىڭ شەھىرى چەت ئەلدىن پۇتبول ئوقۇتقۇچىسى تەكلىپ قىلىپ، مەكتەپلەردە دەرس ئۆتكۈزىدىكەن.
</S>
<S ID=3948>
    پۇتبولنى بۇ يىللىق تولۇق ئوتتۇرا مەكتەپكە ئۆرلەش ئىمتىھانى تەنتەربىيە سىناق تۈرىگە كىرگۈزۈشكە نىسبەتەن، بېيجىڭ شەھەرلىك مائارىپ كومىتېتى تەنتەربىيە گىگېنىسى ۋە سەنئەت تەربىيەسى باشقارمىسىنىڭ باشلىقى ۋاڭ جۈننىڭ بىلدۈرۈشىچە، بۇنداق بولغاندا ئوقۇغۇچىلارنىڭ تاللاش ئىمكانىيىتىنى كېڭەيتكىلى، ئىمتىھان مەزمۇنىنى سەرخىللاشتۇرغىلى بولىدىكەن، ئەمما ئوقۇغۇچىلارنىڭ پۇتبول ئىمتىھانىغا قاتنىشىشى شەرت ئەمەس ئىكەن.
</S>
<S ID=3949>
ئۇنىڭ ئېيتىشىچە، بېيجىڭ شەھىرىدە نۆۋەتتە 200دىن ئارتۇق پۇتبول مەكتىپى بار بولۇپ، بۇنىڭ ئىچىدە 113 باشلانغۇچ مەكتەپ بار ئىكەن، باشقا تۈردىكى مەكتەپلەرنىڭ سانى بولسا 97 ئىكەن.
</S>
<S ID=3950>
ھازىر پۇتبول تىرېنېرلىرىنى پەقەت فىرانسىيە، ئەنگلىيە قاتارلىق ياۋروپادىكى پۇتبول تەرەققىي قىلغان دۆلەتلەرگە ئۆگىنىشكە ئەۋەتىدىكەن، كېيىنچە بارغانسېرى باشقا دۆلەتلەرگە ئەۋەتىشكە كېڭەيتىدىكەن.
</S>
<S ID=3951>
    خەۋەر قىلىنىشىچە، بېيجىڭ شەھىرى سىرتقى رايونلاردا مەكتەپ پۇتبولنى تەرەققىي قىلدۇرۇشقا ئالاھىدە كۆڭۈل بۆلىدىكەن، شۇنداقلا بۇ يىل ئارگېنتىنا، گوللاندىيە قاتارلىق دۆلەتلەردىن پۇتبول ئوقۇتقۇچىسى تەكلىپ قىلىپ، بېيجىڭنىڭ شەھەر سىرتىدىكى مەكتەپلەردە ئوقۇغۇچىلارنى تەربىيەلەشكە ئورۇنلاشتۇرىدىكەن.
</S>
<S ID=3952>
ئۇنىڭدىن باشقا، ياپونىيەدىن ئالاھىدە تەكلىپ قىلىنغان تىرېنېر ھەر ئايدا مەخسۇس ياپونىيەدىن بېيجىڭ شەھىرى پىڭگۇ رايونىغا كېلىپ ئوقۇتۇش بىلەن شوغۇللىنىدىكەن.
</S>
<S ID=3953>
ئۇنىڭدىن باشقا، يەنچىڭ رايونى بېيكوڭ پۇتبول كۇلۇبى بىلەن ھەمكارلىشىپ مەكتەپ پۇتبولنى تەرەققىي قىلدۇرىدىكەن.
</S>
</TEXT>
/BODY
/DOC