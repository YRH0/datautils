<DOC>
<DOCID>TIANSHAN.522969</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-05-13 10:28:45</DATE>
</HEADER>
<BODY>
<HEADLINE>
<S ID=28040>
ئاپتونوم رايونىمىزدىكى مەمۇرىي كەنتلەردە ‹‹دېھقان–چارۋىچىلارنىڭ تەنتەربىيە بىلەن شۇغۇللىنىپ چېنىقىشقۇرۇلۇشى›› ئومۇملاشتى
</S>
</HEADLINE>
<TEXT>
<S ID=28041>
   سادىق ئىمىر خەۋەر قىلىدۇ: ‹‹ھۆكۈمەتنىڭ يېتەكلىشى، تارماقلارنىڭ ماسلاشتۇرۇشى، پۈتكۈل جەمئىيەتنىڭ ئورتاق قاتنىشىشىدا، ئاپتونوم رايوننىڭ 12 – بەش يىللىق ئاممىۋى تەنتەربىيە خىزمىتىدە زور نەتىجىلەر قولغا كەلتۈرۈلدى، ئاپتونوم رايونىمىزنىڭ تەنتەربىيە ئۇل ئەسلىھە قۇرۇلۇشىدا زور دەرىجىدە ئۆزگىرىش بولۇپ، ناھىيە دەرىجىلىك ئاممىۋى ساغلاملىق پائالىيەت مەركىزىنىڭ ئومۇملىشىش نىسبىتى %90كە يەتتى، مەمۇرىي كەنتلەرنىڭ ھەممىسىدە ‹دېھقان – چارۋىچىلارنىڭ تەنتەربىيە بىلەن شۇغۇللىنىپ چېنىقىش قۇرۇلۇشى› ئومۇملاشتى››، دېدى ئاپتونوم رايونلۇق تەنتەربىيە ئىدارىسىنىڭ باشلىقى زۇنۇن كېرىم 10 – ماي ئېچىلغان ئاپتونوم رايوننىڭ 2016 – يىللىق ئاممىۋى تەنتەربىيە خىزمىتى يىغىنىدا.
</S>
<S ID=28042>
   تونۇشتۇرۇلۇشىچە، ئاپتونوم رايونىمىز بويىچە 165 يېزا – بازاردا ‹‹دېھقان – چارۋىچىلارنىڭ تەنتەربىيە بىلەن شۇغۇللىنىپ چېنىقىش قۇرۇلۇشى›› يولغا قويۇلۇپ، 35 مەھەللىدە كۆپ ئىقتىدارلىق تەنتەربىيە مەيدانى ياسالغان، 17 مەھەللە تەنتەربىيە كۇلۇبى ۋە 12 تەنتەربىيە باغچىسى قۇرۇلۇشىغا ئىقتىسادىي ياردەم بېرىلگەن؛ 29 تەنتەربىيە بىلەن شۇغۇللىنىپ چېنىقىش يولى ياسالغان، 3000 يۈرۈشتىن ئارتۇق چېنىقىش ئۈسكۈنىسى ئورنىتىلغان، ئادەم بېشىغا 1.6 كىۋادرات مېتىردىن چېنىقىش مەيدانى توغرا كەلگەن. ئاپتونوم رايونىمىز بويىچە تىزىمغا ئېلىنغان تەنتەربىيە يېتەكچىلىرى 25 مىڭ 872گە يەتكەن، دۆلەت دەرىجىلىك تەنتەربىيە يېتەكچىلىرى 427گە، 1 – دەرىجىلىك تەنتەربىيە يېتەكچىلىرى 3429غا، 2 – دەرىجىلىك تەنتەربىيە يېتەكچىلىرى 7906گە، 3 – دەرىجىلىك تەنتەربىيە يېتەكچىلىرى 14 مىڭ 110غا يەتكەن؛ ئاممىۋى ساغلاملىق قۇرۇلۇشى يولغا قويۇلۇپ، ئۇدا 12 يىل تەنتەربىيەنى ئاساسىي قاتلامغا يۈزلەندۈرۈش پائالىيىتى كەڭ كۆلەمدە قانات يايدۇرۇلۇپ، تۈرلۈك پائالىيەتلەردىن 10 مىڭ مەيدان／قېتىمدىن كۆپرەك ئۆتكۈزۈلگەن، پائالىيەتكە 10 مىليون ئادەم／قېتىم قاتناشقان، 30 نەچچە تۈرلۈك ياشلار، ئۆسمۈرلەر تەنتەربىيە پائالىيەتلىرى ئۆتكۈزۈلگەن، 1100دىن ئارتۇق مەكتەپتە 80 مىڭدىن ئارتۇق ئوقۇغۇچى قاتناشقان ياشلار، ئۆسمۈرلەر مەكتەپ پۇتبول پائالىيىتى ئۆتكۈزۈلگەن.
</S>
</TEXT>
/BODY
/DOC