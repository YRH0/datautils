<DOC>
<DOCID>TIANSHAN.532855</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-05 11:13:03</DATE>
</HEADER>
<BODY>
<HEADLINE>
<S ID=32009>
ئاز سانلىق مىللەتلەر تەرەققىيات مەبلىغىدىن 30 تۈر ئۇچتۇرپان ناھىيەسىگە ماكانلاشتى
</S>
</HEADLINE>
<TEXT>
<S ID=32010>
    ئىختىيارىي مۇخبىرىمىز ئابدۇسالام نىياز خەۋىرى: ئۇچتۇرپان ناھىيەسىنىڭ 2016-يىللىق ئاز سانلىق مىللەتلەر تەرەققىيات مەبلىغى پىلانىدىكى 30 تۈر يېقىندا تەستىقلانغان بولۇپ، بۇنىڭغا جەمئىي 15 مىليون يۈەن تۈر مەبلىغى ئەمەلىيلەشتۈرۈلدى. بۇ 30 تۈر ئىچىدىكى 22 تۈر چېگرانى گۈللەندۈرۈپ، خەلقنى بېيىتىش تولۇقلىما مەبلەغ تۈرى بولۇپ، بۇنىڭ ئۈچۈن ئەمەلىيلەشكەن مەبلەغ 11 مىليون يۈەن. نوپۇسى ئاز مىللەتلەرنى يۆلەش ئۈچۈن ئاجرىتىلغان تەرەققىيات تۈرى 8 بولۇپ، بۇنىڭ ئۈچۈن ئەمەلىيلەشكەن مەبلەغ 4 مىليون يۈەن.
</S>
<S ID=32011>
    ئىگىلىنىشىچە، بۇ تۈرلەر ئاساسلىقى دېھقان ئائىلىلىرىگە ئىسسق قوتان سېلىش، چارۋا نەسلىنى ياخشىلاش ۋە كۆپەيتىش، كۆۋرۈك سېلىش، قۇياش ئېنېرگىيەلىك يول چىرىغى ئورنىتىش قاتارلىق ئەلرايى قۇرۇلۇشلىرىغا چېتىلىدىغان بولۇپ، ناھىيەدىكى 30 كەنت، 2626 دېھقان ئائىلىسى بۇنىڭدىن بىۋاسىتە مەنپەئەتلىنىدىكەن. بۇ تۈرلەر يولغا قويۇلغاندىن كېيىن، كەنت ئاممىسىنىڭ «تېز ئۈنۈم بېرىدىغان» تۈرلەر ئارقىلىق نامراتلىقتىن قۇتۇلۇش قەدىمى يەنىمۇ تېزلىتىلىدىكەن.
</S>
</TEXT>
/BODY
/DOC