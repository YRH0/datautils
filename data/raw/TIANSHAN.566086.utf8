<DOC>
<DOCID>TIANSHAN.566086</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-11-20 14:56:01</DATE>
</HEADER>
<BODY>
<HEADLINE>
<S ID=60646>
يوپۇغا ناھىيەسى تۇپراقنىڭ شورلىشىشى ۋە قۇملىشىپ كېتىشىنىڭ ئالدىنى ئېلىش مەبلەغ كاپالىتىگە ئىگە بولدى
</S>
</HEADLINE>
<TEXT>
<S ID=60647>
 ئىمىنجان تۇرسۇن خەۋەر قىلىدۇ: يوپۇغا ناھىيەسى يېقىندا مەركەز ۋە ئاپتونوم رايوننىڭ 9 مىليون 410 مىڭ يۈەن تۇپراقنىڭ شورلىشىشى ۋە قۇملىشىپ كېتىشىنى تۈزەش، ئالدىنى ئېلىش مەخسۇس تەتقىقات تۈرى ياردەم مەبلىغىگە ئېرىشىپ، بۇ قۇرۇلۇشتا ئومۇميۈزلۈك ئىش باشلىدى.
</S>
<S ID=60648>
 بۇ ناھىيە جەنۇبىي شىنجاڭ بويىچە قۇملۇق بىرقەدەر كۆپ، تۇپرىقى شورلۇق، سۈيى تۇزلۇق رايونلارنىڭ بىرى.
</S>
<S ID=60649>
بۇ ناھىيە يېقىنقى يىللاردىن بۇيان دۆلەت ۋە ئاپتونوم رايوننىڭ يېزا ئىگىلىكىنى راۋاجلاندۇرۇش، ئېكولوگىيەنى تۈزەش، نامراتلىقتىن قۇتۇلدۇرۇش تىپىدىكى ياردەم مەبلىغىنى يېتەكچى قىلىپ، قۇمنى تىزگىنلەش، شورلىشىشنىڭ ئالدىنى ئېلىش، يەرنى مۇنبەتلەشتۈرۈش قاتارلىق تۇپراق ئېكولوگىيەسىنى ياخشىلاپ ئاممىنى نامراتلىقتىن قۇتۇلدۇرۇش قۇرۇلۇش تۈرلىرىگە ئايانماي مەبلەغ سېلىپ، سىيەك، ئاچچىق قاتارلىق يېزىلاردا تۇزلۇق سۇنى تۇزسىزلاندۇرۇپ پايدىلىنىش قۇرۇلۇشىنى ۋە ئاچچىق، بايئاۋات يېزىسىدا 137 مىڭ مو ئىھاتە ئورمانلىق بەرپا قىلىش قۇرۇلۇشىنى يولغا قويۇپ، شورلۇق، قاقاسلىق ۋە قۇملۇق يەرلەرنى ئۆزگەرتىشنى نۇقتىلىق چىڭ تۇتتى.
</S>
<S ID=60650>
 ناھىيە تۇپراق ئېكولوگىيەسىنى تۈزەش نۇقتىلىق قۇرۇلۇشىدا دۆلەت ۋە ئاپتونوم رايوندىكى مۇناسىۋەتلىك تارماقلارنىڭ مۇئەييەنلەشتۈرۈشى ۋە مايىللىقىغا ئېرىشىپ، يېقىندا يەنە دۆلەتنىڭ 3 مىليون 710 مىڭ يۈەن ئاجرىتىلغان شىنجاڭدىكى قۇرغاق، شورلۇق رايونلارنىڭ ئېكولوگىيەسىنى تۈزەش تەتقىقات تۈر ياردىمى ۋە تۇپراقنى تېمىتىپ سۇغىرىش شارائىتىدا قايتىدىن شورلىشىپ كەتكەن يەرلەردىكى تۇز تەركىبىنى تۆۋەنلىتىش، كونترول قىلىش تۈر ياردىمى، ئاپتونوم رايوننىڭ 5 مىليون 700 مىڭ يۈەن ئاجرىتىلغان يېزا ئىگىلىك پەن – تېخنىكا قۇرۇلمىسىدا يېڭىلىق يارىتىش ئۈلگە تۈرى، جەنۇبىي شىنجاڭدىكى تۇزلۇق سۇ، قۇملۇقنى تۈزەش تېخنىكا تەتقىقاتى ۋە ئۈلگە تۈرى قاتارلىق تۆت چوڭ تۈردىكى مەبلەغ ياردىمىنى قولغا كەلتۈرۈپ، شورلۇق يەر، تۇزلۇق سۇنى ئۆزگەرتىش، قۇملىشىپ كېتىشنىڭ ئالدىنى ئېلىش قۇرۇلۇشلىرىنى داۋاملىق يولغا قويدى.
</S>
</TEXT>
/BODY
/DOC