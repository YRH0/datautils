<DOC>
<DOCID>TIANSHAN.556214</DOCID>
<HEADER>
<CLASS>شىنجاڭ</CLASS>
<DATE>2016-10-13 13:05:58</DATE>
</HEADER>
<BODY>
<HEADLINE>
<S ID=53261>
بېيجىڭ «شىنفادى» گۇرۇھى قەشقەر شەھىرى بىلەن يېزا ئىگىلىك مەھسۇلاتلىرىنى سېتىۋېلىش ھەمكارلىقى ئورناتتى
</S>
</HEADLINE>
<TEXT>
<S ID=53262>
    بېيجىڭ «شىنفادى» گۇرۇھى قەشقەر شەھىرى بىلەن يىلىدا 70 مىڭ توننا يېزا ئىگىلىك مەھسۇلاتلىرىنى سېتىۋېلىش ھەمكارلىقى ئورناتتى
</S>
<S ID=53263>
    جۇڭگو ئاخبارات تورى، قەشقەر، 12-ئۆكتەبىر تېلېگراممىسى، تەڭرىتاغ ئۇيغۇرچە تورى تەرجىمىسى: 3-نۆۋەتلىك شىنجاڭ قەشقەر يېزا ئىگىلىك يەرمەنكىسى قەشقەر ۋىلايىتى كوناشەھەر ناھىيەسى جەنۇبىي شىنجاڭ يېزا ئىگىلىك مەھسۇلاتلىرىنى توپ سېتىش بازىرى ئۇنىۋېرسال سارىيىدا كېلىشىم ئىمزالاش يىغىنى ئۆتكۈزدى، بېيجىڭ «شىنفادى» گۇرۇھى شىنجاڭ قەشقەر شەھىرى بىلەن يىلىدا 70 مىڭ توننا يېزا ئىگىلىك مەھسۇلاتلىرىنى سېتىۋېلىشقا ھەمكارلىق ئورناتتى.
</S>
<S ID=53264>
    بېيجىڭ «شىنفادى» گۇرۇھىنىڭ باش مۇدىرى جاڭ يۈشى كېلىشىم ئىمزالىغاندىن كېيىن مۇخبىرىغا مۇنداق دېدى: گۇرۇھىمىز ھەر يىلى شىنجاڭنىڭ چىلان، ياڭاق، ئۆرۈك قاتارلىق يېزا ئىگىلىك مەھسۇلاتلىرىنى سېتىۋالىدۇ، بۇ گۇرۇھ ھەر يىلى سېتىۋالىدىغان قۇرۇق مېۋە، يەل-يېمىشلەر تەخمىنەن 670 مىڭ توننىغا يېتىدۇ.
</S>
<S ID=53265>
بۇنىڭ ئىچىدە قەشقەردىن سېتىۋالغان قىسىمى تەخمىنەن 60 مىڭ توننا ئەتراپىدا كېلىدۇ.
</S>
<S ID=53266>
    جاڭ يۈشىنىڭ دېيىشىچە، ئۆزگىچە قۇياش نۇرى، ئالاھىدە سۇ - تۇپراق بايلىقى ۋە يېشىل ئورگانىك بولسا قەشقەر يېزا ئىگىلىك مەھسۇلاتلىرىنى «مۇتلەق ئۈستۈنلۈك»كە ئىگە قىلىدىكەن، لېكىن، مەھسۇلات ھەر قانچە ياخشى بولسىمۇ، يەنىلا ئۇنى بازارغا يۈزلەندۈرۈش كېرەككەن.
</S>
<S ID=53267>
يېزا ئىگىلىك كۆرگەزمىسى بولسا ناھايىتى ياخشى بىر تەشۋىقات سۇپىسى بولالايدىكەن.
</S>
<S ID=53268>
    3-نۆۋەتلىك قەشقەر يېزا ئىگىلىك كۆرگەزمىسىنى ئۇيۇشتۇرغۇچى تەرەپ جەنۇبى شىنجاڭ يېزا ئىگىلىك مەھسۇلاتلىرى بازىرىنىڭ باش مۇدىرى جاڭ پېڭيۇڭ مۇنداق دېدى: قەشقەر يېزا ئىگىلىك كۆرگەزمىسىنىڭ جەلپ قىلىش كۈچى كۈنسېرى ئېشىۋاتىدۇ، 3-نۆۋەتلىك قەشقەر يېزا ئىگىلىك كۆرگەزمىسى شىنجاڭ ئىچى سىرتىدىكى 145 تىن ئارتۇق سودىگەرنى ئۆزىگە جەلپ قىلدى.
</S>
<S ID=53269>
    ئۇ مۇنداق دېدى: بۇنىڭدىن ئىلگىرى «شنفادى» گۇرۇھى بىۋاسىتە يېزا-كەنتلەرگە بېرىپ، دېھقانلارنىڭ ئۆيلىرىگىچە كىرىپ سېتىۋالاتتى، بۇ قېتىمقى جەنۇبىي شىنجاڭ يېزا ئىگىلىك مەھسۇلاتلىرىنى توپ سېتىش بازىرى بىلەن ھەمكارلاشقاندىن كېيىن، جەنۇبىي شىنجاڭ يېزا ئىگىلىك مەھسۇلاتلىرى بازىرى «شىنفادى» گۇرۇھىنىڭ مەھسۇلات بازىرىغا ئايلانغانلىقىدىن دېرەك بېرىدۇ، بىزنىڭ تاللىشىمىزدىن ئۆتكەندىن كېيىن سۈپىتىگە تېخىمۇ كاپالەتلىك قىلغىلى بولىدۇ.
</S>
<S ID=53270>
    ئىگىلىنىشىچە، شۇ كۈنى نەچچە ئون كارخانا كېلىشىم ئىمزالىغان، كېلىشىم سوممىسى 6 مىليارد يۇەن خەلق پۇلىدىن ئېشىپ كەتكەن.
</S>
<S ID=53271>
12-ئۆكتەبىر بىر قىسىم سودىگەرلەر ناھىيە-شەھەرلەرگىچە بېرىپ كۆزدىن كەچۈرگەندىن كېيىن يەنە كېلىشىم ئىمزالىغان.
</S>
<S ID=53272>
    پىراكتىكانت ۋەلى مەھەممەت تەرجىمىسى
</S>
</TEXT>
/BODY
/DOC