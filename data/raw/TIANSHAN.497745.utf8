<DOC>
<DOCID>TIANSHAN.497745</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-15 17:09:07</DATE>
</HEADER>
<BODY>
<HEADLINE>
<S ID=10979>
توقسۇ ناھىيەسىدىكى كەنت تارىخي كۆرگەزمىخانىسى ۋەتەنپەرۋەرلىك تەربىيە بازىسىغا ئايلاندى
</S>
</HEADLINE>
<TEXT>
<S ID=10980>
    ئىختىيارىي مۇخبىرىمىز مۇھەممەد تۇراپ خەۋىرى: 3-فېۋرال مەن توقسۇ ناھىيە ئىچئېرىق يېزا قىزىلنۇر كەنتىنىڭ مەدەنىيەت زالىنىڭ ئىچىگە ئورۇنلاشتۇرۇلغان كەنت تارىخي كۆرگەزمىخانىسىغا كىرىپ، تامغا يېزىپ قويۇلغان «بەختلىك تۇرمۇشنى قەدىرلەپ، گۈزەل ئەتىنى يارىتايلى»دېگەن خەتلەرنى كۆرۈپ ھاياجانلاندىم.
</S>
<S ID=10981>
    قىزىلنۇر كەنتى بۇ ناھىيەنىڭ ئىچېرىق يېزا تەۋەسىدىكى ئەسلى ئورنىدىن كۆچۈرۈپ يېڭىدىن سېلىنغان بىر كەنت بولۇپ، ئاھالىسى 1600 دىن ئاشىدۇ. ماڭا ھەمرا بولۇپ بارغان يېزىلىق پارتكوم شۇجىسى سۇلايمان ئىبراھىم مۇنداق دېدى:بىز كەنتتىكى دېھقان-چارۋىچىلارنىڭ ئىشلەپچىقىرىش ۋە تۇرمۇش تارىخىنى نامايان قىلىپ، ئەۋلادلارنىڭ ئەمگەك روھى ۋە شەرەپلىك ئەنئەنىسىنى ئېسىدە چىڭ تۇتۇشى ئۈچۈن، بىز كەنت تارىخىي كۆرگەزمىخانىسىنى قۇردۇق.
</S>
<S ID=10982>
ھازىر كەنت تارىخىي كۆرگەزمىخانىسى ۋەتەنپەرۋەرلىك تەربىيە بازىسىغا ئايلاندى.
</S>
<S ID=10983>
    كۆرگەزمىخانىدا ئوتۇغۇچ، كىرسىن چىراغ، سوقا، ئوغاق قاتارلىق دېھقانچىلىق سايمانلىرى قويۇلغان بولۇپ، بۇلار دېھقانلارنىڭ ئېتىزدا جاپالىق ئەمگەك قىلىۋاتقان كۆرۈنىشىنى ئەسلىتىدۇ.
</S>
<S ID=10984>
چىغرىق، رەڭسىز تېلېۋىزور، رادىيو قاتارلىق بۇيۇملار دېھقان- چارۋىچىلارنىڭ تۇرمۇش شارائىتىنىڭ بارغانسېرى ياخشىلىنىۋاتقانلىقىدىن دېرەك بېرىدۇ.
</S>
<S ID=10985>
كۆرگەزمىخانىنىڭ تېمىدا كەنتنىڭ ئومۇمىي ئەھۋالى ۋە كەنتنىڭ بارلىققا كېلىش ھەم راۋاجلىنىش تارىخى تۇنۇشتۇرۇلغان بولۇپ، بىر قىسىم رەسىملەر قىزىلنۇر كەنتىنىڭ تارىخىي ئەھۋالى ۋە كەنتنىڭ ئۇزۇن يىللاردىن بۇيانقى قىياپىتىنى نامايان قىلىپ بېرىدۇ.
</S>
<S ID=10986>
    سۇلايمان ئىبراھىم بىر دانە ياغاچ تەڭنىنى كۆرسىتىپ تۇرۇپ مۇنداق دېدى: بۇ 150 يىل تارىخقا ئىگە تەڭنە.
</S>
<S ID=10987>
مۇشۇنىڭغا ئوخشاش 30 دىن ئارتۇق قەدىمقى تۇرمۇش بۇيۇملىرىنى كەنتتىكى دېھقان-چارۋىچىلار ھەقسىز ئىئانە قىلغان.
</S>
<S ID=10988>
    بۇلتۇر، بۇ ناھىيە جېجياڭ ئۆلكىسى لىشۈي شەھىرىنىڭ ساھەلەر بويىچە ياردەم بېرىش مەبلىغىدىن 23 مىليون يۈەن مەبلەغنى قولغا كەلتۈرۈپ، ناھىيە بويىچە كەنت تارىخىي كۆرگەزمىخانىسىنى ئۆز ئىچىگە ئالغان كەنت دەرىجىلىك مەدەنىيەت زالىدىن 16 نى يېڭىدىن سېلىپ ۋە 29 نى كېڭەيتىپ سېلىپ، يېزىلارنىڭ ئاممىۋى مەدەنىيەت ئۇل ئەسلىھەلىرىنى زور دەرىجىدە ياخشىلاپ، يېزىلارنىڭ ئاممىۋى مەدەنىيەت تۇرمۇشىنى بېيىتتى.
</S>
</TEXT>
/BODY
/DOC