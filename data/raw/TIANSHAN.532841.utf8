<DOC>
<DOCID>TIANSHAN.532841</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-05 11:06:14</DATE>
</HEADER>
<BODY>
<HEADLINE>
<S ID=32004>
كۆپ خىل تەدبىر ئارقىلىق ئىشقا ئورۇنلاشتۇرۇش يولى كېڭەيتىلدى
</S>
</HEADLINE>
<TEXT>
<S ID=32005>
    ئىختىيارىي مۇخبىرىمىز ئابدۇسالام قادىر خەۋىرى: غۇلجا ناھىيەسى ئىشقا ئورۇنلاشتۇرۇش ۋە قايتا ئىشقا ئورۇنلاشتۇرۇش خىزمىتىنى خەلق تۇرمۇشى قۇرۇلۇشىنىڭ مۇھىم تەركىبى سۈپىتىدە چىڭ تۇتۇپ، كۆپ خىل يوللار ئارقىلىق ئېشىنچا ئەمگەك كۈچلىرىنى ئىشقا ئورۇنلاشتۇردى.
</S>
<S ID=32006>
    بۇ ناھىيە مۇشۇ بىر قانچە يىلدىن بۇيان، دېھقان-چارۋىچىلارنىڭ قىشلىق ئارىسالدى ۋاقتىدىن پايدىلىنىپ، يەرلىك مالىيەدىن مەخسۇس مەبلەغ ئاجرىتىپ، ماھارەت بويىچە تەربىيەلەشنى يولغا قويۇپ، 4000دىن ئارتۇق ئەمگەكچىنى ماھارەت بويىچە تەربىيەلەپ، لاياقەتلىك بولغانلارغا ئىش ئورنىغا چىقىش ئىجازەتنامىسى تارقىتىپ بەردى. 
</S>
<S ID=32007>
    غۇلجا ناھىيەسىدە يېزا ئېشىنچا ئەمگەك كۈچى 110 مىڭدىن ئارتۇق بولۇپ، بۇ ناھىيە ئىشقا ئورۇنلاشتۇرۇش ۋە قايتا ئىشقا ئورۇنلاشتۇرۇش جەھەتتە قىسقا ۋە ئۇزۇن مۇددەتلىك ئىشقا ئورۇنلاشتۇرۇش تەدبىرى ئارقىلىق ئەمگەك كۈچلىرىنىڭ ئىشقا ئورۇنلىشىش يولىنى كېڭەيتتى. نۆۋەتتە بۇ ناھىيەنىڭ 20 يېزا-بازار (مەيدان)، 147 كەنت (مەھەللە) ىدە ئىشقا ئورۇنلاشتۇرۇش مەركىزى ۋە ئەمگەكچىلەرنى ئىشقا ئورۇنلاشتۇرۇش شىركەتلىرى قۇرۇلۇپ، ئىشقا ئورۇنلاشتۇرۇش، ئىشقا تونۇشتۇرۇش ئىشلىرى ئوڭۇشلۇق ئېلىپ بېرىلماقتا.
</S>
<S ID=32008>
    ئىستاتىستىكىغا ئاساسلانغاندا، ھەر يىلى بۇ ناھىيەدىن 200 دىن ئارتۇق ئېشىنچا ئەمگەك كۈچى ئاپتونوم رايون ئىچى-سىرتىغا چىقىپ ئىشلەيدىكەن. ئۇنىڭدىن باشقا، ھەر يىلى ھۆكۈمەتنىڭ بىر تۇتاش يېتەكچىلىكىدە كارخانىلارغا ئورۇنلاشتۇرۇلىدىغان ئەمگەكچىلەر 8000غا يېتىدىكەن.
</S>
</TEXT>
/BODY
/DOC