<DOC>
<DOCID>TIANSHAN.553288</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-09-27 15:16:50</DATE>
</HEADER>
<BODY>
<HEADLINE>
<S ID=50979>
توقسۇ ناھىيەسى يېزا ئىگىلىكىنى زامانىۋىلاشتۇرۇش سەۋىيەسىنى ئۆستۈردى
</S>
</HEADLINE>
<TEXT>
<S ID=50980>
    نىياز ساتتار خەۋەر قىلىدۇ: توقسۇ ناھىيەسى بۇ يىل يېزا ئىگىلىكى، يېزا، دېھقانلار خىزمىتىنى قوللاش سالمىقىنى زورايتىپ، ئاشلىق، پاختا، باغ – ئورمانچىلىق، چارۋىچىلىق بازا قۇرۇلۇشىنى كۈچەيتىش ئارقىلىق يېزا ئىگىلىكىنى زامانىۋىلاشتۇرۇش سەۋىيەسىنى ئۆستۈرۈپ، يېزا ئىگىلىكىنىڭ ئۈنۈمىنى ۋە دېھقانلارنىڭ كىرىمىنى ئاشۇرۇشنى تېزلەتتى.
</S>
<S ID=50981>
    ناھىيە زامانىۋى يېزا ئىگىلىكىنى يۈكسەلدۈرۈش ۋە دېھقانلارغا نەپ يەتكۈزۈش نىشانىنى چۆرىدەپ يېزا ئىگىلىك كەسىپ قۇرۇلمىسىنى ئەلالاشتۇرۇپ، سۈپەتلىك تاۋار ئاشلىق، پاختا، خاس باغ – ئورمانچىلىق ۋە باقمىچىلىق بازا قۇرۇلۇشى ئاساس قىلىنغان يېزا ئىگىلىكىنىڭ تىپىنى ئۆزگەرتىپ، دەرىجىسىنى ئۆستۈرۈش قۇرۇلۇشىنى چىڭ تۇتۇپ، يېزا ئىگىلىكىنى كەسىپلەشتۈرۈشنى ئىلگىرى سۈردى.
</S>
<S ID=50982>
ئاشلىق تېرىلغۇ كۆلىمىنى 350 مىڭ مو ئەتراپىدا مۇقىملاشتۇرۇپ، كېۋەز تېرىلغۇ كۆلىمىنى 870 مىڭ مو ئەتراپىدا كونترول قىلدى، خاس مېۋىچىلىك بازىسىنىڭ كۆلىمىنى 400 مىڭ موغا يەتكۈزدى.
</S>
<S ID=50983>
مېۋىلەرنى يىغىش، دەرىجىگە ئايرىش، قۇرۇتۇش، ساقلاش، سېتىش ھالقىلىرىنى قېلىپلاشتۇرۇپ، مېۋە سېتىش يوللىرىنى كېڭەيتتى.
</S>
<S ID=50984>
قوي، كالا باقمىچىلىق بازىسى قۇرۇلۇشى، نەسىل ياخشىلاش، باقمىچىلىقنى كۆلەملەشتۈرۈش ۋە ئۆلچەملەشتۈرۈش قۇرۇلۇشىنى كۈچەپ يولغا قويۇپ، ئىشلەپچىقىرىش سەۋىيەسىنى ئۈزلۈكسىز ئۆستۈرۈپ، پىششىقلاش كارخانىلىرىنىڭ خام ماتېرىيال ئېھتىياجىغا ئۈنۈملۈك كاپالەتلىك قىلىش بىلەن بىللە، يېزا ئىگىلىك مەھسۇلاتلىرىنى سېتىش يوللىرىنى راۋانلاشتۇرۇپ، يېزا ئىگىلىك مەھسۇلاتلىرى بازىرى ۋە ئوبوروت سىستېمىسىنى مۇكەممەللەشتۈردى.
</S>
<S ID=50985>
يېزا – بازارلاردىكى كەسپىي ھەمكارلىق تەشكىلاتلىرى ۋە دېھقان ۋاسىتىچىلەر قوشۇنىنى زورايتتى.
</S>
<S ID=50986>
ئۇنىڭدىن باشقا خاس يېزا ئىگىلىك مەھسۇلاتلىرى، زىيانسىز، يېشىل يېمەكلىك، ئورگانىك يېمەكلىك ئېتىراپنامىسىنى رويخەتكە ئالدۇرۇش خىزمىتىنى ياخشى ئىشلەپ، يېزا ئىگىلىكىدىكى باشلامچى كارخانىلارنى كۆپلەپ جەلپ قىلىپ، يېزا ئىگىلىك مەھسۇلاتلىرىنىڭ سۈپەت بىخەتەرلىكىنى كۈچەيتتى.
</S>
<S ID=50987>
‏    
</S>
</TEXT>
/BODY
/DOC