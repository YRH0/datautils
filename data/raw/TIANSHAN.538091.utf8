<DOC>
<DOCID>TIANSHAN.538091</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-08-01 15:05:53</DATE>
</HEADER>
<BODY>
<HEADLINE>
<S ID=35781>
پىچان ناھىيەسىنىڭ ئىشلەپچىقىرىش ئومۇمىي قىممىتى مۇقىم ئاشتى
</S>
</HEADLINE>
<TEXT>
<S ID=35782>
   ئىختىيارىي مۇخبىرىمىز مىجىت ئىبراھىم خەۋىرى: پىچان ناھىيەسى بۇ يىل كىرگەندىن بۇيان، ئىلگىرىكى يىللاردىكى تەجرىبە-ساۋاقلارنى ئەستايىدىل يەكۈنلەپ، ئۈنۈملۈك تەدبىرلەرنى قوللىنىپ، ئاكتىپ ئامىللارنى تولۇق ئىشقا سېلىپ، داڭلىق ماركا يارىتىش ئىستراتېگىيەسىنى يولغا قويۇپ، سودىگەر چاقىرىپ مەبلەغ جەلپ قىلىشقا كۈچەش بىلەن بىرگە، يېڭىچە سانائەتلىشىش، يېزا ئىگىلىكىنى كەسىپلەشتۈرۈش قەدىمىنى تېزلەتكەنلىكتىن، ناھىيەنىڭ ئىشلەپچىقىرىش ئومۇمىي قىممىتى مۇقىم ئاشتى.
</S>
<S ID=35783>
   پىچان ناھىيەسى بۇ يىل كىرگەندىن بۇيان، «تىرىشقاندىلا ئۆزگەرتكىلى بولىدۇ، تىرىشساقلا ئۆزگەرتەلەيمىز» دېگەن ئىدىيەدە چىڭ تۇرۇپ، ئىقتىسادنىڭ تۆۋەنلەش بېسىمى، تۈرلۈك قىيىنچىلىق، خىرىس ۋە بازار سۇسلىشىشتەك پايدىسىز ئامىللارنىڭ تەسىرىنى يېڭىپ، ھەقىقىي تۇتۇپ، ئەمەلىي ئىشلەپ، ھەر قايسى تەرەپلەرنىڭ ئاكتىپلىقىنى تولۇق قوزغاپ، ئېچىۋىتىش دائىرىسىنى ئۈزلۈكسىز كېڭەيتتى، سودىگەر چاقىرىپ مەبلەغ جەلپ قىلىش، ئىقتىسادنى راۋاجلاندۇرۇشقا دائىر سىياسەت-تەدبىرلەرنى ئەمەلىيلەشتۈرۈش ئارقىلىق، سانائەت، يېزا ئىگىلىكى، ساياھەتچىلىكنى زور كۈچ بىلەن ئىلگىرى سۈرۈپ، ئۇنىۋېرسال كۈچىنى ئۈزلۈكسىز يۇقىرى كۆتۈردى.
</S>
<S ID=35784>
ئىگىلىنىشىچە، بۇ يىلنىڭ ئالدىنقى يېرىمىدا، پىچان ناھىيەسىنىڭ ئىشلەپچىقىرىش ئومۇمىي قىممىتى 4 مىليارد 358 مىليون يۈەنگە يېتىپ، ئالدىنقى يىلىنىڭ ئوخشاش مەزگىلىدىكىسىدىن %7.4 ئاشقان؛ پۈتۈن جەمئىيەتنىڭ مۇقىم مۈلۈك سېلىنمىسى 5 مىليارد 115 مىليون يۈەنگە يېتىپ، ئالدىنقى يىلىنىڭ ئوخشاش مەزگىلىدىكىسىدىن %2.49 ئاشقان؛ سانائەت ئاشۇرۇلما قىممىتى 2 مىليارد 225 مىليون يۈەنگە يېتىپ، %4.66 ئاشقان؛ يەرلىك مالىيە كىرىمى 445 مىليون يۈەنگە يېتىپ، ئالدىنقى يىلىنىڭ ئوخشاش مەزگىلىدىكىسىدىن %3.96 ئاشقان؛ سودىگەر چاقىرىپ مەبلەغ جەلپ قىلىشتا ئەمەلىيلەشكەن مەبلەغ 4 مىليارد 292 مىليون يۈەنگە يېتىپ، %35.21 ئاشقان؛ شەھەر - بازارلاردا تېزىملاتقان ئىشسىزلىق نىسبىتى %3.5 ئىچىدە كونترول قىلىنغان.
</S>
</TEXT>
/BODY
/DOC