<DOC>
<DOCID>TIANSHAN.502111</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-25 20:41:51</DATE>
</HEADER>
<BODY>
<HEADLINE>
<S ID=15893>
كەنتكە چۈشكەن كادىرلار ئاممىغا تېخىمۇ ياخشى مۇلازىمەت قىلىشقا تىرىشتى
</S>
</HEADLINE>
<TEXT>
<S ID=15894>
    ئىختىيارىي مۇخبىرلىرىمىز غەيرەت جاسارەت، مەھەممەت مامۇت خەۋەر قىلىدۇ: جۇڭگو نېفىت – خىمىيە سانائىتى گۇرۇھى غەربىي شىمال نېفىت ئىدارىسىدىن كەلپىن ناھىيەسىنىڭ يۇرچى يېزىسى قۇمئېرىق كەنتىگە چۈشكەن كادىرلار ئەۋزەللىكىنى جارى قىلدۇرۇپ، ئاساسىي قاتلام تەشكىلاتىنىڭ باشقۇرۇش ئىقتىدارىنى يۇقىرى كۆتۈرۈپ، ئاممىغا تېخىمۇ ياخشى مۇلازىمەت قىلىشقا تىرىشتى.
</S>
<S ID=15895>
    قۇمئېرىق كەنتى ئاھالە كومىتېتىنىڭ قورۇسىغا ئېسىلغان جەدۋەللەردىن كەنتنىڭ تۈرلۈك ئىشلىرىنى ئېنىق بىلگىلى بولاتتى.
</S>
<S ID=15896>
كەنت ئاھالىسى مۇختار قادىر ۋاقتى بولسىلا بۇ يەرگە كېلىپ، جەدۋەللەرنى كۆرۈپ كېتەتتى.
</S>
<S ID=15897>
ئۇ مۇنداق دېدى: ئىلگىرى كەنتىمىزدە بۇنداق ئاشكارا ئېلان قىلىش تاختىسى يوق ئىدى.
</S>
<S ID=15898>
كەنتكە چۈشكەن كادىرلار كەلگەندىن كېيىن، يېزىدىن تارقىتىلغان تۆۋەن كاپالەت پۇلى كىمگە تارقىتىلدى؟
</S>
<S ID=15899>
كىمگە تارقىتىلمىدى؟
</S>
<S ID=15900>
دېگەنلەرنىڭ ھەممىسى ئېنىق ئېلان قىلىنىدىغان بولدى.
</S>
<S ID=15901>
كۆپچىلىك بۇنىڭدىن ئادىللىق ھېس قىلدى. ئۇلار يەنە بىر قىسىم پائالىيەت ۋە تەربىيەلەشلەرنىڭ مەزمۇنىنى ئېنىق ئېلان قىلىپ، بىزگە قولايلىق يارىتىپ بەردى.
</S>
<S ID=15902>
    ئاشكارا ۋە ئېنىق بولۇش كەنتكە چۈشكەن كادىرلارنىڭ كەنت دەرىجىلىك ئاساسىي قاتلام تەشكىلاتى قۇرۇلۇشىنى كۈچەيتىش خىزمىتىنىڭ باشلىنىشى بولدى.
</S>
<S ID=15903>
بۇلتۇر كەلپىن ناھىيەسىنىڭ يۇرچى يېزىسى قۇمئېرىق كەنتىگە چۈشكەن كادىرلار كەنتكە كەلگەندىن كېيىن، نېفىت كارخانىلىرىنىڭ پارتىيە قۇرۇلۇشىنى ئېنىقلاشتۇرۇپ باشقۇرۇش چارىسىنى ئىجادىي كىرگۈزۈپ، خىزمەت تەرتىپىنى ئايدىڭلاشتۇرۇپ، كەنت كادىرلىرىنىڭ مەسئۇلىيەت ئېڭىنى يۇقىرى كۆتۈردى.
</S>
<S ID=15904>
قۇمئېرىق كەنتى پارتىيە ياچېيكىسىنىڭ شۇجىسى كامىلجان ئېزىز مۇنداق دېدى: ئىلگىرى دېھقانلار ئارىسىدا تالاش – تارتىش، تۆۋەن كاپالەت پۇلى ئالىدىغان ئىش بولسا، ھەممىسى مېنىلا ئىزدەپ كېلەتتى.
</S>
<S ID=15905>
ھازىر كادىرلارنىڭ ئىش تەقسىماتى ئايرىلغاندىن كېيىن، مۇناسىۋەتلىك كادىرلارنى ئىزدەپ، مەسىلىنى ھەل قىلىدىغان بولدى.
</S>
<S ID=15906>
دېھقانلارنىڭ بۇ جەھەتتىكى ئېڭى يۇقىرى كۆتۈرۈلدى. كەنت كادىرلىرىنىڭ ئۇيۇشۇشچانلىقىمۇ ئاشتى.
</S>
<S ID=15907>
    كەنتكە چۈشكەن كادىرلار يېزا، كەنتلەرنىڭ باشقۇرۇشنى ئۇچۇرلاشتۇرۇشنىڭ ئاساسى ئاجىز بولۇش، خىزمەت خاتىرىسىنى قول بىلەن يېزىشنى ئاساس قىلىش، خىزمەت ئۈنۈمى تۆۋەن بولۇش مەسىلىسىگە قارىتا، رەقەملەشكەن يېزا، كەنت ئىشلىرىنى ئۇنىۋېرسال باشقۇرۇش سىستېمىسىنى تۈزۈپ، كەنتنىڭ نوپۇس، مۇقىملىقنى قوغداش، جۇغراپىيەلىك ئۇچۇرلىرىنى مەركەزلىك باشقۇرۇشنى ئىشقا ئاشۇردى.
</S>
<S ID=15908>
خىزمەت گۇرۇپپىسىنىڭ باشلىقى ۋاڭ جۈندې مۇنداق دېدى: زامانىۋى كارخانا باشقۇرۇش تەجرىبىسىنى يېزا، كەنتلەرگە يۈزلەندۈرۈشتىكى مەقسەت تەشكىلىي قۇرۇلۇشنى كۈچەيتىشتىن ئىبارەت.
</S>
<S ID=15909>
بىز زامانىۋى باشقۇرۇش ئىدىيەسى، ئىلمىي خىزمەت ئۇسۇلى، شۇنىڭدەك مەسئۇلىيەتنى ھەر بىر كىشىگىچە ئەمەلىيلەشتۈرۈپ، مەڭگۈ كەتمەيدىغان خىزمەت گۇرۇپپىسى قۇرۇش؛ ئۇچۇرلاشتۇرۇش جەھەتتە ئۈلگە تىكلەپ، ئاپتونوم رايونىمىز يېزىلىرىنىڭ ئۇچۇرلاشتۇرۇش قۇرۇلۇشىنى ئىلگىرى سۈرۈشكە تىرىشىمىز.
</S>
<S ID=15910>
‏    
</S>
</TEXT>
/BODY
/DOC