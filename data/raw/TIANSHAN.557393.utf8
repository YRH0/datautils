<DOC>
<DOCID>TIANSHAN.557393</DOCID>
<HEADER>
<CLASS>شىنجاڭ</CLASS>
<DATE>2016-10-18 17:23:08</DATE>
</HEADER>
<BODY>
<HEADLINE>
<S ID=53933>
شەھەر، يېزىلارنى سۇ بىلەن تەمىنلەشنى بىر گەۋدىلەشتۈرۈش ئاممىغا نەپ يەتكۈزدى
</S>
</HEADLINE>
<TEXT>
<S ID=53934>
    گۈزەلنۇر ئۆمەر خەۋەر قىلىدۇ: توققۇزتارا ناھىيەسى بۇ يىل شەھەر، يېزىلارنى سۇ بىلەن تەمىنلەشنى بىرگەۋدىلەشتۈرۈش قۇرۇلۇشىنى نۇقتىلىق خەلق تۇرمۇشى قۇرۇلۇشى قاتارىدا چىڭ تۇتۇپ، يېزىلاردىكى سۇ تۇرۇبىلىرىنى ئۆزگەرتىپ، دېھقان – چارۋىچىلارنىڭ ئىشلەپچىقىرىش ۋە تۇرمۇشتىكى سۇ ئىشلىتىش شارائىتىنى ياخشىلىدى.
</S>
<S ID=53935>
   بۇ ناھىيە خەلق تۇرمۇشى قۇرۇلۇشى سېلىنمىسىنى زورايتىپ، شەھەر، يېزىلارنى سۇ بىلەن تەمىنلەشنى بىرگەۋدىلەشتۈرۈشنى تېزلىتىپ، 2020 – يىلىغا بارغاندا دېھقانچىلىق، چارۋىچىلىق رايونلىرىنىڭ بىخەتەر سۇ بىلەن قاپلىنىش نىسبىتىنى %97كە يەتكۈزۈش نىشانىنى چۆرىدەپ، سۇچىلىق قۇرۇلۇشىغا بولغان سېلىنمىنى كۆپەيتتى.
</S>
<S ID=53936>
ھازىر ئاغارسىن بازىرىنىڭ ئاغارسىن كەنتىدە ئىشچىلار ئىسمېنا قوشۇپ ئىشلەپ، تۇرۇبا لىنىيەسىنى ئۆزگەرتىۋاتىدۇ، تۈر مەسئۇلى ساۋ جىجيەن مۇنداق دېدى: ھازىرغىچە 20 كىلومېتىر ئۇزۇنلۇقتا تۇرۇبا ياتقۇزۇش ئېرىقچىسى قېزىپ بولدۇق، 10 – ئاينىڭ ئاخىرىغىچە قۇرۇلۇشنى تاماملاشنى پىلانلىدۇق، بىز ئىسمېنا قوشۇپ ئىشلەپ سان ۋە سۈپەتكە كاپالەتلىك قىلغان ھالدا قۇرۇلۇشنى تاماملايمىز، شەھەر، يېزىلارنى سۇ بىلەن تەمىنلەشنى بىرگەۋدىلەشتۈرۈش قۇرۇلۇشىنى ئەمەلىيلەشتۈرۈشتىن ئىلگىرى ئاغارسىن بازىرى ئاغارسىن كەنتىنىڭ ئەزاسى گۈلجاتنىڭ ئەڭ چوڭ باش قېتىنچىلىقى ئىچىدىغان سۇ مەسىلىسى ئىدى، قۇدۇق سۈيى بەزىدە بار، بەزىدە يوق بولغاننىڭ ئۈستىگە سۇنىڭ سۈپىتىمۇ ياخشى ئەمەس ئىدى، ھازىر قۇرۇلۇش ئىشچىلىرى ئىلگىرىكى كونا تۇرۇبىلارنى چىقىرىۋېتىپ، ئورنىغا يېڭى تۇرۇبا ياتقۇزدى ھەم تەكشۈرۈش قۇدۇقى تەسىس قىلىپ، تۇرۇبا سۈيىنى ھەربىر ئائىلىگە ئەكىرىشكە باشلىدى، گۈلجات تۇرۇبا سۈيىنىڭ بالدۇرراق ئۆيىگە كىرگۈزۈلۈپ، پاكىز تۇرۇبا سۈيى ئىچىشكە تەقەززا بولماقتا.
</S>
<S ID=53937>
   ئاغارسىن بازىرى شەھەر، يېزىلارنى سۇ بىلەن تەمىنلەشنى بىرگەۋدىلەشتۈرۈشنى يولغا قويغاندىن كېيىن، بۇ بازاردىكى ئاغارسىن، قوشئاغاش، دەرتى ۋە ئەرداۋان قاتارلىق كەنتلەردىكى 2693 ئائىلىلىك 9426 كىشىنىڭ ئىچىدىغان سۇ مەسىلىسى ھەل قىلىنىدۇ.
</S>
<S ID=53938>
   ئۇقۇشىمچە، ‹‹12 – بەش يىل››دا، توققۇزتارا ناھىيەسى دۆلەتنىڭ تۈر قۇرۇلۇش مەبلىغىنى قولغا كەلتۈرۈش ۋە يەرلىك مالىيەدىن مەبلەغ ئاجرىتىشتا مۇقىم مۈلۈك مەبلىغى 200 مىليون يۈەندىن ئاشقان ھەرخىل دەرىجىدىكى تۇرۇبا تورىدىن 2900 كىلومېتىر ياتقۇزۇپ، سۇ سىغىمى 1000 توننىدىن ئاشىدىغان سۇ زاۋۇتىدىن ئۈچنى قۇرغان.
</S>
<S ID=53939>
يېزا – كەنتلەرنى ئىچىدىغان سۇ بىلەن تەمىنلەش قۇرۇلۇشى بۇ ناھىيەدىكى 13 يېزا – بازار، مەيدان، 76 كەنت، 138 مىڭ كىشىنى قاپلاپ، دېھقانچىلىق، چارۋىچىلىق رايونلىرىنىڭ بىخەتەر ئىچىدىغان سۇ بىلەن قاپلىنىش نىسبىتىنى %97كە يەتكۈزۈش نىشانىغا يېقىنلاشقان.
</S>
</TEXT>
/BODY
/DOC