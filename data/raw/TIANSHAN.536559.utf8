<DOC>
<DOCID>TIANSHAN.536559</DOCID>
<HEADER>
<CLASS>ئۈرۈمچى</CLASS>
<DATE>2016-07-25 10:44:41</DATE>
</HEADER>
<BODY>
<HEADLINE>
<S ID=34574>
ئۈرۈمچى ناھىيەلىك يەرلىك باج ئىدارىسى قېزىلما بايلىق بېجى ئىسلاھاتىنى پۇختا ئىلگىرى سۈردى
</S>
</HEADLINE>
<TEXT>
<S ID=34575>
    ئىختىيارىي مۇخبىرلىرىمىز ھەجەرگۈل ئابلىز، ئېلىجان مۇھەممەد خەۋەر قىلىدۇ: ئۈرۈمچى ناھىيەلىك يەرلىك باج ئىدارىسى بۇ يىل كىرگەندىن بۇيان تىجارەت بېجىنى قوشۇلما قىممەت بېجىغا ئۆزگەرتىش ئىسلاھاتىنى پائال يولغا قويۇش بىلەن بىرگە تەننەرخ بويىچە باج ئېلىش، شىركەتلەرنىڭ يۈكىنى يەڭگىللىتىش، تەننەرخنى تېجەشنى ئىلگىرى سۈرۈش قاتارلىق جەھەتلەردىكى ئەمەلىي بىلىملەرنى ئۆگىنىشنى كۈچەيتىپ، خادىملارنىڭ كەسپىي ئىقتىدارىنى ئۆستۈرۈپ، قېزىلما بايلىق بېجى ئىسلاھاتىنى پۇختا ئىلگىرى سۈردى.
</S>
<S ID=34576>
    بۇ ئىدارە باشقۇرۇش تەۋەلىكىدىكى كۆمۈر قازىدىغان كارخانىلار ۋە يېقىنقى بەش يىل جەريانىدا قېزىلما بايلىق بېجى تاپشۇرۇۋاتقان كارخانىلارنى ئىنچىكە تەكشۈرۈپ ئارخىپلاشتۇرۇپ، قېزىلما بايلىق بېجى ئىسلاھاتىنىڭ ئوڭۇشلۇق ئىلگىرى سۈرۈلۈشىگە كاپالەتلىك قىلدى. بۇ ئىدارە يەنە باج زالىنىڭ ئېلان تاختىسى، ئۈندىدار سۇپىسى، QQ توپى قاتارلىقلار ئارقىلىق قېزىلما بايلىق بېجى ئىسلاھاتىغا ئائىت سىياسەتلەرنى تەشۋىق قىلىپ، باج تاپشۇرغۇچىلارنىڭ قېزىلما بايلىق بېجى ئىسلاھاتىدىكى يېڭى ئۇچۇرلارنى ۋاقتىدا ئىگىلىشىگە قولايلىق ياراتتى. باج تاپشۇرغۇچىلار ھەل قىلالمىغان قىيىن نۇقتىلارغا جاۋاب بېرىپ، ئۇلارنىڭ باج تاپشۇرۇش ئاكتىپلىقىنى ئۇرغۇتتى. بۇنىڭ بىلەن بۇ ئىدارە ئالدىنقى يېرىم يىلدا يىغقان قېزىلما بايلىق بېجى 3 مىليون 433 مىڭ يۈەنگە يېتىپ، بۇلتۇرقى ئوخشاش مەزگىلدىكىدىن %150 ئاشتى.
</S>
<S ID=34577>
‏
</S>
</TEXT>
/BODY
/DOC