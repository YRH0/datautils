<DOC>
<DOCID>TIANSHAN.527234</DOCID>
<HEADER>
<CLASS>شىنجاڭ</CLASS>
<DATE>2016-06-07 18:01:00</DATE>
</HEADER>
<BODY>
<HEADLINE>
<S ID=30027>
ئاساسنى چىڭىتىپ، ئۇلنى مۇستەھكەملەشنىڭ يېڭى سەھىپىسىنى ئاچايلى
</S>
</HEADLINE>
<TEXT>
<S ID=30028>
مۇخبىرىمىز لى چۈنشيا
</S>
<S ID=30029>
   ئىشقا ئورۇنلىشىش خەلق تۇرمۇشىنىڭ ئاساسى؛ مائارىپ خەلق تۇرمۇشىنىڭ ئۇلى.
</S>
<S ID=30030>
   ئىككى يىل بۇرۇن مەركەزنىڭ 2 – قېتىملىق شىنجاڭ خىزمىتى سۆھبەت يىغىنىدا ئىشقا ئورۇنلاشتۇرۇشنى 1 – ئورۇنغا قويۇش، مائارىپنى ئالدىن تەرەققىي قىلدۇرۇشتا چىڭ تۇرۇش تەكىتلەنگەنىدى.
</S>
<S ID=30031>
   ئىشقا ئورۇنلىشىش شىنجاڭدىكى ئەڭ چوڭ خەلق تۇرمۇشى مەسىلىسى. مائارىپ خىزمىتىنى ياخشى ئىشلەش شىنجاڭنىڭ ئىقتىسادىي، ئىجتىمائىي تەرەققىياتىنى ئىلگىرى سۈرۈش ۋە ئەبەدىي ئەمىنلىكىنى ئىشقا ئاشۇرۇشتىكى تۈپ تەدبىر، شۇنداقلا ئىشقا ئورۇنلاشتۇرۇشنى كېڭەيتىش، خەلق تۇرمۇشىنى ياخشىلاشنىڭ ئاساسى.
</S>
<S ID=30032>
   ئىككى يىلدىن بۇيان ئىشقا ئورۇنلاشتۇرۇش ئىزچىل بىرىنچى تەلەپ، بىرىنچى مەسئۇلىيەت ۋە بىرىنچى نىشان، خەلق تۇرمۇشىنى ياخشىلاش ۋە كاپالەتلەندۈرۈشتىكى بىرىنچى چوڭ ئىش قىلىندى. ئىشقا ئورۇنلاشقانلار يوق ئائىلە ئەزالىرىنى 24 سائەت ئىچىدە ئىشقا ئورۇنلاشتۇرۇش، ئادەتتىكى ئالىي مەكتەپنى پۈتكۈزۈپ ئىشقا ئورۇنلىشالمىغان ئىستۇدېنتلارنى شىنجاڭغا نىشانلىق ياردەم بېرىۋاتقان ئۆلكە، بىۋاسىتە قاراشلىق شەھەرلەرگە تەربىيەلىنىشكە ئەۋەتىش، توقۇمىچىلىق، كىيىم – كېچەك كەسپى ئارقىلىق مىليون كىشىنى ئىشقا ئورۇنلاشتۇرۇشقا تۈرتكە بولۇش، ‹‹تېز ئۈنۈملۈك›› تۈرلەر ۋە ئاۋام ئىگىلىك تىكلەش، ئامما يېڭىلىق يارىتىش قاتارلىق تەدبىرلەر ئارقىلىق ئىشقا ئورۇنلاشتۇرۇشقا تۈرتكە بولۇشنىڭ بۇرغىسى ياڭرىتىلدى.
</S>
<S ID=30033>
   ئىككى يىلدىن بۇيان ئىشقا ئورۇنلاشتۇرۇش جەھەتتە قولغا كەلتۈرۈلگەن نەتىجىلەر كۆرۈنەرلىك بولدى: ئاپتونوم رايونىمىز شەھەر، بازارلىرىدا يېڭىدىن ئىشقا ئورۇنلاشقانلار 930 مىڭغا يەتتى، يېزىلاردىكى 5 مىليون 250 مىڭ ئېشىنچا ئەمگەكچى يۆتكەپ ئىشقا ئورۇنلاشتۇرۇلدى، ئىشقا ئورۇنلاشقانلار يوق ئائىلىدىن بىر كىشىنى 24 سائەت ئىچىدە ئىشقا ئورۇنلاشتۇرۇشقا كاپالەتلىك قىلىندى، شۇ قاتاردا ئالىي مەكتەپنى پۈتكۈزگەن ئىستۇدېنتلارنىڭ ئىشقا ئورۇنلىشىش نىسبىتى %88تىن يۇقىرى بولدى... ئاپتونوم رايونىمىزنىڭ ئىشقا ئورۇنلاشتۇرۇش خىزمىتى مۇقىم ئىلگىرى سۈرۈلدى، شەھەر، يېزىلاردا ئىشقا ئورۇنلاشتۇرۇش ۋەزىيىتى مۇقىم ئاشتى.
</S>
<S ID=30034>
   ئىككى يىلدىن بۇيان ئاپتونوم رايونىمىز ھەر يىلى مائارىپقا 50 مىليارد يۈەندىن ئارتۇق مەبلەغ سېلىپ، ئۇل ئەسلىھەلەرنى، مەكتەپ ئېچىش شارائىتىنى ياخشىلاپ، ئوقۇتقۇچىلار قوشۇنىنى كۈچەيتىپ، مائارىپ ئىشلىرىنىڭ تەرەققىياتىنى كۈچلۈك كاپالەتكە ئىگە قىلدى يېزىلاردىكى ئوقۇش يېشىغا توشمىغانلارنىڭ ئىككى يىل ھەقسىز ‹‹قوش تىل›› ئۆگىنىش مائارىپىنى پۈتۈن شىنجاڭ تەۋەسىدە ئومۇملاشتۇردى، جەنۇبىي شىنجاڭدىكى ئۈچ ۋىلايەت، بىر ئوبلاستتا ھەقسىز تولۇق ئوتتۇرا مائارىپىنى يولغا قويۇپ، 90 مىڭدىن ئارتۇق ئوقۇغۇچىغا نەپ يەتكۈزدى، كەسپىي مائارىپتا ئوقۇغۇچىلارنىڭ ئۆسۈپ يېتىلىشىگە پايدىلىق بولغان ‹‹ئۆتۈشمە كۆۋرۈك›› سېلىندى...
</S>
<S ID=30035>
   ئىككى يىلدىن بۇيان مائارىپتا خەلققە مەنپەئەت يەتكۈزىدىغان بىر تۈركۈم قۇرۇلۇش تۈرلىرى تاماملىنىپ، نەتىجىلەر يارىتىلدى: ئوقۇش يېشىغا توشمىغانلار مائارىپىدا زور بۆسۈش بولدى، ئوقۇش يېشىغا توشمىغانلارنىڭ ئۈچ يىل بۇرۇن يەسلىگە كىرىش نىسبىتى %72كە يەتتى؛ ئالىي مائارىپ، كەسپىي مائارىپ تېز تەرەققىي قىلدى، تولۇق ئوتتۇرا مەكتەپكە ئۆرلەش نىسبىتى %84كە يەتتى؛ ئوقۇغۇچىلارغا ئىقتىساد جەھەتتىن ياردەم بېرىش سىستېمىسى بارغانسېرى مۇكەممەللەشتى، ئاجىز مەكتەپلەرنىڭ مەكتەپ باشقۇرۇش شارائىتى ئومۇميۈزلۈك ياخشىلاندى...
</S>
<S ID=30036>
   بۈگۈنكى كۈندە چۆل – باياۋانلارنى كېزىپ ئۆتسەك، ئالىي مەكتەپلەرنى پۈتكۈزگەن نەچچە ئون مىڭ ئوقۇغۇچىنىڭ ئاساسىي قاتلامنىڭ 1 – سېپىگە بېرىپ، ئاساسىي قاتلامدا يىلتىز تارتىش، مۇقىملىقنى ساقلاش، شىنجاڭنى گۈللەندۈرۈشتىكى مۇھىم كۈچكە ئايلىنىۋاتقانلىقىنى؛ ئىشقا ئورۇنلاشقانلار يوق ئائىلە ئەزالىرىنىڭ ‹‹قىلدىغان ئىشى بار بولۇپ، پۇل تېپىپ، كەلگۈسىگە ئۈمىدۋار›› بولۇۋاتقانلىقىنى، تۇرمۇشىنىڭ كاپالەتكە ئىگە بولۇپ، بۇ ئارقىلىق ئۆزىنى قۇدرەت تاپقۇزۇۋاتقانلىقىنى؛ يېزىلاردىكى ئېشىنچا ئەمگەكچىلەرنىڭ ھۈنەر ئۆگىنىپ، دېھقاندىن سانائەت ئىشچىسىغا ئايلىنىۋاتقانلىقىنى، روھىي قىياپىتىدە يېپيېڭى ئۆزگىرىش بولۇپ، تۇرمۇشتا تېخىمۇ شانلىق مۇساپىنى باشلاۋاتقانلىقىنى بايقايمىز.
</S>
<S ID=30037>
   بۈگۈنكى كۈندە بىز تەڭرىتاغنىڭ جەنۇبى ۋە شىمالىنى ئايلىنىدىغان بولساق، ھەيۋەت بىلەن قەد كۆتۈرۈپ تۇرغان ئوقۇتۇش بىنالىرىدا ئوقۇغۇچىلارنىڭ ئوقۇۋاتقانلىقىنى، ئوقۇش يېشىدىكى بالىلارنىڭ مەكتەپلەردە ساغلام، خۇشال – خۇرام ئۆسۈپ يېتىلىۋاتقانلىقىنى، ئوقۇغۇچىلارغا ئىسسىق چۈشلۈك تاماق بېرىلىۋاتقانلىقىنى، ئالىي مائارىپ ۋە كەسپىي مائارىپ سىستېمىسىنىڭ ئۈزلۈكسىز مۇكەممەللىشىپ، شىنجاڭنى ئېچىش ۋە گۈللەندۈرۈش ئۈچۈن تېخىمۇ كۆپ مۇنەۋۋەر ئىختىساسلىقلار، ھۈنەر – سەنئەت ماھىرلىرىنىڭ تەربىيەلىنىۋاتقانلىقىنى كۆرەلەيمىز.
</S>
<S ID=30038>
   ئاپتونوم رايونىمىزنىڭ مائارىپ سۈپىتى ۋە ئىشقا ئورۇنلاشتۇرۇش سۈپىتىنى يەنىمۇ ئۆستۈرۈپ، گۈزەل شىنجاڭ قۇرۇش مۇساپىسىدە رەڭدار سەھىپە ئاچالايدىغانلىقىغا ئىشەنچىمىز كامىل!
</S>
</TEXT>
/BODY
/DOC