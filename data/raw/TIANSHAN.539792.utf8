<DOC>
<DOCID>TIANSHAN.539792</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-08-09 11:59:52</DATE>
</HEADER>
<BODY>
<HEADLINE>
<S ID=38147>
ئاقسۇ ۋىلايىتىدە ‹‹ھۆكۈمەتنىڭ ئۈچ خىل خىراجىتى›› ئوخشاش مەزگىلدىكىدىن %8.98 تۆۋەنلىدى
</S>
</HEADLINE>
<TEXT>
<S ID=38148>
   مۇخبىر ئابلىكىم شەمشىنىڭ ئالاقىدار ئورۇنلاردىن ئۇقۇشىچە، ئاقسۇ ۋىلايىتىنىڭ ئالدىنقى يېرىم يىلدىكى ‹‹ھۆكۈمەتنىڭ ئۈچ خىل خىراجىتى›› چىقىمى 65 مىليون 948 مىڭ يۈەن بولۇپ، بۇلتۇرقى ئوخشاش مەزگىلدىكىدىن 6 مىليون 505 مىڭ يۈەن ئازىيىپ، %8.98 تۆۋەنلىگەن.
</S>
<S ID=38149>
بۇ ئاقسۇ ۋىلايىتىدە ‹‹ھۆكۈمەتنىڭ ئۈچ خىل خىراجىتى›› نىڭ ئۇدا بەش يىل ئازايغانلىقىدىن دېرەك بېرىدۇ.
</S>
<S ID=38150>
   ئۇقۇشىمچە، بۇ ۋىلايەت يېقىنقى يىللاردىن بۇيان ئىقتىسادچىل، تېجەشلىك بولۇشنى قەتئىي ئىجرا قىلىپ، ‹‹ئاددىي – ساددا بولۇش›› ئىدىيەسىدە چىڭ تۇرۇپ، ‹‹ھۆكۈمەتنىڭ ئۈچ خىل خىراجىتى›› چىقىمىنى قاتتىق كونترول قىلغان.
</S>
<S ID=38151>
بولۇپمۇ بۇ يىل ئادەتتىكى چىقىم زور دەرىجىدە قىسقارتىلىپ، ھەر دەرىجىلىك مالىيە تارماقلىرى ‹‹ھۆكۈمەتنىڭ ئۈچ خىل خىراجىتى››نى ھەرقايسى ئورۇنلارنىڭ يىل بېشىدىكى تارماقلار خامچوتىغا كىرگۈزۈپ، ئومۇمىي سوممىسىنى مەنبەدىن باشقۇرۇشنى يولغا قويغان.
</S>
<S ID=38152>
ئاپتوموبىل ئىشلىتىش، كۈتۈۋېلىش قاتارلىق چىقىملارنى زور كۈچ بىلەن قىسقارتىپ، مەمۇرىي مەشغۇلات تەننەرخىنى ئازايتقان.
</S>
</TEXT>
/BODY
/DOC