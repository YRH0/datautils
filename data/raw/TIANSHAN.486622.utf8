<DOC>
<DOCID>TIANSHAN.486622</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-01-11 11:21:58</DATE>
</HEADER>
<BODY>
<HEADLINE>
<S ID=2261>
ئۈچتۇرپان ناھىيەسىدە گۆش قويى باقمىچىلىقى ئىلگىرى سۈرۈلدى
</S>
</HEADLINE>
<TEXT>
<S ID=2262>
    ئابدۇسالام نىياز، ئۆمەرجان ساۋۇت خەۋىرى: ئۈچتۇرپان ناھىيەسى باقمىچىلىقتا چارۋا نەسلىنى ياخشىلاش ئاساسىدا، گۆش قويى باقمىچىلىقىنى راۋاجلاندۇرۇپ، دېھقان – چارۋىچىلارنىڭ كىرىمىنى ئاشۇرۇش ئاساسىنى پۇختىلىدى.
</S>
<S ID=2263>
    بۇ ناھىيە گۆش قويى باقمىچىلىقىدا، نەسىل ئۆزگەرتىش سېلىنمىسىنى كۆپەيتىپ، خىزمەت خىراجىتىگە تولۇق كاپالەتلىك قىلدى.
</S>
<S ID=2264>
405 مىڭ يۈەن تەربىيەلەش خىراجىتى ۋە خىزمەت خىراجىتى، 112 مىڭ 500 يۈەن تۆرەلمە كۆچۈرۈش خىراجىتى ئاجرىتىپ، 107 ئورۇندا كالا، قوي نەسىللەندۈرۈش پونكىتى قۇردى.
</S>
<S ID=2265>
دېھقان – چارۋىچىلارنى تەشۋىقات ئارقىلىق يېتەكلەپ، كەنت دەرىجىلىك تېخنىكلار، باقمىچىلىق ئائىلىلىرى ۋە نامرات ئائىلىلەرنى تۈركۈمگە بۆلۈپ تەربىيەلىدى.
</S>
<S ID=2266>
چارۋا نەسلىنى ياخشىلاشقا ۋە گۆش قويى باقمىچىلىقىغا ئائىت قوللانمىلارنى تارقىتىپ، دېھقان – چارۋىچىلارنىڭ چارۋا نەسلىنى ياخشىلاش خىزمىتىگە بولغان تونۇشىنى ئۆستۈردى.
</S>
<S ID=2267>
گۆش قويى كۆپەيتىش ئۈلگە كۆرسىتىش ئائىلىسى، گۆش قويى نەسلىنى ياخشىلاش ئۈلگە كۆرسىتىش ئائىلىسى بەرپا قىلىپ، مۇكاپاتلاش، تولۇقلىما بېرىش سىياسىتىنى ئەمەلىيلەشتۈردى.
</S>
<S ID=2268>
538 مىڭ 500 يۈەن گۆش قويى يېتىشتۈرۈش تۈر مەبلىغى ئاجرىتىپ، ئاممىنى گۆش قويى بېقىشقا يېتەكلىدى.
</S>
<S ID=2269>
بۇنىڭ بىلەن ھازىر ناھىيە بويىچە ئىلمىي ئۇسۇلدا چارۋامال بېقىش ئۈلگە كۆرسىتىش ئائىلىسى 344كە، نەسىل ئۆزگەرتىش ئۈلگە كۆرسىتىش ئائىلىسى 45كە، گۆش قويى كۆپەيتىش ئۈلگە كۆرسىتىش ئائىلىسى 32گە، گۆش قويى بورداقچىلىق ئائىلىسى 12گە، نەسلى ياخشىلانغان گۆش قويى 65 مىڭ 193كە يەتتى.
</S>
</TEXT>
/BODY
/DOC