<DOC>
<DOCID>TIANSHAN.548744</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-09-09 11:36:19</DATE>
</HEADER>
<BODY>
<HEADLINE>
<S ID=47990>
شايار ناھىيەسى يەرلىك ئىختىساسلىقلار قوشۇنىنى زورايتتى
</S>
</HEADLINE>
<TEXT>
<S ID=47991>
   ئابلەت ئىمىش خەۋەر قىلىدۇ: شايار ناھىيەسى يېقىنقى يىللاردىن بۇيان ناھىيەلىك پارتىيە مەكتەپ، يىراق مۇساپىلىك تەربىيەلەش پونكىتى، ئەمگەكچى ئەۋەتىش ئورۇنلىرىنىڭ رولىدىن تولۇق پايدىلىنىپ، تەربىيەلەش كۇرسىدا ماھارەت ئۆگىتىش، بازىدا ئەمەلىي مەشىقلەندۈرۈش، قوشماق بولۇپ ياردەم بېرىش ئارقىلىق يەرلىك ئىختىساسلىقلارنى تەربىيەلەشنى چىڭ تۇتۇپ، ئۇلارنىڭ نامراتلىقتىن قۇتۇلۇپ بېيىشىغا ئىشەندى.
</S>
<S ID=47992>
   ئۇقۇشىمچە، بۇ ناھىيە 8 – ئاينىڭ ئاخىرىغىچە ئاپتونوم رايون، ۋىلايەت، تارىم ئۇنىۋېرسىتېتىدىن باغ – ئورمانچىلىق، چارۋىچىلىق مۇتەخەسسىسلىرىنى تەكلىپ قىلىپ، مەخسۇس تېمىلىق لېكسىيە، 45 مەيدان (قېتىم) ئەمەلىي مەشغۇلات ئورۇنلاشتۇرۇپ، 8600دىن ئارتۇق كىشىنى تەربىيەلىگەن.
</S>
<S ID=47993>
ھەر دەرىجىلىك پارتىيە ئەزالىرى، كادىرلار، تېخنىكلار، تېرىقچىلىق، باقمىچىلىق ماھىرلىرى بىلەن يەرلىك ئىختىساسلىقلاردىن قوشماق بولغانلار 15 مىڭ كىشىگە يەتكەن.
</S>
<S ID=47994>
يەرلىك ئىختىساسلىقلار باقمىچىلىق، ئېتىز پەرۋىشى، قۇرۇلۇش تېخنىكىسى قاتارلىق جەھەتلەردىكى ئەۋزەللىكىنى جارى قىلدۇرۇپ، ئاممىغا يېتەكچىلىك قىلىپ، نامراتلىقتىن قۇتۇلۇپ بېيىشىغا ياردەم بەرگەن.
</S>
<S ID=47995>
كەنت ئاھالە كومىتېتلىرى يىل بېشىدا يەرلىك ئىختىساسلىقلار بىلەن مەسئۇلىيەتنامە ئىمزالاپ، يىللىق باھالاش نەتىجىسىنى ئاشكارىلاپ، ئاممىنىڭ نازارىتىنى قوبۇل قىلغان.
</S>
<S ID=47996>
يېزا – بازار، كەنت كادىرلىرى مۇنەۋۋەر باھالانغان يەرلىك ئىختىساسلىقلار بىلەن قوشماق بولۇپ ياردەم بېرىپ، ئۇلارنى كەنت دەرىجىلىك زاپاس كادىرلار ئامبىرىغا كىرگۈزۈپ نۇقتىلىق تەربىيەلىگەن.
</S>
</TEXT>
/BODY
/DOC