<DOC>
<DOCID>TIANSHAN.530256</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-06-27 10:37:12</DATE>
</HEADER>
<BODY>
<HEADLINE>
<S ID=31375>
توقسۇدا ساياھەتچىلىك جانلانماقتا، دېھقانلار تۇرمۇشى ھاللانماقتا
</S>
</HEADLINE>
<TEXT>
<S ID=31376>
   نىياز ساتتار خەۋەر قىلىدۇ: توقسۇ ناھىيەسى ئۆزگىچە، ئالاھىدە باغ – ئورمانچىلىق ئەۋزەللىكىگە بىرلەشتۈرۈپ، بۇ يىل يېزا، كەنت ساياھىتى ۋە دېھقانلار شادلىقى ئارامگاھىنى زور كۈچ بىلەن راۋاجلاندۇرۇپ، يېزا، كەنت ساياھىتى ئارقىلىق نامراتلارنى يۆلەشنى ئىلگىرى سۈرۈشتە كۆرۈنەرلىك ئۈنۈمگە ئېرىشتى.
</S>
<S ID=31377>
   بۇ ناھىيە ‹‹بىر ئۆتەڭ، ئۈچ قەدىمىي شەھەر، ئىككى مىڭ ئۆي، بىر ئەلنەغمە سەنئەت ئەترىتى، بىر كەنت، بىر كۆڭۈل ئېچىش مەيدانى، بىر مۇزېي›› قاتارلىق سەر خىل ساياھەت لىنىيەسىنى بەرپا قىلىشقا كۈچەش بىلەن بىللە، دۆلەت 3A دەرىجىلىك مەنزىرە رايونى بولغان ‹‹مۇڭلۇق كۈي جاي كەنتى›› بىلەن توقسۇ ئۆتىڭىنىڭ ئاساسىي ئەسلىھەلىرىنى مۇكەممەللەشتۈردى. يېزا ئىگىلىك مەھسۇلاتلىرى بايلىقى ئۈستۈنلۈكىدىن پايدىلىنىپ، يېزا، كەنتلەردە مېۋە – چىۋە ئۈزۈپ يېيىش، تاماشا قىلىش، بېلىق تۇتۇش، باقمىچىلىق رايونىنى زىيارەت قىلىش، دېھقانلارنىڭ ئۆزگىچە يېمەك – ئىچمەكلىرىگە ئېغىز تېگىش قاتارلىق ئارام ئېلىش تىپىدىكى ساياھەت تۈرلىرىنى زور كۈچ بىلەن تەرەققىي قىلدۇرۇپ، سەھرا ساياھەتچىلىكىدىكى يارقىن نۇقتىلارنى گەۋدىلەندۈردى. 5 – ئاينىڭ باشلىرىدا تۇنجى نۆۋەتلىك قول ھۈنەرۋەنچىلىك بۇيۇملىرى يەرمەنكىسى، ئۆزگىچە مەززىلىك تائاملار بايرىمى ۋە ‹‹شىنجاڭنى سۆيۈپ، يۇرتنى ساياھەت قىلىش››، يەرلىك ئالاھىدىلىككە ئىگە مىللىي چالغۇ – ئەسۋابلاردىن ھۇزۇرلىنىش قاتارلىق پائالىيەتلەرنى ئۆتكۈزۈپ، مەدەنىيەت ساياھەتچىلىكى، ئېكولوگىيە ساياھەتچىلىكى ۋە سەھرا ئارامگاھلىرىدىن ئىبارەت ئۈچ چوڭ ساياھەتچىلىك بەلبېغىنى شەكىللەندۈرۈپ، يېزا، كەنت ساياھەتچىلىكىنى خەلق تۇرمۇشىنى ياخشىلاش ۋە خەلقنى بېيىتىشتىكى تۈۋرۈك كەسىپكە ئايلاندۇردى.
</S>
<S ID=31378>
   ئىچئېرىق يېزىسىنىڭ جاي كەنتىدىن روزى باۋۇدۇن مۇنداق دېدى: كەنتىمىزگە كېلىدىغان ساياھەتچىلەرنىڭ كۆپىيىشىگە ئەگىشىپ، يىل بېشىدىن ھازىرغىچە ھەرخىل مىللىي چالغۇ ئەسۋابلارنى ياساپ سېتىپ، 60 مىڭ يۈەندىن كۆپرەك كىرىم قىلدىم.
</S>
</TEXT>
/BODY
/DOC