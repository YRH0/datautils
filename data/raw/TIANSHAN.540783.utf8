<DOC>
<DOCID>TIANSHAN.540783</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-08-12 12:30:38</DATE>
</HEADER>
<BODY>
<HEADLINE>
<S ID=39160>
پىچان ناھىيەسىدە «ئەمىن ئۆي» قۇرۇلۇشىنىڭ سۈرئىتى تېز، سۈپىتى ياخشى بولماقتا
</S>
</HEADLINE>
<TEXT>
<S ID=39161>
   ئىختىيارىي مۇخبىرىمىز مىجىت ئىبراھىم خەۋىرى: پىچان ناھىيەسى بۇ يىل ئەمىن تاپقۇزۇپ خەلقنى بېيىتىش قۇرۇلۇشى ۋەزىپىسىنى سان، سۈپەت ۋە سۈرئەتكە كاپالەتلىك قىلغان ئاساستا تولۇق ئورۇنداش ئۈچۈن، ئەمىن ئۆي قۇرۇلۇشىنىڭ تۈرلۈك تەييارلىق خىزمەتلىرىنى پۇختا ئىشلىگەچكە، دېھقانلارنىڭ ئەمىن ئۆي سېلىش قىزغىنلىقى يۇقىرى بولدى.
</S>
<S ID=39162>
   پىچان ناھىيەسى ئەمىن تاپقۇزۇپ خەلقنى بېيىتىش قۇرۇلۇشىنى ئاممىغا نەپ يەتكۈزىدىغان «بىرىنچى قول» قۇرۇلۇش قاتارىدا چىڭ تۇتۇپ، يىل بېشىدىلا قۇرۇلۇشنىڭ ئالدىنقى باسقۇچلۇق تەييارلىق خىزمەتلىرىنى ياخشى ئىشلەش توغرىسىدا مەخسۇس ئورۇنلاشتۇرۇش قىلىپ، ۋەزىپە، كۆرسەتكۈچلەرنى ئىلمىي، كونكرېت ئورۇنلاشتۇرغان ئىدى.
</S>
<S ID=39163>
ناھىيەلىك ئەمىن ئۆي قۇرۇلۇشىغا رەھبەرلىك قىلىش گۇرۇپپىسى ئىشخانىسىدىكىلەر يېزا-بازار، مەيدانلارغا چوڭقۇر چۆكۈپ، تەكشۈرۈپ تەتقىق قىلىش ئاساسىدا، ئەمىن تاپقۇزۇپ خەلقنى بېيىتىش قۇرۇلۇش لايىھەسىنى ئىلمىي تۈزۈپ، قۇرۇلۇشنىڭ ئوڭۇشلۇق باشلىنىشىغا كاپالەتلىك قىلدى.
</S>
<S ID=39164>
   ناھىيە ئەمىن تاپقۇزۇپ خەلقنى بېيىتىش قۇرۇلۇشىنىڭ ئەۋزەللىكى، گۈزەل يېزا-كەنت بەرپا قىلىش جەھەتلەردىكى رولى قاتارلىقلارنى تەشۋىق قىلىشنى كۈچەيتتى.
</S>
<S ID=39165>
«ئۈچنى يېزىلارغا يەتكۈزۈش»، «پەن-تېخنىكا قىشلىقى» قاتارلىق پائالىيەتلەردىن پايدىلىنىپ، ئەمىن تاپقۇزۇپ خەلقنى بېيىتىش قۇرۇلۇشىدىكى ئېتىبار بېرىش سىياسەتلىرىنى تەشۋىق قىلىپ، ھەر مىللەت ئاممىنىڭ قۇرۇلۇشقا قاتنىشىش ئاكتىپلىقىنى قوزغىدى.
</S>
<S ID=39166>
تېخنىكلار كەمچىل، ئىشچى ئاز بولۇش مەسلىسىنى ھەل قىلىش ئۈچۈن، دېھقانلار قۇرۇلۇش ئەترىتى قۇرۇش بىلەن بىرگە، 3300 گە يېقىن دېھقاننى تامچىلىق، پولات چىۋىقلارنى كەپشەرلەش، ئۇل قويۇش، سۈپەت نازارەتچىلىكى، قۇرۇلۇش باشقۇرۇش قاتارلىق تېخنىكلار بويىچە تەربىيەلىدى.
</S>
<S ID=39167>
ئالاقىدار ئورۇنلارنىڭ قوللىشى بىلەن قۇرۇلغان 143 قۇرۇلۇش ئەترىتىنى قايتا-قايتا باھالاش ئارقىلىق 101 قۇرۇلۇش ئەترىتىنىڭ سالاھىيىتىنى بېكىتىپ، قۇرۇلۇشنىڭ سۈپەتلىك ئېلىپ بېرىلىشىغا پۇختا ئاساس سالدى.
</S>
<S ID=39168>
بىر قولدا قۇرۇلۇش ماتېرىياللىرىنى، يەنە بىر قولدا قۇرۇلۇش مەبلىغى تەييارلاشنى چىڭ تۇتۇپ، ئۆي سالماقچى بولغان دېھقانلارنى مەبلەغ تەييارلاپ، ئۆز كۈچىگە تايىنىپ قۇرۇلۇش قىلىشقا سەپەرۋەر قىلدى.
</S>
<S ID=39169>
ئۆي سېلىشتا قىيىنچىلىقى بار دېھقانلارنىڭ قىيىنچىلىقىنى ھەل قىلىش ئۈچۈن پۇل مۇئامىلە تارماقلىرىنى ماسلاشتۇرۇپ، دېھقانلارنىڭ قەرز ئېلىشىغا قولايلىق يارىتىپ بېرىپ، شەرتنى كەڭرەك قويۇۋېتىپ، رەسىمىيەتلەرنى ئاددىيلاشتۇرۇپ، مەبلەغنىڭ ئەمەلىيلىشىشىنى ئىلگىرى سۈردى.
</S>
<S ID=39170>
ئىگىلىنىشىچە، پىچان ناھىيەسىنىڭ بۇ يىللىق ئەمىن ئۆي قۇرۇلۇشى ۋەزىپىسى 1800 يۈرۈش بولۇپ، 10-ئاۋغۇستقىچە 1944 يۈرۈش ئەمىن ئۆي قۇرۇلۇشىدا ئىش باشلانغان، ئىش باشلاش نىسبىتى %108 كە يەتكەن؛ 400 يۈرۈش ئەمىن ئۆي پۈتكەن.
</S>
<S ID=39171>
خۇنەن ئۆلكىسىنىڭ 18 مىليون يۈەن ياردەم مەبلىغى ئەمەلىيلىشىپ بولغان.
</S>
</TEXT>
/BODY
/DOC