<DOC>
<DOCID>TIANSHAN.535080</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-16 13:59:46</DATE>
</HEADER>
<BODY>
<HEADLINE>
<S ID=33449>
باشبۇلاق كەنتى ياشلارنىڭ ئاكتىپچانلىقىنى قوزغاش ئارقىلىق تەرەققىياتنى ئىلىرى سۈردى
</S>
</HEADLINE>
<TEXT>
<S ID=33450>
‏<font face="Arial">   ئىختىيارىي مۇخبىرىمىز ئابدۇنىياز ئابلا، شۈ بىنيوڭ خەۋىرى، فوتوسى: شىنجاڭ ئۇيغۇر ئاپتونوم رايونلۇق پارتكوم تەشۋىقات بۆلۈمىدىن خوتەن ۋىلايىتى گۇما ناھىيەسى چودا يېزا باشبۇلاق كەنتىگە چۈشكەن «ئۈچ ئەل» خىزمەت گۇرۇپپىسى كەنتتىكى ياش پارتىيە ئەزالىرى كادىرلار، پارتىيەگە كىرىش ئاكتىپلىرى ۋە ياش تايانچى كۈچلەرنى تەربىيلەشنى كۈچەيتىپ، ئاساسىي قاتلام پارتىيە تەشكىلىنىڭ «قان ھاسىل قىلىش» ئىقتىدارىنى ئاشۇردى، ھاياتىي كۈچىنى ئاشۇرۇپ، «ئۈچ تۈرلۈك مۇھىم خىزمەت»نى ئىلگىرى سۈرۈپ ئەمەلىيلەشتۈرۈپ، كەنت «ئىككى كومىتېتى»نىڭ تەرەققىياتنى سىلجىتىش، ئاممىغا مۇلازىمەت قىلىش، ئەل قەلبىنى مۇجەسسەملەش، ئىتتىپاقلىقنى ئىلگىرى سۈرۈش ئىقتىدارىنى ئومۇميۈزلۈك ئاشۇردى.
</S>
<S ID=33451>
   «ياشلار، بىزمۇ ھەرىكەتكە كېلىشىمىز كېرەك!»
</S>
<S ID=33452>
   باشبۇلاق كەنتىدە جەمئىي 352 ئائىلىلىك، 1335 نوپۇس بار بولۇپ، بۇنىڭ ئىچىدە «80-، 90-، 2000-يىللاردىن كېيىن تۇغۇلغان»لار %26.4نى ئىگىلەيدۇ. ياشلارنىڭ رولىنى تېخىمۇ ياخشى جارى قىلدۇرۇش ئۈچۈن، خىزمەت گۇرۇپپىسى بىلەن كەنت «ئىككى كومىتېتى» ئائىلىلەرگىچە بېرىپ زىيارەت قىلىش، سۆھبەتلىشىش ۋە مۇڭدىشىش قاتارلىق ئۇسۇللار ئارقىلىق، پارتىيەگە كىرىش ئاكتىپلىرى، ياش تايانچىلاردىكى ئىدىيەۋى ئۆزگىرىشنى ۋە ئۇلارنىڭ تەلىپىنى ۋاقتىدا ئىگىلەپ، ئۇلارنىڭ پارتىيە بىلىملىرىنى توغرا ئىگىلەپ، ئارزۇ-ئېتىقادىنى كۈچەيتىشىگە، تەرەققىيات يۆنىلىنىشىنى ئايدىڭلاشتۇرىۋېلىشىغا، ئىشەنچىنى كۈچەيتىشىگە ياردەملەشتى، مول مەزمۇنلۇق مەدەنيەت-تەنتەربىيە پائالىيىتى ئارقىلىق، كۆپچىلىكنى كەنت «ئىككى كومىتېتى»نىڭ تۈرلۈك خىزمەت ۋە پائالىيەتلىرىگە ئاكتىپ قاتنىشىشقا ئىلھاملاندۇرۇپ، ئەمەلىي ئىشلار ئارقىلىق چېنىقتۇردى.
</S>
<S ID=33453>
   ياشلارنىڭ ئىگىلىك تىكلەپ نامراتلىقتىن قۇتۇلۇشى ئۈچۈن، خىزمەت گۇرۇپپىسى ئۇلارغا ئىشقا ئورۇنلىشىش ۋە ئىگىلىك تىكلەش جەھەتتە يېتەكچىلىك قىلدى. خىزمەت گۇرۇپپىسى ئىگىلىك تىكلىگەن ياشلارنىڭ ۋەكىلى بولغان مۇتەللىپ مەخمۇتنىڭ بېلىقچىلىق ساياھەت رايونىغا مۇناسىپ تەكلىپ-پىكىرلەرنى بېرىپ، باشقۇرۇشنى قېلىپلاشتۇرۇپ، مۇلازىمەت كۆلىمىنى كېڭەيتىپ، ساياھەتچىلەرنىڭ ئالقىشىغا ئېرىشتى، ھازىر بۇ يەر گۇما ناھىيەسىدىكى يېقىن-يىراقتا خېلى نامى بار ساياھەت نۇقتىسىغا ئايلاندى. مۇتەللىپ مەخمۇتنىڭ ئىگىلىك تىكلەپ نەتىجە قازىنىشىنىڭ تۈرتكىسى بىلەن، ھازىر، كەنت كومىتېتىنىڭ ئالدىدىكى كىچىك بازاردا سودا-سېتىق بىلەن شۇغىللىنىۋاتلانلارنىڭ ھەممىسى دېگۈدەك ياشلار. كەنت ئاياللىرىنىڭ ئىگىلىك تىكلەش باشلامچىسى بولغان ئوغۇلنىسا مەخمۇتمۇ 20گە يېقىن ئاياللارنى تەشكىللەپ، ھازىر خىزمەت گۇرۇپپىسنىڭ ياردىمى بىلەن مىللىيچە پېچىنە-پىرەنىك پىششىقلاپ ئىشلەش كوپراتىپى قۇرۇپ، كۆپچىلىكنى ئورتاق بېيىشقا يېتەكلەشكە تەييارلىق قىلماقتا.
</S>
<S ID=33454>
   «كەلگۈسى مەڭگۈ ياشلارغا مەنسۇپ!»
</S>
<S ID=33455>
   خىزمەت گۇرۇپپىسى ۋە كەنت «ئىككى كومىتېتى» كەنتتىكى ياشلارنى تۈرلۈك لېكسىيەگە، ئىگىلىك تىكلەش-تېخنىكا ئۆگىتىش كۇرسلىرىغا، «قوش تىل» ئۆگىنىش كۇرسلىرىغا تەشكىللەپ قاتناشتۇرۇپ، ياشلارنىڭ ھاياتىي كۈچىنى ۋە يوشۇرۇن كۈچىنى ھەقىقىي نامايەن قىلىپ، ئۇلاردا «تىرىشساملا ھەر قانداق ئىشنى ۋۇجۇدقا چىقىرالايمەن» دەيدىغان ئىدىيەنى تۇرغۇزدى.
</S>
</TEXT>
/BODY
/DOC