<DOC>
<DOCID>TIANSHAN.555156</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-10-09 17:36:14</DATE>
</HEADER>
<BODY>
<HEADLINE>
<S ID=52716>
كۇچا ناھىيەسىدە ئېنېرگىيە تېجەپ، بۇلغىما ئازايتىش تەدبىرلىرى ئۈنۈم بەردى
</S>
</HEADLINE>
<TEXT>
<S ID=52717>
    ئەھمەد ئىسمائىل خەۋەر قىلىدۇ: كۇچا ناھىيەسى بۇ يىل كىرگەندىن بۇيان بايلىق تېجەش، مۇھىت ئاسراش ۋە بۇلغىما ئازايتىشنى ھالقىما تەرەققىياتقا كاپالەتلىك قىلىشتىكى مۇھىم نۇقتا قىلىپ، ئېنېرگىيە تېجەيدىغان، مۇھىت ئاسرايدىغان ۋە ئىقتىسادنى سىجىل تەرەققىي قىلدۇرىدىغان يېڭىچە ئېكولوگىيەلىك ئىقتىساد ئەندىزىسىنى شەكىللەندۈردى.
</S>
<S ID=52718>
   بۇ ناھىيە ئېنېرگىيە تېجەش يېڭى تېخنىكىسىنى كېڭەيتىش ۋە ئەسلىھەلەرنى يېڭىلاشقا ئەھمىيەت بېرىپ، كارخانىلار ۋە مۇلازىمەت ئورۇنلىرىنى ئومۇميۈزلۈك ئېنىقلاپ تەرتىپكە سېلىپ، كۆمۈر قالىنىدىغان بارلىق پار قازانلارنى تاقاپ، بايلىق ئىسراپ قىلىدىغان، مۇھىت بۇلغايدىغان قالاق ئەسلىھەلەرنى شاللاش بىلەن بىللە، ئاتموسفېراغا قويۇپ بېرىلىدىغان ئىس – تۈتەكنى گۈڭگۈرتسىزلەندۈرۈش ۋە قالدۇق گازدىن توك چىقىرىش تۈر قۇرۇلۇشىنى كېڭەيتىپ، يېڭىدىن يولغا قويۇلغان تۈرلەرنىڭ ئېنېرگىيە سەرپىياتىنى تەكشۈرۈپ، مۇھىت ئاسراش تارماقلىرىنىڭ مۇھىت باھالاش ئۆلچىمىگە ئاساسەن تېخنىكىسى قالاق، ئېنېرگىيە سەرپىياتى يۇقىرى، بۇلغىمىنى ئۆلچەمدىن ئاشۇرۇپ قويۇپ بېرىدىغان تۈرلەرنى كىرگۈزۈشنى قەتئىي چەكلىدى.
</S>
<S ID=52719>
سانائەت كارخانىلىرىنىڭ كۆلىمى ۋە مەھسۇلات مىقدارىنى مۇۋاپىق تەڭشەپ، تەكرار قۇرۇلۇش قىلىش ۋە بايلىق ئىسراپچىلىقىنىڭ ئالدىنى ئالدى.
</S>
<S ID=52720>
يېڭىدىن قۇرۇلىدىغان، كېڭەيتىپ قۇرۇلىدىغان، ئۆزگەرتىپ قۇرۇلىدىغان خىزمەت بىناسى، ئولتۇراق ئۆيلەرنى پۈتۈنلەي ئېنېرگىيە تېجەيدىغان قىلىپ سېلىشنى يولغا قويۇپ، يېڭى تىپتىكى خام ماتېرىيال ۋە ئېنېرگىيە تېجەيدىغان ئىشىك – دېرىزە، يورۇتۇش ئۈسكۈنىلىرىنى كېڭەيتتى.
</S>
<S ID=52721>
يېزا ئىگىلىكىدە يۇقىرى سەرپىياتلىق، قالاق يېزا ئىگىلىك ماشىنا – سايمانلىرىنى ئىشلىتىشنى مەنئى قىلىپ، سۇ يەتكۈزۈش ئۈسكۈنىلىرىنى يېڭىلاپ ۋە ئۆزگەرتىپ، پاتقاق گازىدىن پايدىلىنىشنى ئومۇملاشتۇردى.
</S>
<S ID=52722>
نەتىجىدە كارخانىلار ھاۋاغا قويۇپ بېرىدىغان ئازوت ئوكسىد بۇلتۇرقىدىن %25، ئىس – تۈتەك، چاڭ – توزان %16ئازىيىپ، بىر يىل ئىچىدە 254 كۈن ھاۋا ئوچۇق بولۇپ، ئېكولوگىيەلىك مۇھىت زور دورىجىدە ياخشىلاندى.
</S>
<S ID=52723>
‏
</S>
</TEXT>
/BODY
/DOC