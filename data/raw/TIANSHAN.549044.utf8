<DOC>
<DOCID>TIANSHAN.549044</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-09-10 12:11:28</DATE>
</HEADER>
<BODY>
<HEADLINE>
<S ID=48237>
توقسۇ ناھىيەسى يېمەكلىك-دورا بىخەتەرلىكىنى مەخسۇس تەكشۈرۈپ تۈزەش ھەرىكىتىنى مەركەزلىك قانات يايدۇردى
</S>
</HEADLINE>
<TEXT>
<S ID=48238>
   ئىختىيارىي مۇخبىرىمىز نىياز ساتتار خەۋىرى: يېقىندىن بۇيان، توقسۇ ناھىيەسى يېمەكلىك-دورا بىخەتەرلىكىنى مەخسۇس تەكشۈرۈپ تۈزەش ھەرىكىتىنى مەركەزلىك قانات يايدۇرۇپ، ناھىيەدىكى ھەر مىللەت ئاممىنىڭ قۇربان ھېيت، تاۋۇز چاغىنى ۋە دۆلەت بايرىمىنى بىخەتەر، خۇشال ئۆتكۈزۈشىگە كاپالەتلىك قىلدى.
</S>
<S ID=48239>
   ناھىيەدىكى دېھقانچىلىق، ئورمانچىلىق، سۇ ئىشلىرى، چارۋىچىلىق قاتارلىق تارماقلار كۆكتات، مېۋە، چارۋا مەھسۇلاتلىرى ۋە ئۆي قۇشلىرى مەھسۇلاتلىرى، سۇ مەھسۇلاتلىرى جەھەتتىن قول سېلىپ، دېھقانچىلىق دورىسى، ھايۋانات دورىسى قالدۇقىنى ئۆلچەمدىن ئاشۇرۇۋېتىش ھەمدە ھورمۇن تۈرىدىكى دورا ياكى باشقا چەكلىنىدىغان ماددىلارنى قوشۇشتەك قانۇن-بەلگىلىمىگە خىلاپ قىلمىشلارغا قاتتىق زەربە بەردى.
</S>
<S ID=48240>
يېمەكلىك-دورىلارنى نازارەت قىلىپ باشقۇرۇش، سودا-سانائەت مەمۇرىي باشقۇرۇش، سۈپەت-تېخنىكا نازارەتچىلىكى، جامائەت خەۋپسىزلىكى قاتارلىق تارماقلار يېمەكلىك ئىشلەپچىقىرىش، ئوبوروت قىلىش، يېمەك-ئىچمەك قاتارلىق ھالقىلاردىكى نازارەت قىلىپ باشقۇرۇشنى نوقتىلىق ياخشى تۇتۇپ، خەۋپ-خەتەر، يوشۇرۇن ئاپەت بىر قەدەر گەۋدىلىك بولغان سۈت ياسالمىلىرى، ھەر خىل ئىچىملىك، تورت، يېمەكلىك ماي، ئۇن ياسالمىلىرى ۋە قەنت-گېزەك قاتارلىق يېمەكلىكلەرنى تەكشۈرۈش سالمىقىنى زورايتتى ھەمدە قانۇنغا خىلاپ قۇرۇلغان ‹‹ئۇۋا›› لارنى نوقتىلىق تازىلاپ، كارخانىلارنىڭ يېمەكلىك خۇرۇچلىرىنى دائىرىدىن ھالقىپ، چەكتىن ئاشۇرۇپ ئىشلىتىش ۋە يېمەكلىككە ئىستېمال قىلىشقا بولمايدىغان ماددىلارنى قوشۇش، لاياقەتسىز خام ئەشيالارنى ئىشلىتىپ، يېمەكلىك ئىشلەپچىقىرىشتەك قانۇنغا خىلاپ قىلمىشلارغا قاتتىق بەردى.
</S>
<S ID=48241>
ناھىيەدىكى مائارىپ، ساياھەت، سەھىيە قاتارلىق تارماقلار مەكتەپ ئەتراپى، ساياھەت ئورۇنلىرىدىكى كىچىك يېمەك-ئىچمەك ئورۇنلىرى، پارچە-پۇرات يېمەكلىك دوكانلىرىنى تەكشۈرۈش ۋە يېمەكلىك-دورا ھادىسلىرى بويىچە جىددىي ئەھۋالغا تاقابىل تۇرۇش قاتارلىق يېمەكلىك-دورا بىخەتەرلىكىگە كاپالەتلىك قىلىش خىزمىتىنى ياخشى ئىشلىمەكتە.
</S>
</TEXT>
/BODY
/DOC