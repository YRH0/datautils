<DOC>
<DOCID>TIANSHAN.515100</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-05 18:23:52</DATE>
</HEADER>
<BODY>
<HEADLINE>
<S ID=23567>
قاراماي شەھىرى دۆلەت ساياھەت كەسپى ئىسلاھاتى بويىچە يېڭىلىق ياراتقۇچى باشلامچى رايون بەرپا قىلماقتا
</S>
</HEADLINE>
<TEXT>
<S ID=23568>
 ۋاڭ سىچاۋ
</S>
<S ID=23569>
   يېقىندا دۆلەت ساياھەت ئىدارىسى تۇنجى تۈركۈمدىكى دۆلەت ساياھەت كەسپى ئىسلاھاتى بويىچە يېڭىلىق ياراتقۇچى باشلامچى رايونلار تىزىملىكىنى ئېلان قىلدى،ئاپتونوم رايونىمىزدىن قاراماي شەھىرى بۇ تىزىملىككە كىردى.
</S>
<S ID=23570>
   قاراماي شەھىرى نېفىتكە تايىنىپ گۈللەنگەن كارخانا شەھىرى بولۇپ، نېفىت كارخانىلىرى ئۈچۈن مۇلازىمەت قىلاتتى.
</S>
<S ID=23571>
2000 – يىلىدىن باشلاپ قارامايدا ساياھەتچىلىك راۋاجلىنىشىقا باشلىدى.
</S>
<S ID=23572>
قاراماي شەھىرى شەيتان كەرىش ساياھەت رايونىنى قۇرۇش، مەملىكەت بويىچە مۇنەۋۋەر ساياھەت شەھىرى، شىمالىي شىنجاڭ ساياھەتچىلىرىنىڭ يىغىلىش، تارقىلىش مەركىزى، خەلقئارا زامانىۋى ئىستىراھەت ساياھەت شەھىرى ۋە زامانىۋى خەلقئارالىق ئىستىراھەت شەھىرى قۇرۇش كۈرەش نىشانىنى ئوتتۇرىغا قويدى.
</S>
<S ID=23573>
قاراماي شەھەرلىك ساياھەت ئىدارىسىنىڭ باشلىقى ليۇ گاڭ مۇنداق دېدى:‹‹12 – بەش يىل›› دىن بۇرۇن، شەھەر ساياھىتى ئاساس قىلىنىپ، ساياھەت كوپىراتىپى، مېھمانساراي، مەنزىرە رايونىنى ئۆز ئىچىگە ئالغان بىر تۈركۈم ساياھەت كارخانىلىرى بەرپا قىلىندى.
</S>
<S ID=23574>
‹‹12 – بەش يىل›› مەزگىلىدە، قاراماي شەھىرى ‹‹ دۇنيا نېفىت شەھىرى›› قۇرۇش ئومۇمىي نىشانىنى ئوتتۇرىغا قويۇپ، قاراماينى زامانىۋى خەلقئارالىق ئىستىراھەت شەھىرى قىلىپ قۇرۇپ چىقىش قەدىمىنى تېزلەتتى.
</S>
<S ID=23575>
   قاراماي شەھىرى شىمالىي شىنجاڭدىكى مەركىزىي شەھەر بولۇپ، دۆلەت يولى 217 – لىنىيىسى كېسىپ ئۆتىدىغان ۋە كۈيتۈن بېيتۇن تۆمۈريولى ئۆتىدىغان مەركىزىي نۇقتىدا جايلاشقان .
</S>
<S ID=23576>
يېقىنقى يىللاردىن بۇيان، قاراماي شەھىرى ساياھەتچىلىك تەرەققىياتىغا تۈرتكە بولۇش ئۈچۈن، ساياھەت كەسپىنى ئۆز ئىچىگە ئالغان يېڭىدىن گۈللەنگەن ئۈچ چوڭ كەسىپ ئارقىلىق قاراماي شەھىرىنىڭ نېفىت شەھىرىدىن كەسىپلەر بىرىكتۈرۈلگەن شەھەرگە ئۆزگىرىشىگە تۈرتكە بولدى.
</S>
<S ID=23577>
   ليۇ گاڭ مۇنداق دېدى: ‹‹12 – بەش يىل›› مەزگىلىدە، ساياھەت كارخانىلىرىنى راۋاجلاندۇرۇش ئۈچۈن، شەھەر قۇرۇلۇشى بىلەن مەنزىرە رايونى قۇرۇلۇشىنى ماسلاشتۇرۇپ، قاراماي شەھىرىنى چوڭ مەنزىرە رايونى قىلىپ قۇرۇپ چىقىپ، ساياھەتچىلەرنى قارامايغا ساياھەتكە كېلىشكە جەلپ قىلىپ، ساياھەتچىلەرنى ساياھەت خۇشاللىقىدىن بەھرىمەن قىلىشقا تىرىشتۇق.
</S>
<S ID=23578>
دۆلەت ساياھەت ئىدارىسى بۇ قېتىم قاراماي شەھىرىنى باشلامچى رايون قىلىپ قۇرۇپ چىقىشنى ئوتتۇرىغا قويدى، بۇ قاراماي شەھىرىنىڭ ساياھەتچىلىكنى راۋاجلاندۇرۇشنىڭ كۈرەش نىشانى، ئاخىرقى نىشانىمىز قاراماي شەھىرىنىڭ ساياھەت كەسپى يادرولۇق رىقابەت كۈچىنى ئاشۇرۇپ، دۇنيا نېفىت شەھىرى ئۈچۈن مۇلازىمەت قىلىشنى ئىشقا ئاشۇرۇشتۇر.
</S>
<S ID=23579>
   ساياھەت تاۋارلىرىنى مۇكەممەللەشتۈرۈش قۇرۇلۇشى جەھەتتە، قاراماي شەھىرى يۆلەش ۋە مۇكاپاتلاش تەدبىرلىرىنى يولغا قويۇپ، ساياھەت كارخانىلىرىنىڭ تەتقىقاتىغا مەدەت بېرىپ، قاراماي نېفىت سانائىتى ساياھەت تاۋارلىرىنى بارلىققا كەلتۈرۈپ، ئۇدا تۆت يىل مەملىكەتلىك ساياھەت تاۋارلىرى يەرمەنكىسى ئۆتكۈزدى، 2015 – يىلى بۇ يەرمەنكە يىپەك يولى خەلقئارا ساياھەت تاۋارلىرى يەرمەنكىسىگە يۈكسەلدۈرۈلدى، قاراماي شەھىرى شۇنىڭ بىلەن يىپەك يولى خەلقئارا ساياھەت تاۋارلىرى يەرمەنكىسى يىلدا بىر نۆۋەت ئۆتكۈزۈلۈپ تۇرىدىغان مۇقىم ئورۇنغا ئايلاندى.
</S>
<S ID=23580>
   باشلامچى رايون بولۇش سۈپىتى بىلەن قاراماي شەھىرى ۋەزىپىنى قانداق ئادا قىلىشى كېرەك؟
</S>
<S ID=23581>
ھازىر قاراماي شەھەرلىك ساياھەت ئىدارىسى كۆپ قېتىم تۈزۈتۈش كىرگۈزۈش ئارقىلىق، ئاپتونوم رايوندىكى مۇناسىۋەتلىك تارماقلار بىلەن بىرلىكتە لايىھە تۈزۈشكە كىرىشتى.
</S>
<S ID=23582>
ليۇ گاڭ مۇنداق دېدى: ئومۇمىي جەھەتتىن قاراماي شەھىرىنىڭ خەلقئارالىق ئىستىراھەت شەھىرى قۇرۇش نىشانىغا بىرلەشتۈرۈپ، بەش جەھەتنى ئاساس قىلىپ قاراماي شەھىرىنىڭ ساياھەت تەرەققىيات سىستېمىسىنى يۈكسەلدۈرۈش كېرەك، بۇلار ساياھەت كەسپىنى ئىسلاھ قىلىش، ساياھەتچىلىكنى ئۇنىۋېرسال باشقۇرۇش تۈزۈلمىسى، ساياھەتچىلىكنى تەرەققىي قىلدۇرۇشقا يېتەكچىلىك قىلىش تۈزۈلمىسى، ساياھەت جامائەت مۇلازىمىتى تۈزۈلمىسى، ساياھەت بازىرىنى نازارەت قىلىپ باشقۇرۇش تۈزۈلمىسىگە چېتىلىدۇ.
</S>
</TEXT>
/BODY
/DOC