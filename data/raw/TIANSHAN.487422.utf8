<DOC>
<DOCID>TIANSHAN.487422</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-01-13 12:31:50</DATE>
</HEADER>
<BODY>
<HEADLINE>
<S ID=2774>
يوپۇغا ناھىيەسى ‹‹12–بەش يىل›› دا 5000 دىن ئارتۇق كىشىنى كارخانىلارغا ئىشقا ئورۇنلاشتۇردى
</S>
</HEADLINE>
<TEXT>
<S ID=2775>
    ئىمىنجان تۇرسۇن خەۋەر قىلىدۇ: يوپۇغا ناھىيەسى 2010 – يىلىدىن بۇيان شەھەر – يېزىلاردىكى ئېشىنچا ئەمگەكچىلەرنى كەسپىي ماھارەت بويىچە تەربىيەلەشنى كۈچەيتىپ، 5000دىن ئارتۇق كىشىنى كارخانىلارغا مۇقىم ئىشقا ئورۇنلاشتۇردى.
</S>
<S ID=2776>
    بۇ ناھىيە ‹‹12 – بەش يىل››دا ھەر ئائىلىدە بىردىن ئىككىگىچە كىشىنى ھۈنەر – كەسىپ ئىگىلىتىپ ئىشقا ئورۇنلاشتۇرۇش، ئۆز ئالدىغا ئىگىلىك تىكلەشكە يېتەكلەش نىشانى بويىچە شەھەر – يېزىلاردىكى ئېشىنچا ئەمگەكچىلەرنى ماھارەت بويىچە تەربىيەلەشكە 150 مىليون يۈەندىن ئارتۇق مەبلەغ ئاجرىتىپ، قانۇن ساۋاتلىرى، ‹‹قوش تىل›› ئاساسىي بىلىملىرى ۋە ئۆز ئالدىغا ئىگىلىك تىكلەشنى ئاساس قىلغان ئاشپەزلىك، كەشتىچىلىك، تىككۈچىلىك، بىناكارلىق، مانتىيورلىق، كەپشەرلەش، بېزەكچىلىك قاتارلىق ئەسقاتىدىغان تېخنىكىلار بويىچە 50 مىڭ ئادەم/قېتىم تەربىيەلەپ، %90تىن ئارتۇق كىشىگە كەسپىي تېخنىكا لاياقەتلىك گۇۋاھنامىسى بەردى.
</S>
<S ID=2777>
ناھىيەدىكى كارخانىلارنىڭ ئىشلەپچىقىرىش كۆلىمىنى كېڭەيتىشىگە مەدەت بېرىپ، ناھىيەنىڭ سانائەت رايونىدىكى ‹‹يىخۇا›› قەغەزچىلىكى، ‹‹جىڭياڭ›› توقۇمىچىلىقى قاتارلىق 40تىن ئارتۇق كارخانىغا 3700دىن ئارتۇق كىشىنى، چىڭداۋ ‹‹فۇيۈەن›› ئېلېكتىرون زاۋۇتى، شىنجاڭ ‹‹ئامىنە›› يېمەك – ئىچمەك شىركىتى قاتارلىق ئوندىن ئارتۇق كارخانىغا 1300دىن ئارتۇق كىشىنى ئىشقا ئورۇنلاشتۇردى.
</S>
<S ID=2778>
300گە يېقىن كىشىنىڭ ئۆز ئالدىغا ئىگىلىك تىكلىشىگە شارائىت يارىتىپ بەردى.
</S>
<S ID=2779>
‏    
</S>
</TEXT>
/BODY
/DOC