<DOC>
<DOCID>TIANSHAN.574624</DOCID>
<HEADER>
<CLASS>پەن – مائارىپ</CLASS>
<DATE>2016-12-26 12:10:39</DATE>
</HEADER>
<BODY>
<HEADLINE>
<S ID=67718>
ئاپتونوم رايونىمىزدا 26 مىڭ 388 ئوقۇغۇچى ماگىستىر ئاسپىرانتلىق ئىمتىھانىغا قاتنىشىدۇ
</S>
</HEADLINE>
<TEXT>
<S ID=67719>
  رەناگۈل خۇدابەردىنىڭ ئاپتونوم رايونلۇق ئوقۇغۇچى قوبۇل قىلىش كومىتېتى ئىشخانىسىدىن ئىگىلىشىچە، 2017 – يىللىق مەملىكەتلىك ماگىستىر ئاسپىرانتلىق ئىمتىھانىغا ئاپتونوم رايونىمىزدىن 26 مىڭ 388 ئوقۇغۇچى تىزىملاتقان بولۇپ، ئاپتونوم رايون بويىچە 11 ئىمتىھان رايونى، 20 ئىمتىھان نۇقتىسى تەسىس قىلىنغان.
</S>
<S ID=67720>
 ئاپتونوم رايونلۇق ئوقۇغۇچى قوبۇل قىلىش كومىتېتى ئىشخانىسىنىڭ ئەسكەرتىشىچە، 2016 – يىللىق ئاسپىرانتلىق ئىمتىھانىدا ئاپتونوم رايونىمىزدا ئىنتىزامغا خىلاپلىق قىلغان 26 كىشى تەكشۈرۈپ بىر تەرەپ قىلىنغان، بۇ قېتىمقى ئىمتىھاندا بەلگىلىمىگە خىلاپلىق قىلىش قىلمىشلىرىغا زەربە بېرىش سالمىقى يەنىمۇ ئاشۇرۇلىدىكەن.
</S>
<S ID=67721>
2015 – يىل 11 – ئاينىڭ 1 – كۈنى يولغا قويۇلغان ‹‹<جۇڭخۇا خەلق جۇمھۇرىيىتىنىڭ جىنايى ئىشلار قانۇنى> نىڭ تۈزىتىلمىسى (9)››گە ئاساسەن، دۆلەتلىك ئىمتىھاندا ساختىلىق قىلغانلارغا ئۈچ يىلدىن تۆۋەن مۇددەتلىك قاماق جازاسى ياكى تۇتۇپ تۇرۇپ ئەمگەككە سېلىش جازاسى بېرىلىدىكەن، قوشۇمچە ياكى ئايرىم جەرىمانە قويۇلىدىكەن؛ قىلمىشى ئېغىرلارغا ئۈچ يىلدىن يۇقىرى، يەتتە يىلدىن تۆۋەن مۇددەتلىك قاماق جازاسى بېرىلىپ، قوشۇمچە جەرىمانە قويۇلىدىكەن؛ باشقىلارنى كۆچۈرۈش ئۈسكۈنىلىرى بىلەن تەمىنلەش ياكى ۋاكالىتەن ئىمتىھان بېرىش قاتارلىق قىلمىشلار قانۇن بويىچە قاتتىق بىر تەرەپ قىلىنىدىكەن.
</S>
<S ID=67722>
‏
</S>
</TEXT>
/BODY
/DOC