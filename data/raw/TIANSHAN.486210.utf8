<DOC>
<DOCID>TIANSHAN.486210</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-08 15:41:59</DATE>
</HEADER>
<BODY>
<HEADLINE>
<S ID=1939>
كۇچا ناھىيەسىنىڭ 2015-يىللىق بەش چوڭ ئېشىش ئەھۋالى
</S>
</HEADLINE>
<TEXT>
<S ID=1940>
    ئىختىيارىي مۇخبىرىمىز ئەھمەت ئىسمائىل خەۋىرى: يېقىنقى يىللاردىن بۇيان، نىڭبو شەھىرىنىڭ ساھەلەر بويىچە ياردىمى «خەلق تۇرمۇشى قۇرۇلۇشى»نىڭ ھەر قايسى بۆلەكلىرىدە ئوخشىمىغان دەرىجىدە ئۈنۈم كۆرسىتىشكە باشلىدى.
</S>
<S ID=1941>
    كۇچا ناھىيەسى «ئالتە چوڭ ئىستراتېگىيە»،«سەككىز چوڭ سانائەت تەرەققىيات ئەندىزىسى»، «ئون چوڭ قۇرۇلۇش »دىن ئىبارەت تەرەققىيات ئىستراتېگىيەسىنى يېتەكچى قىلىپ، كۇچا ناھىيەسىگە ياردەم بېرىۋاتقان جېجياڭ ئۆلكىسى نىڭبو شەھىرىنىڭ 6 مىليارد 860 مىليون يۈەنلىك خەلق تۇرمۇشىنى ياخشىلاش جەھەتتىكى مەبلەغ سېلىنمىسى ۋە نىڭبو، ئۈرۈمچى، قەشقەر سودا ئىقتىساد يەرمەنكىسىدە ئىمزالانغان 14 مىليارد 680مىليون يۈەنلىك ئىچكى ئېھتىياجنى كېڭەيتىش قاتارلىق چوڭ تۈرلەر كۇچا ئىقتىسادىنى زور دەرىجىدە ئىلگىرى سۈردى .
</S>
<S ID=1942>
    بىرىنچى، ئىچكى ئىشلەپچىقىرىش ئومۇمىي قىممىتى زور دەرىجىدە ئاشتى
</S>
<S ID=1943>
    بۇ يىل ئورۇنلانغان ئىچكى ئىشلەپچىقىرىش ئومۇمىي قىممىتى 16مىليارد 628مىليون 270مىڭ يۈەنگە يېتىپ، ئالدىنقى يىلنىڭ ئوخشاش مەزگىلدىكىدىن %10.2 ئاشتى.
</S>
<S ID=1944>
بۇنىڭ ئىچىدە 1-كەسىپنىڭ ئىشلەپچىقىرىش ئومۇمىي قىممىتى2مىليارد 228مىليون 573مىڭ 300يۈەنگە، 2- كەسىپنىڭ ئىشلەپچىقىرىش ئومۇمىي قىممىتى9مىليارد 247مىليون 370مىڭ يۈەنگە، بۇنىڭ ئىچىدە سانائەت ئىشلەپچىقىرىش ئومۇمىي قىممىتى6مىليارد 661مىليون 200مىڭ يۈەنگە، 3-كەسىپنىڭ ئىشلەپچىقىرىش ئومۇمىي قىممىتى5مىليارد 152مىليون 330مىڭ يۈەنگە يېتىپ ئالدىنقى يىلنىڭ ئوخشاش مەزگىلدىكىدىن ئايرىم-ئايرىم ھالدا %6.53 ،%5.7،%3.8، ۋە %11.6 ئاشتى .
</S>
<S ID=1945>
    ئىككىنچى، ئىجتىمائىي مۇقىم مۈلۈك سېلىنمىسى زور دەرىجىدە ئاشتى
</S>
<S ID=1946>
    بۇ يىل كىرگەندىن بۇيان، كۇچا ناھىيەسى سودىگەر چاقىرىپ مەبلەغ كىرگۈزۈش خىزمىتىنى ناھىيەنىڭ «1-نومۇرلۇق»مۇھىم خىزمەت قاتارىدا چىڭ تۇتۇپ، ناھىيەنى ئاپتونوم رايون ۋە مەملىكەت ئىچى-سىرتىغا تەشۋىق قىلىش، تونۇشتۇرۇش خىزمىتىنى ئەتراپلىق ياخشى ئىشلىدى. بولۇپمۇ مەبلەغ كىرگۈزۈش شارائىتىنى ھەر جەھەتتىن ياخشىلاپ، تۈرلۈك ئېتىبار بېرىش سىياسەتلىرىنى يولغا قويۇپ ئەمەلىيلەشتۈرۈپ كۆرۈنەرلىك ئۈنۈمگە ئېرىشتى.
</S>
<S ID=1947>
بۇ يىل ئورۇنلانغان ئىجتىمائىي مۇقىم مۈلۈك سېلىنمىسى 16مىليارد 682مىليون 750مىڭ يۈەنگە يېتىپ، ئالدىنقى يىلنىڭ ئوخشاش مەزگىلدىكىدىن %17.97 ئاشتى.
</S>
<S ID=1948>
    ئۈچىنچى، سانائەت تەرەققىياتى مۇقىم سۈرئەتتە ئاشتى
</S>
<S ID=1949>
    يېقىنقى يىللاردىن بۇيان، كۇچا ناھىيەسى سانائەتتە كۈچلۈك ناھىيە بولۇش نىشانىنى زىچ چۆرىدەپ، يېڭىچە سانائەتلىشىش يولىدا مېڭىش قەدىمىنى تېزلىتىپ، بايلىق ئەۋزەللىكىنى ئىقتىسادىي ئەۋزەللىككە ئايلاندۇرۇش ئىستراتېگىيەسىنى يولغا قويۇپ، سانائەتنىڭ ھالقىما تەرەققىياتىنى كۈچلۈك ئىلگىرى سۈردى .
</S>
<S ID=1950>
    بۇ ناھىيە سودىگەر چاقىرىپ مەبلەغ كىرگۈزۈش مەنبەسىنى زور دەرىجىدە كېڭەيتىپ، مەۋقەنى دۆلەت ئىچى-سىرتىدىكى چوڭ«گۇرۇھ»، چوڭ كارخانا شىركەتلەرگە قارىتىپ ،ئەمەلىي كۈچى زور بولغان جۇڭگو نېفىت-خېمىيە گۇرۇھى كۇچا تارىم دەريا شۆبە شىركىتى، «شۈجۇ»كانچىلىق گۇرۇھى، «كەيلۇەن»گۇرۇھى، ئاقسۇ خۇاجىن خىمىيەۋى ئوغۇت زاۋۇتى چەكلىك مەسئۇلىيەت شىركىتى قاتارلىق 60كە يېقىن مەملىكەت ئىچى-سىرتىغا داڭلىق بولغان كارخانا شىركەتلەر كۇچانىڭ سانائەت ئىقتىسادىنى كۈچلۈك ئىلگىرى سۈردى.
</S>
<S ID=1951>
بۇلتۇر 30-دېكابىرغىچە ئورۇنلانغان سانائەت ئومۇمىي مەھسۇلاتى قىممىتى 20مىليارد122مىليون 591مىڭ يۈەنگە ، سانائەت ئاشۇرۇلما قىممىتى 6مىليارد360مىليون 575مىڭ يۈەنگە يېتىپ، ئالدىنقى يىلنىڭ ئوخشاش مەزگىلدىكىدىن ئايرىم-ئايرىم ھالدا %5.12ۋە %3.8 ئاشتى .
</S>
<S ID=1952>
    تۆتىنچى، يەرلىك مالىيە كىرىمى ماس قەدەمدە ئاشتى
</S>
<S ID=1953>
    كۇچا ناھىيەسى بۇلتۇردىن بۇيان ئاكتىپ مالىيە باشقۇرۇش سىياسىتىنى زور كۈچ بىلەن يولغا قويۇپ، باج مەنبەلىرىنى ئېچىشنى ئۈزلۈكسىز كۈچەيتكەنلىكتىن، ناھىيەنىڭ يەرلىك مالىيە كىرىمى2مىليارد 385مىليون 270مىڭ يۈەنگە، بۇنىڭ ئىچىدە يىغىۋېلىنغان يەرلىك باج كىرىمى 1مىليارد 53مىليون 830مىڭ يۈەنگە ، دۆلەتلىك باج كىرىم 853 مىليون 50 مىڭ يۈەنگە يېتىپ، ئالدىنقى يىلنىڭ ئوخشاش مەزگىلدىكىدىن ئايرىم-ئايرىم ھالدا %6.15 ،%4.03 %0.87 ئاشتى .
</S>
<S ID=1954>
    بەشىنچى شەھەر، يېزا ئاھاللىرىنىڭ كىرىمى ئۈزلۈكسىز ئاشتى
</S>
<S ID=1955>
    دۆلەتنىڭ يېزىلارغا قاراتقان تۈرلۈك ئېتىبار بېرىش ، تولۇقلىما بېرىش سىياسىتىنىڭ تۈرتكىسى ۋە ئالاھىدە باغۋەنچىلىك ، چارۋىچىلىق، ئەسلىھەلىك يېزا ئىگىلىك ۋە 2-، 3-كەسىپتىن ئېرىشكەن كىرىمىنىڭ ئۈزلۈكسىز ئېشىشىغا ئەگىشىپ، شەھەر-يېزا ئاھالىلىرىنىڭ يىللىق ئوتتۇرىچە ساپ كىرىمىمۇ 2014-يىلدىكىدىن 2184يۈەن ۋە 469 ئېشىپ %10.1ۋە%4.7 ئاشتى.
</S>
</TEXT>
/BODY
/DOC