<DOC>
<DOCID>TIANSHAN.570126</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-12-07 11:42:56</DATE>
</HEADER>
<BODY>
<HEADLINE>
<S ID=63586>
كۇچا ناھىيەسى يەرلىك مالىيەنىڭ ئادەتتىكى خامچوت كىرىمىنى 2 مىليارد يۈەندىن ئاشۇردى
</S>
</HEADLINE>
<TEXT>
<S ID=63587>
 ئەھمەد ئىسمائىل خەۋەر قىلىدۇ: كۇچا ناھىيەسى بۇ يىل كىرگەندىن بۇيان ئاكتىپ مالىيە باشقۇرۇش سىياسىتىنى يولغا قويۇپ، باج مەنبەلىرىنى يېتىشتۈرۈشكە ئەھمىيەت بەرگەنلىكتىن، بۇ يىلنىڭ ئالدىنقى ئون ئېيىدا يەرلىك مالىيەنىڭ ئادەتتىكى خامچوت كىرىمى 2 مىليارد 32 مىليون 420 مىڭ يۈەنگە يەتتى.
</S>
<S ID=63588>
 بۇ ناھىيە مالىيە كىرىمىنىڭ ئېشىشىغا ھەقىقىي كاپالەتلىك قىلىش ئۈچۈن، باج مەنبەسىنى باشقۇرۇش ۋە نازارەتچىلىكنى كۈچەيتىپ، دۆلەت بېجىنىڭ سىرتقا ئېقىپ كېتىشىنىڭ ئۈنۈملۈك ئالدىنى ئالدى.
</S>
<S ID=63589>
تۈرلۈك شەكىللەردىن پايدىلىنىپ ‹‹باج قانۇنى››نى تەشۋىق قىلىپ، ھەر مىللەت ئاممىنىڭ قانۇن بويىچە باج تاپشۇرۇش ئاڭلىقلىقىنى ئۆستۈردى. مالىيە باشقۇرۇشتا مەركەز ۋە ئاپتونوم رايوننىڭ ئىقتىساد خىزمىتى يىغىنى ۋە ئاپتونوم رايونلۇق مالىيە خىزمىتى يىغىنىنىڭ روھىنى ئەستايىدىل ئىزچىللاشتۇرۇپ، سودىگەر ۋە مەبلەغ جەلپ قىلىش ھەم تۈر قۇرۇلۇشى سالمىقىنى زورايتىپ، مالىيە مەبلىغى يېتىشمىگەن بىر قىسىم كارخانىلارغا يەرلىك مالىيەدىن 160 مىليون يۈەندىن كۆپرەك مەبلەغ يۈرۈشتۈرۈپ بېرىپ، كارخانىلارنىڭ مالىيە قىيىنچىلىقىنى ھەل قىلىش ئارقىلىق ئۇلارنىڭ يەرلىك مالىيەنى قوللاش ئاكتىپلىقىنى يۇقىرى كۆتۈردى.
</S>
<S ID=63590>
نەتىجىدە، بۇ يىلنىڭ ئالدىنقى ئون ئېيىدا باج ئورۇنلىرىنىڭ خەزىنىلەشتۈرگەن بېجى 1 مىليارد 962 مىليون 500 مىڭ يۈەنگە يېتىپ، مالىيە ئومۇمىي كىرىمىنىڭ %82.56ىنى ئىگىلىدى.
</S>
</TEXT>
/BODY
/DOC