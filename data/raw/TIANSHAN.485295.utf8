<DOC>
<DOCID>TIANSHAN.485295</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-05 16:41:38</DATE>
</HEADER>
<BODY>
<HEADLINE>
<S ID=769>
«12-بەش يىل» لىق پىلان مەزگىلىدە ئۈچتۇرپان دېھقانلىرىنىڭ كىرىمى سىجىل ئاشتى
</S>
</HEADLINE>
<TEXT>
<S ID=770>
    ئىختىيارىي مۇخبىرىمىز ئابدۇسالام نىياز خەۋىرى: «12-بەش يىل» لىق پىلان مەزگىلىدە ئۇچتۇرپان ناھىيەسى ئىجتىمائىي مۇقىملىق ۋە ئىقتىسادىي تەرەققىياتتىن ئىبارەت كۈرەش نىشانىنى زىچ چۆرىدەپ، مۇقىملىق ئىچىدە ئىلگىرىلەش، ئىسلاھاتتا يېڭىلىق يارىتىش پىرىنسىپىدا چىڭ تۇرۇپ، قانۇن تەپەككۈر ۋە ئىسلاھات ئېچىۋېتىش ئۇسۇلى ئارقىلىق ناھىيە ئىقتىسادىي كۈچىنى ئاشۇرۇپ، خەلق تۇرمۇشىنى كۆرۈنەرلىك ياخشىلىدى.
</S>
<S ID=771>
    «12-بەش يىل» لىق پىلان مەزگىلىدە، ئۈچتۇرپان ناھىيەسىنىڭ يەرلىك ئىشلەپچىقىرىش ئومۇمىي قىممىتى 2 مىليارد 590 مىليون يۈەنگە يېتىپ، يىللىق ئوتتۇرىچە ئېشىش نىسبىتى %12.8 بولدى.
</S>
<S ID=772>
كەسىپلىشىش قۇرۇلمىسىنى تەڭشەپ، ئىجتىمائىي مەبلەغ سېلىنمىسىنى زور دەرىجىدە ئاشۇردى.
</S>
<S ID=773>
مۇقىم مۈلۈك مەبلەغ سېلىنمىسى بەش يىلدا جەمئىي 8 مىليارد 300 مىليون يۈەنگە يېتىپ، يىللىق ئوتتۇرىچە نىسبىتى  %37.44 ئاشتى.
</S>
<S ID=774>
يەرلىك مالىيە كىرىمى 110 مىليون يۈەنگە يېتىپ، يىللىق ئوتتۇرىچە ئېشىش نىسبىتى 25.85% بولدى.
</S>
<S ID=775>
سانائەت ئاشۇرما قىممىتى 160 مىليون يۈەنگە يېتىپ، يىللىق ئوتتۇرىچە ئېشىش نىسبىتى %10.89 بولدى.
</S>
<S ID=776>
2015-يىلى، شەھەر-بازار ئاھالىسىنىڭ كىشى بېشى ساپ كىرىمى 21967 يۈەنگە يېتىپ، «11-بەش يىل»لىق پىلان مەزگىلىدىكىدىن 2.11 ھەسسە ئاشتى.
</S>
<S ID=777>
دېھقان-چارۋىچىلارنىڭ كىشى بېشى ئوتتۇرىچە كىرىمى 6719 يۈەنگە يېتىپ، «11-بەش يىل»لىق پىلان مەزگىلىدىكىدىن1.9 ھەسسە ئاشتى.
</S>
<S ID=778>
‏
</S>
</TEXT>
/BODY
/DOC