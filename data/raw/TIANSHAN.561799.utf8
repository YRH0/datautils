<DOC>
<DOCID>TIANSHAN.561799</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-11-02 15:28:24</DATE>
</HEADER>
<BODY>
<HEADLINE>
<S ID=56845>
ئېۋىرغول رايونىنىڭ سانائەت قوشۇلما قىممىتى ئاشتى
</S>
</HEADLINE>
<TEXT>
<S ID=56846>
  يۈسۈپ ئىسمائىل خەۋەر قىلىدۇ: قومۇل شەھىرىنىڭ ئېۋىرغول رايونى ئالدىنقى ئۈچ پەسىلدە بايلىق ئۈستۈنلۈكىنى ئىقتىسادىي ئۈستۈنلۈككە ئايلاندۇرۇش، سانائەتكە تايىنىپ رايون ئىقتىسادىنى يۈكسەلدۈرۈشتەك ئىستراتېگىيەلىك تەرەققىيات يولىدا تەۋرەنمەي مېڭىپ، سانائەت ئىقتىسادىنىڭ پۇختا، سىجىل ئېشىشىغا كاپالەتلىك قىلدى.
</S>
<S ID=56847>
1 – ئايدىن 9 – ئاينىڭ ئاخىرىغىچە سانائەت قوشۇلما قىممىتىنى 5 مىليارد 576 مىليون يۈەنگە يەتكۈزۈپ، بۇلتۇرقى ئوخشاش مەزگىلدىكىدىن %4.6 ئاشۇردى.
</S>
<S ID=56848>
 ئېۋىرغول رايونى ئالدىنقى ئۈچ پەسىلدە سانائەت ئىشلەپچىقىرىشىدا 21 مىليون 695 مىڭ توننا كۆمۈر، 22 مىليارد 630 مىليون كىلوۋات سائەت توك ئىشلەپچىقىرىپ، بۇلتۇرقى ئوخشاش مەزگىلدىكىدىن ئايرىم – ئايرىم %69.7 ۋە %28.4 ئاشۇردى.
</S>
<S ID=56849>
ئۇنىڭدىن باشقا 15 مىڭ 500 توننا مىس، 23 مىڭ 435 توننا سىنك، 10 مىڭ 705 توننا نىكېل، 9799.3 توننا ماگنىي، 324.6 كىلوگىرام ئالتۇن، 7765 توننا ئەلا سۈپەتلىك پاختا يىپ، 8057 توننا سانائەتتە ئىشلىتىلىدىغان پارتلاتقۇچ دورا، 2535 توننا مېۋە ئىچىملىكى ئىشلەپچىقىرىپ، سانائەت ئىقتىسادىنى پۇختا، سىجىل يۈكسەلدۈرۈپ، مالىيە كىرىمىنى مۇقىم ئاشۇرۇپ، خەلق تۇرمۇشىنى ياخشىلاشقا پۇختا ئاساس سالدى.
</S>
<S ID=56850>
‏
</S>
</TEXT>
/BODY
/DOC