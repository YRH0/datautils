<DOC>
<DOCID>TIANSHAN.545840</DOCID>
<HEADER>
<CLASS>شىنجاڭ</CLASS>
<DATE>2016-09-01 10:41:06</DATE>
</HEADER>
<BODY>
<HEADLINE>
<S ID=44639>
13–نۆۋەتلىك خوتەن قاشتېشى مەدەنىيەت–ساياھەت بايرىمى ئۆتكۈزۈلدى
</S>
</HEADLINE>
<TEXT>
<S ID=44640>
    سادىق ئىمىر خەۋەر قىلىدۇ: ئالتۇن كۈز پەسلىدە، ئاپتونوم رايونىمىزنىڭ ئىچى – سىرتىدىن كەلگەن مېھمانلار 8 – ئاينىڭ 28 – كۈنىدىن 29 – كۈنىگىچە خوتەن شەھىرىگە جەم بولۇپ، 13 – نۆۋەتلىك شىنجاڭ خوتەن قاشتېشى مەدەنىيەت – ساياھەت بايرىمىنى كۈتۈۋالدى.
</S>
<S ID=44641>
   خوتەن قاشتېشى، گىلەم، ئەتلەس بىلەن دۇنياغا داڭلىق. خوتەن ۋىلايىتىدە 2004 – يىلىدىن ئېتىبارەن ئۇدا 12 نۆۋەت قاشتېشى مەدەنىيەت – ساياھەت بايرىمى ئۆتكۈزۈلۈپ، قاشتېشى مەدەنىيەت – ساياھەت بايرىمى داڭلىق ساياھەت ماركىسىغا ئايلىنىپ، خوتەننىڭ ئىقتىساد – سودا، مەدەنىيەت ئالماشتۇرۇشى، ئىقتىسادىي، ئىجتىمائىي تەرەققىياتى، ساياھەتچىلىك تەرەققىياتىنى ئىلگىرى سۈردى.
</S>
<S ID=44642>
بۇ نۆۋەتلىك قاشتېشى مەدەنىيەت – ساياھەت بايرىمىدا، تەجرىبىلەر يەكۈنلىنىپ، بايرام مەزمۇنى تېخىمۇ بېيىتىلدى، ‹‹دۇنيانىڭ قاشتېشى شەھىرى يىپەك يولىدىكى داڭلىق شەھەر›› دېگەن ئۇقۇم ئاساسىي تېما قىلىنىپ، خوتەننىڭ چوڭقۇر تارىخىي مەدەنىيىتى، ئەۋزەل سىياسەت مۇھىتى ۋە مول ساياھەت بايلىقى ھەر جەھەتتىن كۆرەك قىلىندى.
</S>
<S ID=44643>
‹‹بىر بەلباغ، بىر يول›› ئىستراتېگىيەسى ۋە دۆلەتنىڭ جەنۇبىي شىنجاڭنىڭ تەرەققىياتىنى يۆلەشكە ئالاقىدار سىياسەت – تەدبىرلىرى خوتەنگە ئېلىپ كەلگەن مۇھىم پۇرسەت چىڭ تۇتۇلۇپ، قاشتېشى بايرىمىنىڭ يارقىن نۇقتىسى، دەرىجىسى، تەسىرىنى گەۋدىلەندۈرۈشكە ئەھمىيەت بېرىلدى.
</S>
<S ID=44644>
قاشتېشى مەدەنىيەت – ساياھەت بايرىمىنىڭ باشلىنىش مۇراسىمىدا خوتەن قاشتېشىنىڭ دەرىجىسىنى بېكىتىش ئۆلچىمىنى ئېلان قىلىش ۋە خوتەن قاشتېشىنى توردا كۆرگەزمە قىلىپ سېتىش، قاشتېشى ئويما بۇيۇملىرىنى كۆرگەزمە قىلىش ۋە قاشتېشى شاھىنى باھالاش، قاشتېشى ئويما بۇيۇملىرىنى كىمئارتۇق قىلىپ سېتىش، خوتەن تۇنجى نۆۋەتلىك ئېسىل تائام بايرىمى ۋە ئۆزگىچە مەھسۇلاتلارنى كۆرگەزمە قىلىپ سېتىش قاتارلىق پائالىيەتلەر ئۆتكۈزۈلدى.
</S>
<S ID=44645>
   قاشتېشى مەدەنىيەت – ساياھەت بايرىمى مەزگىلىدە، تيەنجىن شەھىرىنىڭ شىنجاڭغا نىشانلىق ياردەم بېرىدىغان ‹‹يۈزلىگەن كارخانىنىڭ خوتەن سەپىرى›› پائالىيىتى ئۆتكۈزۈلۈپ، تيەنجىندىكى كارخانىلار چىرا، كېرىيە، لوپ ناھىيەلىرى بىلەن 2 مىليارد 450 مىليون يۈەنلىك مەبلەغ سېلىش كېلىشىمى ئىمزالىدى، خوتەن ۋىلايىتى 2 مىليارد 550 مىليون يۈەنلىك سودىگەر ۋە مەبلەغ جەلپ قىلىش كېلىشىمى ئىمزالىدى.
</S>
<S ID=44646>
‏
</S>
</TEXT>
/BODY
/DOC