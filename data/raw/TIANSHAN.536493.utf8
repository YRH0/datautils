<DOC>
<DOCID>TIANSHAN.536493</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-24 13:44:55</DATE>
</HEADER>
<BODY>
<HEADLINE>
<S ID=34504>
مەكىت ناھىيەسىدە خادىم قوبۇل قىلىش يىغىنى دېھقانلارنىڭ ئىشىكى ئالدىدا ئېچىلدى
</S>
</HEADLINE>
<TEXT>
<S ID=34505>
    رازىيە راھمان، رىزۋانگۈل ئابدۇجېلىل خەۋەر قىلىدۇ: مەكىت ناھىيەلىك ئادەم كۈچى بايلىقى ۋە ئىجتىمائىي كاپالەت ئىدارىسى كارخانا، زاۋۇتلار بىلەن ئالاقىلىشىپ، خادىم قوبۇل قىلىش يىغىنىنى دېھقانلارنىڭ ئىشىكى ئالدىدا ئېچىپ، ھەر مىللەت ئاممىسىنىڭ قارشى ئېلىشىغا ئېرىشتى.
</S>
<S ID=34506>
    بۇ ئىدارە يېقىندا ئادەم ئىشلەتكۈچى ئون ئورۇن بىلەن بىرلىشىپ مەكىت ناھىيەسىنىڭ يانتاق يېزىسىدا خادىم قوبۇل قىلىش يىغىنى ئاچتى، بۇ قېتىمقى يىغىن يانتاق يېزىسىدىكى دېھقانلارنى ئائىلە مۇلازىمىتى، ئامانلىق ساقلاش، مېھمانساراي مۇلازىمىتى قاتارلىق 83 ئىش ئورنى بىلەن تەمىنلەپ، 200 دىن ئارتۇق ئاممىنى جەلپ قىلدى. بۇنىڭ ئىچىدە 12 كىشى ئادەم ئىشلەتكۈچى ئورۇنلار بىلەن ئىشقا ئورۇنلىشىش مۇددىئانامىسى ئىمزالىدى.
</S>
<S ID=34507>
    بۇ ئىدارە خىزمەتچىلەرنى كەنتلەرگە، دېھقانلارنىڭ ئۆيلىرىگە ئەھۋال ئىگىلەشكە ھەم تەكلىپ قىلىش ۋە تەربىيەلەش ئۇچۇرلىرىنى تەشۋىق قىلىشقا ئەۋەتتى. ئىش ئورنى، تەمىناتى ۋە تەربىيەلەش ئۇچۇرلىرىنى كەنتلەرنىڭ ئۇچۇر تاختىسىدا ئېلان قىلىپ، كەنت كادىرلىرىغا تەشۋىق قىلىشقا ھاۋالە قىلىپ، ئىش ئورنى ئۇچۇرىنى ھەر بىر كەنت، ھەر بىر ئائىلىگىچە يەتكۈزۈشكە كاپالەتلىك قىلدى. بۇ قېتىمقى پائالىيەتتە نەق مەيداندا خادىم قوبۇل قىلغاندىن باشقا، ئىگىلىك تىكلەشكە يېتەكچىلىك قىلىش، سىياسەت ۋە يۆتكەپ ئىشقا ئورۇنلىشىش، ھەقسىز تەربىيەلەش توغرىلىق مەسلىھەت بېرىلىپ، دېھقانلارنىڭ ئىش تېپىپ ئىشلەشكە بولغان تونۇشى ئۆستۈرۈلدى.
</S>
<S ID=34508>
‏    
</S>
</TEXT>
/BODY
/DOC