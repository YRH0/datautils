<DOC>
<DOCID>TIANSHAN.506836</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-08 13:06:42</DATE>
</HEADER>
<BODY>
<HEADLINE>
<S ID=18286>
ئېشىنچا ئەمگەكچىلەر ئىشسىز قالمايدىغان بولدى
</S>
</HEADLINE>
<TEXT>
<S ID=18287>
   ئابلىمىت ئەبەيدۇللا خەۋەر قىلىدۇ: ئاپتونوم رايونلۇق ئادەم كۈچى بايلىقى ۋە ئىجتىمائىي كاپالەت نازارىتىدىن 3 – تۈركۈمدە كۇچا ناھىيەسىنىڭ ئالاقاغا بازىرى پەيزىباغ كەنتىگە چۈشكەن ‹‹ئۈچ ئەل›› خىزمىتى گۇرۇپپىسى نامرات دېھقانلارنى نامراتلىقتىن قۇتقۇزۇشنى ‹‹ئۈچ ئەل›› خىزمىتىنىڭ مۇھىم ۋەزىپىسى قىلدى، ئۇلار كەنتكە چۈشكەن بىر نەچچە كۈندىن بۇيان ئۆيمۇئۆي كىرىپ، دېھقانلار بىلەن سىردىشىپ، ئۇلارنىڭ تەلەپ – پىكىرلىرىنى ئاڭلاپ، بۇ يىللىق ‹‹ئۈچ ئەل›› خىزمىتىدە ئىشنى نەدىن باشلاش، قايسى ئىشقا ئالاھىدە ئەھمىيەت بېرىش توغرىسىدا كۆڭلىدە سان تۇرغۇزدى.
</S>
<S ID=18288>
   2 – ئاينىڭ 29 – كۈنى چۈشتىن بۇرۇن پەيزىباغ كەنت كومىتېتىنىڭ يىغىن زالىدا خىزمەت گۇرۇپپىسى كەنت كادىرلىرىدىن ئېشىنچا ئەمگەكچىلەرنى يۆتكەپ ئىشقا ئورۇنلاشتۇرۇش ئەھۋالىنى ئىگىلەپ، ئىشقا ئورۇنلاشتۇرۇش پىلانىنى مۇزاكىرە قىلدى.
</S>
<S ID=18289>
كەنت ئاھالىسى خالىدە نۇر بازاردا كەشتىچىلىك ھەمكارلىق كوپىراتىپى قۇرغان بولۇپ سودىسى خېلىلا ياخشى ئىدى.
</S>
<S ID=18290>
ئۇ كەشتىچىلىك ھەمكارلىق كوپىراتىپىنىڭ كۆلىمىنى كېڭەيتىپ، كەشتىچىلىككە قىزىقىدىغان ئاياللارنى ھەمكارلىق كوپىراتىپىغا داۋاملىق قوبۇل قىلىش ئويى بارلىقىنى ئېيتقاندا، خىزمەت گۇرۇپپىسىدىكىلەر كەنت كادىرلىرى بىلەن ئۇنىڭ ھەمكارلىق كوپىراتىپىنىڭ ئورنىنى كېڭەيتىپ بېرىشكە كېلىشتى.
</S>
<S ID=18291>
خىزمەت گۇرۇپپىسىدىكىلەر يەنە دېھقانلار ھەمكارلىق كوپىراتىپلىرىنى قۇرۇش بىلەن ناھىيەدىكى زاۋۇت، كارخانىلارنى كەنتتىكى ئېشىنچا ئەمگەكچىلەرنى ئىشقا ئورۇنلاشتۇرۇشتىكى تىپ، دەپ قاراپ، تۈرلۈك ھەمكارلىق كوپىراتىپلىرىنى قۇرۇش ۋە ناھىيەدىكى زاۋۇت، كارخانىلارغا بېرىپ، ئۇلار بىلەن كەنتتىكى ئېشىنچا ئەمگەكچىلەرنى ئىشقا ئورۇنلاشتۇرۇشنىڭ يوللىرى ئۈستىدە كېڭىشىدىغان بولدى.
</S>
<S ID=18292>
‏
</S>
</TEXT>
/BODY
/DOC