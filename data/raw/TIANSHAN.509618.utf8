<DOC>
<DOCID>TIANSHAN.509618</DOCID>
<HEADER>
<CLASS>ئۈرۈمچى</CLASS>
<DATE>2016-03-15 11:39:46</DATE>
</HEADER>
<BODY>
<HEADLINE>
<S ID=19884>
ئۈرۈمچىدىكى شەھەر ئاھالىلىرى ھاجاتخانا تېپىش تەس بولۇشتەك قىيىنچىلىق دۇچ كەلدى
</S>
</HEADLINE>
<TEXT>
<S ID=19885>
    شىنجاڭ شەھەر گېزىتى خەۋىرى: ئۈرۈمچى شەھەرلىك ياڭزىجياڭ يولىدىكى دۇكانلارنىڭ ئەتراپىدا ئاممىۋى ھاجەتخانا يوق بولۇپ، دۇكاندارلار ھاجەتخانىغا بېرىش ئۈچۈن 1~2 كىلومېتىر يول يۈرۈپ قىزىلتاغ يەر ئاستى يولىدىكى ئاممىۋى ھاجەتخانىغا بېرىشقا توغرا كېلىدىكەن، دۇكاندارلار بەزى جىددىي ئەھۋاللاردا ئەتراپتىكى ئىدارە-ئورۇن ۋە ئاھالىلەر ئولتۇراق رايونىدىكى ھاجەتخانىغا كىرىشكە مەجبۇر بولىدىكەن.
</S>
<S ID=19886>
بەزىدە دۇكاندارلار ھاجەتخانا ئىزدەش جەريانىدا كۆپ قېتىم ئۇقۇشماسلىقلارغا ئۇچراپ، كۆڭۈلسىزلىككە دۇچار بولغان. 
</S>
<S ID=19887>
    ھاجاتخانا ئىزدەش تەس بولۇشتەك قىينچىلىقىنى ھەل قىلىش ئۈچۈن، ئۈرۈمچىدە خېلى بۇرۇنلا نۇرغۇن ئەقلىي ئىقتىدارلىق مۇھىت ئاسراش تىپىدىكى ئاممىۋى ھاجەتخانا قۇرۇلغان بولسىمۇ، شەھەر ئاھالىلىرى يەنە نېمە ئۈچۈن ھاجەتخانا ئىزدەش تەس بولۇشتەك ئەھۋاللارغا يولۇقىدۇ؟
</S>
<S ID=19888>
مۇخبىر مۇشۇ خىل سوئاللار ئىلىكىدە ئىككى كۈن زىيارەتتە بولۇپ، نۇرغۇن ئاممىۋى ھاجەتخانىلاردا كۆرسەتمە بەلگىلىرىنىڭ ئېنىق بولماسلىقى، ھاجەتخانىلارنىڭ تارقىلىشى تەكشى بولماسلىقتەك ئەھۋاللارنى بايقىغان ھەمدە دائىم تاقاق تۇرىدىغان ئەقلىي ئىقتىدارلىق مۇھىت ئاسراش تىپىدىكى ئاممىۋى ھاجەتخانىلارنىڭ «زىننەت بۇيۇمىغا» ئايلىنىپ، ئىشلىتىلمەيۋاتقانلىقىنى كۆرگەن.
</S>
<S ID=19889>
   مۇخبىر زىيارەت داۋامىدا ئۈرۈمچى شەھەرلىك تاشلاندۇق نەرسىلەرنى باشقۇرۇش مەركىزىدىكى خىزمەتچى خادىم بىلەن سۆھبەتتە بولدى. 
</S>
<S ID=19890>
خىزمەتچى خادىمنىڭ ئېيتىشىچە، ئاۋات رايونلاردا ھاجەتخانا قۇرۇشتا يەر تاللاش بىر قەدەر تەس بولۇپ، يىرىك پىلان رەسمىيەتلىرىنى بېجىرىشتە قىيىنچىلىق ئېغىر بولغان.
</S>
<S ID=19891>
شۇنىڭ بىلەن بىرگە بىر قىسىم ئاممىۋى ھاجاتخانىلارغا ئورۇن تاللاشتا ئىشلىتىلىدىغان يەر كارخانىلارنىڭ ئىگىلىكىدە بولغاچقا، كارخانىلار يەر ئىشلىتىشكە مۇناسىۋەتلىك رەسمىيەتلەرنى چىقىرىپ بېرەلمىگەن.
</S>
<S ID=19892>
مۇشۇ قىيىنچىلىقلار بىلەن ئەقلىي ئىقتىدارلىق مۇھىت ئاسراش تىپىدىكى ئاممىۋى ھاجەتخانىلار كۆپەيتىلگەن. يېڭىدىن ئورنىتىلغان ئەقلىي ئىقتىدارلىق مۇھىت ئاسراش تىپىدىكى ئاممىۋى ھاجەتخانىلارنىڭ ئۈسكۈنىلىرى ئىلغار بولغاچقا چوقۇم 24 سائەت توكقا چېتىقلىق ھالەتتە تۇرغاندا ئاندىن نورمال ئىشلەتكىلى بولىدىكەن.
</S>
<S ID=19893>
توك مەنبەسىنى ئۈزۈۋەتكەندە ئۈسكۈنىلەر ئاسان بۇزۇلۇپ نۇرغۇن چىقىم بولىدىكەن. نۆۋەتتە ئەقلىي ئىقتىدارلىق مۇھىت ئاسراش تىپىدىكى ئاممىۋى ھاجەتخانىلارنى ئىشلىتىش دوكلاتى ئالاقىدار ئورۇنلارغا تاپشۇرۇلغان بولۇپ، ساقلانغان مەسىلىلەر ھەل قىلىنىش باسقۇچىدا بولغاچقا، ئۇزاققا قالماي شەھەر ئاھالىلىرىغا ئېچىۋېتىلىپ، شەھەر ئاھالىلىرىگە تېخىمۇ قولايلىق يارىتىلىدىكەن.    
</S>
</TEXT>
/BODY
/DOC