<DOC>
<DOCID>TIANSHAN.564622</DOCID>
<HEADER>
<CLASS>شىنجاڭ</CLASS>
<DATE>2016-11-14 12:42:17</DATE>
</HEADER>
<BODY>
<HEADLINE>
<S ID=58965>
خوتەننىڭ ئەنئەنىۋى ئەتلەسلىرى قايتا جۇلالانماقتا
</S>
</HEADLINE>
<TEXT>
<S ID=58966>
    شىنجاڭ تارىم ئويمانلىقىنىڭ جەنۇبىي چېتىگە جايلاشقان خوتەن شەھىرى جىيا يېزىسىدىكى قول بىلەن ئەتلەس توقۇيدىغان ئەنئەنىۋى كارخانا ئىچىدە ئىشچىلار ئالدىراش ھالدا يىپەك تارتىش، يىپ ئېگىرىش، سىم ئوراش، باغلاپ بوياش قاتارلىق باسقۇچلاردىكى خىزمەتلەرنى تاماملاپ، ئەڭ ئاخىرىدا يىپەكنى توپ قىلىپ ئەتلەس توقۇشقا تەييارلىدى، قەدىمىي يىپەك يولىدىكى ئەنئەنىۋى ھۈنەر سەنئەت يەنە بىر قېتىم بۇ بوستانلىقتا جانلاندى.
</S>
<S ID=58967>
ئەتلەس ئاساسەن شىنجاڭ خوتەن شەھىرى جىيا يېزىسىدىن چىقىدىغان بولۇپ، شىنجاڭدىكى خاس ئەنئەنىۋى قول ھۈنەر توقۇلما بۇيۇمدۇر.
</S>
<S ID=58968>
جىيا يېزىسىدا ھازىرغىچە ئۆسۈملۈكلەرنى باغلاپ بوياش قەدىمىي تېخنىكىسى بىلەن ئەنئەنىۋى ياغاچ دەستىگاھ ساقلانغان.
</S>
<S ID=58969>
ئەتلەسنىڭ گۈل نۇسخىلىرى تۇرمۇشتىن كەلگەن بولۇپ، كۆپ ئۇچرايدىغان بادام گۈل، ياغاچ باسما گۈل ۋە ۋە تاغاق گۈل قاتارلىق نۇسخىلىرى بار.
</S>
<S ID=58970>
ھۈنەر سەنئىتى مۇرەككەپ ۋە تەننەرخ بىرقەدەر يۇقىرى بولغانلىقتىن، ئەنئەنىۋى ئەتلەس توقۇش ھۈنىرى كۆپ ئۇچرىمايدۇ.
</S>
<S ID=58971>
يېقىنقى يىللاردىن بۇيان، ھۆكۈمەت ۋە كارخانىلارنىڭ قوللىشى ئاستىدا، ئەنئەنىۋى ئەتلەس ئۆتمۈشتىكى گۈزەل رەڭلەر بىلەن قايتا جۇلالاندى.
</S>
<S ID=58972>
ئىگىلىنىشىچە، جىيا يېزىسىدا، ھازىرقى ئەتلەس توقۇش سودىگەرلىرى بىلەن ھەمكارلىق كوپىراتىپى 50تىن ئاشقان بولۇپ، ئەتلەس توقۇيدىغان كەسىپ ئەھلىنىڭ سانى 2000گە يېقىنلاشقان، يىللىق مەھسۇلات مىقدارى 500 مىڭ توپقا يېتىپ، بىر يىلدا ھەر بىر ئائىلىگە ئوتتۇرىچە ھېساب بىلەن 84 مىڭ يۈەندىن ئارتۇق كىرىم ئېلىپ كەلگەن.
</S>
</TEXT>
/BODY
/DOC