<DOC>
<DOCID>TIANSHAN.498176</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-02-16 17:29:32</DATE>
</HEADER>
<BODY>
<HEADLINE>
<S ID=11615>
شىنجاڭ رايونىدىكى بانكا بىرلەشمە كارتىسىدا بانكا ھالقىپ سودىلىشىشتا يەنە بىر قېتىم يۇقىرى، يېڭى نۇقتا يارىتىلدى
</S>
</HEADLINE>
<TEXT>
<S ID=11616>
    جۇڭگو بانكا بىرلەشمىسى شىنجاڭ شۆبە شىركىتىنىڭ سودا سانلىق مەلۇماتىدىن ئايان بولۇشىچە، بۇ يىل چاغان مەزگىلىدە، شىنجاڭ رايونىدىكى بانكا بىرلەشمە كارتىسىدا بانكا ھالقىپ سودىلىشىشتا يەنە بىر قېتىم يۇقىرى، يېڭى نۇقتا يارىتىلغان.
</S>
<S ID=11617>
3 مىليون 619 مىڭ 800 قېتىم سودىلاشقان بولۇپ، بۇلتۇرقى ئوخشاش مەزگىلدىكىدىن %20.23 ئاشقان؛ سودا سوممىسى 3 مىليارد 273 مىليون يۈەنگە يەتكەن بولۇپ، بۇلتۇرقى ئوخشاش مەزگىلدىكىدىن %46.22 ئېشىپ، كۈنىگە 470 مىليون يۈەنلىك كارتا سۈرتۈلۈپ، تارىختىكى ئەڭ يۇقىرى نۇقتا يارىتىلغان.
</S>
<S ID=11618>
بۇنىڭ ئىچىدە، چاغان ھارپىسى كۈنىدىكى سودا ئەڭ يۇقىرى پەللىگە كۆتۈرۈلگەن بولۇپ، شۇ كۈنى سودا سوممىسى 760 مىليون يۈەنگە يېتىپ، بۇلتۇرقى ئوخشاش مەزگىلدىكىدىن %64.51 ئاشقان.
</S>
<S ID=11619>
    ئىستېمال قۇرۇلمىسىدىن قارىغاندا، چاغان مەزگىلىدە مال سېتىۋېلىش، تۇغقانلار يىغىلىپ بىرگە غىزالىنىش ۋە ساياھەت قىلىش بۇ يىل چاغان ئىستېمالىدىكى ئاساسىي تېما بولۇپ قالغان.
</S>
<S ID=11620>
پۇقرالارنىڭ مال سېتىۋېلىش تۈرىدىكى سودىسى ئومۇمىي جەھەتتىن بۇلتۇرقى ئوخشاش مەزگىلدىكىدىن %48 ئاشقان.
</S>
<S ID=11621>
بۇنىڭ ئىچىدە، تاللا دۇكىنى تۈرىدىكىلەرنىڭ سودا سوممىسى بۇلتۇرقى ئوخشاش مەزگىلدىكىدىن %36.6، چوڭ تىپتىكى ئائىلە ئېلېكتىر سايمانلىرىنى سېتىش سودا سوممىسى %30 ئاشقان.
</S>
<S ID=11622>
    بۇنىڭدىن باشقا، 13- نۆۋەتلىك مەملىكەتلىك قىشلىق تەنھەرىكەت مۇسابىقىسىنىڭ ئويۇشتۇرۇلۇشى كىشىلەرنىڭ قىشلىق قار- مۇز تەنھەرىكىتىگە قاتنىشىش قىزغىنلىقىغا تۈرتكە بولغان.
</S>
<S ID=11623>
چاغان مەزگىلىدە، بۇغدا كۆلى، قاناس، نارات قاتارلىق باشلامچى مەنزىرە رايونلىرىدا ساياھەتچىلەر سانى زور دەرىجىدە ئاشقان بولۇپ، ھەر قايسى چوڭ چاڭغا تېيىلىش مەيدانلىرىدا ساياھەتچىلەر توشۇپ كەتكەن.
</S>
<S ID=11624>
ساياھەتچىلىك بويىچە بىلەت سېتىش تۈرىدىكى سودا سانى ۋە سودا سوممىسى بۇلتۇرقى ئوخشاش مەزگىلدىكىدىن ئايرىم ھالدا %105.4 ۋە %94.4 ئاشقان.
</S>
</TEXT>
/BODY
/DOC