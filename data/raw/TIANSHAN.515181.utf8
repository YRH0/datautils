<DOC>
<DOCID>TIANSHAN.515181</DOCID>
<HEADER>
<CLASS>شىنجاڭ</CLASS>
<DATE>2016-04-06 11:19:57</DATE>
</HEADER>
<BODY>
<HEADLINE>
<S ID=23642>
خەنزۇتىلى ئالاقىلىشىش، ئالماشتۇرۇش كۆۋرۈكى بەرپا قىلدى
</S>
</HEADLINE>
<TEXT>
<S ID=23643>
مىللەتلەر ئىتتىپاقلىقى ھەققىدە پاراڭ
</S>
<S ID=23644>
 قادىر بېكقاقان
</S>
<S ID=23645>
جاڭ چۈنشيەن شۇجى ‹‹مىللەتلەر ئىتتىپاقلىقى – تەرەققىياتى يىلى›› پائالىيىتىنى قانات يايدۇرۇپ، ھەر قايسى مىللەتلەر ئارىسىدىكى ئالاقە، ئالماشتۇرۇش، ئارىلىشىشنى ئىلگىرى سۈرۈپ، جۇڭخۇا مىللەتلىرىنىڭ ئورتاق گەۋدە ئېڭىنى مۇستەھكەم تۇرغۇزۇشنى ئوتتۇرىغا قويدى.
</S>
<S ID=23646>
بۇ ماڭا بەك چوڭقۇر تەسىر قىلدى.
</S>
<S ID=23647>
2015 – يىلى مەن ئاپتونوم رايوننىڭ ‹‹ئۈچ ئەل›› خىزمىتىگە قاتنىشىۋاتقان مەزگىلدە خىزمەت گۇرۇپپىسىنىڭ بىرنەچچە ئەزاسى بىلەن بىللە بىر ئائىلىگە زىيارەتكە بارغانىدىم، ساھىبخان پاتىگۈل قۇربان راۋان خەنزۇ تىلىدا بىزدىن ئەھۋال سوراپ، ئولتۇرۇشقا تەكلىپ قىلدى، بىز بۇنىڭدىن بەكلا ھەيران قالدۇق.
</S>
<S ID=23648>
سۆھبەتلىشىش جەريانىدا ئۇنىڭ خەنزۇ تىلىنى شەندۇڭ ئۆلكىسىنىڭ خېزى ناھىيەسىدە ئۆگەنگەنلىكىنى، 2001 – يىلى 11ياش ۋاقتىدا ئاتا – ئانىسى بىلەن خېزى ناھىيەسىگە بارغانلىقىنى، دەسلەپتە خەنزۇچە بىلمىگەنلىكتىن، ئاتا – ئانىسىنىڭ تىجارەتتە بەك قىينالغانلىقىنى، كېيىن ئۇلارنىڭ يەرلىكتىن ئۈچ قىزنى تەكلىپ قىلىپ ئىشلەتكەنلىكىنى، پاتىگۈلنىڭ بۇ قىزلار بىلەن بىللە يۈرۈپ ئۇلاردىن خەنزۇ تىلىنى ئۆگەنگەنلىكىنى، ئىككىنچى يۇرتىدىكى يۇرتداشلارنىڭ ئۇنىڭغا كۆپ تەسىر كۆرسەتكەنلىكىنى ئۇقتۇق.
</S>
<S ID=23649>
كۆپ يىللاردىن بېرى پاتىگۈل قۇرباننىڭ ئائىلىسىدىكىلەر قوشنىلار بىلەن ناھايىتى ئېجىل – ئىناق ئۆتۈپ كەپتۇ، ھەر قانداق ئىش بولسا، كۆپچىلىك ئۆزئارا ياردەملىشىدىكەن، ۋاقىتنىڭ ئۆتۈشى بىلەن ئۇلارنىڭ سودىسىمۇ روناق تېپىپتۇ.
</S>
<S ID=23650>
ھازىر پاتىگۈل قۇربان يۇرتىغا قايتىپ كەپتۇ.
</S>
<S ID=23651>
ئۇ يۇرتىدا بىر تىككۈچىلىك دۇكىنى ئېچىپتۇ، ئۇ شەندۇڭدىكى تۇرمۇش تەجرىبىسى ئاساسىدا كىيىم لايىھەسىگە زامانىۋىلىق بىلەن ئەنئەنىۋىلىكنى سىڭدۈرۈپ، يەرلىكتىكى ئاممىنىڭ قارشى ئېلىشىغا ئېرىشىپتۇ.
</S>
<S ID=23652>
ئىچكىرىدە ياشاپ نەزەر دائىرەم كېڭەيدى، تۇرمۇشتا تېخىمۇ پىشتىم، بولۇپمۇ خەنزۇچىنى ئۆگىنىۋېلىپ، تېزلا جەمئىيەتتىكىلەر بىلەن ئارىلىشىپ، ئۆزۈمگە بولغان ئىشەنچىم ئاشتى، كەڭ قورساق بولۇشنى ئۆگەندىم، دېدى پاتىگۈل.
</S>
<S ID=23653>
ئۇنىڭ ھېكايىسى بىزگە ھەر قايسى مىللەتلەرنى ئورتاق ياشاش، ئىشلەپچىقىرىش بىلەن شۇغۇللىنىش داۋامىدا ئۆزئارا چۈشىنىش، ئۆزئارا ھۆرمەت قىلىش، ئۆزئارا سىغدۇرۇش، ئۆزئارا قايىل بولۇش، ئۆزئارا ئۆگىنىش، ئۆزئارا ياردەملىشىشكە يېتەكلىگەندە، مىللەتلەر ئىتتىپاقلىقى – تەرەققىياتى ئىشلىرىنى تېخىمۇ يۈكسەلدۈرۈپ، شىنجاڭنىڭ ئىجتىمائىي مۇقىملىقى ۋە ئەبەدىي ئەمىنلىكىنىڭ ئاساسىنى مۇستەھكەملىگىلى بولىدىغانلىقىنى ئىسپاتلاپ بەردى.
</S>
<S ID=23654>
(ئاپتور: ئاپتونوم رايونلۇق ئىجتىمائىي پەن ساھەسىدىكىلەر بىرلەشمىسى پارتگۇرۇپپىسىنىڭ ئەزاسى، بىرلەشمىنىڭ مۇئاۋىن رەئىسى)
</S>
</TEXT>
/BODY
/DOC