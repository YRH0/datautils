<DOC>
<DOCID>TIANSHAN.519026</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-04-21 16:16:11</DATE>
</HEADER>
<BODY>
<HEADLINE>
<S ID=26111>
قىزىل–سايرام ئۈزۈم بازىسى ئېشىنچا ئەمگەكچىلەرنىڭ ‹‹ئالتۇن كانى››غا ئايلاندى
</S>
</HEADLINE>
<TEXT>
<S ID=26112>
    قۇربان سايىم خەۋەر قىلىدۇ: مەن يېقىندا باي ناھىيەسىنىڭ قىزىل يېزىسى بىلەن سايرام بازىرى تۇتىشدىغان جايغا، باي – كۇچا تاشيولىنىڭ شىمالىدىكى سايلىققا 8 مىليون يۈەن مەبلەغ سېلىنىپ بىنا قىلىنغان 10 مىڭ مولۇق ئۈزۈم بازىسىغا بېرىپ، سايرام بازىرى ۋە قىزىل يېزىسىدىن بىر تۇتاش يۆتكەلگەن ئەمگەكچىلەردىن سىرت، باشقا يېزا – بازارلاردىن كەلگەن ئەمگەكچىلەرنىڭمۇ تەك ئېچىۋاتقانلىقىنى، سايرام بازىرىدىن تەشكىللىك كەلگەن 160 ئەمگەكچىنىڭ بىر كۈندىلا 15 مىڭ 800 يۈەن ئىش ھەققى ئالغانلىقىنىكۆردۈم.
</S>
<S ID=26113>
   بۇ ئۈزۈم بازىسى بۇلتۇردىن بۇيان ئۈزۈملەرنى ئېچىش، كۆمۈش، پەرۋىش ھالقىلىرىدا يېزىلاردىكى ئېشىنچا ئەمگەكچىلەرگە ئېھتىياجلىق بولغانىدى. سايرام بازىرى ۋە قىزىل يېزىسى بۇ پايدىلىق پۇرسەتنى چىڭ تۇتۇپ، ئەمگەكچىلەرنى ئۈزۈم بازىسىغا تەشكىللىك يۆتكىدى.
</S>
<S ID=26114>
   سايرام بازىرىنىڭ ئۈشمەھەللە كەنتىدىكى روزى مامۇت مۇنداق دېدى: ئائىلىمىزدە ئەمگەكچى كۆپ، تېرىلغۇ يەر ئاز، شۇڭا ئالدىنقى يىللاردا تۇرپانغا ئۈزۈم ئاچقىلى بارغانىدىم. قىزىل – سايرام ئۈزۈم بازىسىنىڭ قۇرۇلۇشى يۇرت ئاتلىمايلا قوشۇمچە كىرىم قىلىشىمىزغا قولايلىق ياراتتى. بۇنىڭدىن كېيىن دېھقانچىلىقنىڭ ئارسال ۋاقىتلىرىدا بۇ ئۈزۈم بازىسىغا كېلىپ ئىشلەپ كىرىمىمنى كۆپەيتىمەن.
</S>
<S ID=26115>
‏
</S>
</TEXT>
/BODY
/DOC