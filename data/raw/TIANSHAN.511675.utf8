<DOC>
<DOCID>TIANSHAN.511675</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-21 19:12:31</DATE>
</HEADER>
<BODY>
<HEADLINE>
<S ID=21253>
چىرا ناھىيەسىدە ئىختىساسلىقلارنى تەكلىپ قىلىش يىغىنى ئېچىلدى
</S>
</HEADLINE>
<TEXT>
<S ID=21254>
   چىرا ناھىيەلىك ئادەم كۈچى بايلىقى ۋە ئىجتىمائىي كاپالەت ئىدارىسى يېقىندا ناھىيەنىڭ تيەنجىن سانائەت رايونىدا 2016 – يىللىق ئىختىساسلىقلارنى تەكلىپ قىلىش، پىكىر ئالماشتۇرۇش يىغىنى ئاچتى.
</S>
<S ID=21255>
   بۇ قېتىمقى يىغىن ئالىي مەكتەپ، ئوتتۇرا تېخنىكومنى پۈتكۈزگەن ياشلارنىڭ ئىشقا ئورۇنلىشىش، ئىگىلىك تىكلىشىنى تېزلىتىش ۋە يېزا – بازارلاردىكى ئېشىنچا ئەمگەكچىلەرنىڭ ئىشقا ئورۇنلىشىش، كارخانىلارنىڭ ئادەم ئىشلىتىش ئېھتىياجىنى قاندۇرۇش مەقسىتىدە چاقىرىلغان بولۇپ، يىغىن ئىشتىراكچىلىرىغا ئىشقا ئورۇنلىشىش، ئىگىلىك تىكلەش توغرىسىدا مۇناسىۋەتلىك ئېتىبار سىياسەتلەر، قانۇن – ساۋاتلار، ئەمگەك توختامى قانۇنىدىن مەسلىھەت بېرىلدى ۋە 2700 پارچىدىن ئارتۇق تەشۋىقات ماتېرىيالى تارقىتىلدى.
</S>
<S ID=21256>
   نۇرى يېزىسىدىن ئىش ئىزدەپ كەلگەن گۈزەلنۇر ناسىر مۇنداق دېدى: مەن ئائىلە ئايالى، ئېرىم چارۋىچى. ئۆيدە بىكار ئولتۇرماي زاۋۇتتا ئىشلەپ پۇل تېپىپ ئائىلەمنىڭ كىرىمىنى ئاشۇرۇش، شۇنداقلا نەزەر دائىرەمنى كېڭەيتىش، ھۈنەر – كەسىپ ئۆگىنىش نىيىتىدە بۇ يەرگە كېلىپ، شىنجاڭ ‹‹شىنياتۇ›› كىيىم – كېچەك چەكلىك شىركىتىدىن خىزمەت تاپتىم.
</S>
<S ID=21257>
   2003 – يىلى شىنجاڭ ماشىنىسازلىق ئېلېكتىرون سانائەت ئىنستىتۇتىنى پۈتكۈزگەن پەرھاتجان مەتتۇرسۇن ئۆز كۈچىگە تايىنىپ ئىگىلىك تىكلەپ، 2014 – يىلى چىرا ناھىيەسىدە ‹‹دىيارىم›› سودا چەكلىك مەسئۇلىيەت شىركىتىنى قۇرغانىدى.
</S>
<S ID=21258>
بۇ قېتىملىق تەكلىپ قىلىش يىغىنىدا ئۇ شىركىتىگە ئالتە خىزمەتچىنى قوبۇل قىلدى.
</S>
<S ID=21259>
   ئۇقۇشىمچە، بۇ قېتىملىق تەكلىپ قىلىش يىغىنىغا 24 كارخانا قاتناشقان بولۇپ، تىككۈچىلىك، ماشىنىسازلىق، سېتىش، مۇلازىمەت، ئاشپەزلىك ۋە كاتىباتلىق كەسىپلىرى بويىچە 1270 كىشىنى خىزمەتكە قوبۇل قىلىش پىلانلانغان بولۇپ، ئالىي مەكتەپ، ئوتتۇرا تېخنىكومنى پۈتكۈزگەن ياشلار ۋە يېزا – بازارلاردىكى ئېشىنچا ئەمگەكچىلەردىن 1520 كىشى يىغىنغا قاتناشقان، يىغىندا 399 كىشى ئىشقا ئورۇنلىشىشقا پۈتۈشۈپ، 90 كىشى ئەمگەك توختامى ئىمزالىغان.
</S>
<S ID=21260>
‏
</S>
</TEXT>
/BODY
/DOC