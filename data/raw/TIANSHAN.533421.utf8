<DOC>
<DOCID>TIANSHAN.533421</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-08 10:47:47</DATE>
</HEADER>
<BODY>
<HEADLINE>
<S ID=32370>
قومۇل قوغۇنى تۇنجى قېتىم مەخسۇس ئايروپىلان بىلەن جېڭجۇغا توشۇلدى
</S>
</HEADLINE>
<TEXT>
<S ID=32371>
   ياڭ جيې خەۋەر قىلىدۇ: 15 توننا ئېغىرلىقتىكى 5000 قوغۇن قاچىلانغان ‹‹بوئېن – 737›› تىپلىق يۈك ئايروپىلانى 7 – ئىيۇل بېيجىڭ ۋاقتى سائەت 17 دە قومۇل ئايرودۇرۇمىدىن ئۇچتى، شۇ كۈنى ئۈزۈلگەن بۇ قوغۇنلار ئۈچ يېرىم سائەتتىن كېيىن جېڭجۇغا چۈشۈرۈلىدۇ.
</S>
<S ID=32372>
   تونۇشتۇرۇلۇشىچە، بۇ يىل قومۇل شەھىرى تۇنجى قېتىم جۇڭگو پوچتا ئاۋىياتسىيە شىركىتى بىلەن ھەمكارلىشىپ، قوغۇن توشۇيدىغان مەخسۇس ئايروپىلان ئاجرىتىپ، سەرخىل قوغۇنلارنى سېتىشنىڭ مۇكەممەل تىجارەت ئەندىزىسىنى بەرپا قىلغان. ‹‹قومۇل قوغۇنى›› ناملىق مەخسۇس ئايروپىلاننىڭ تۇنجى قېتىم جېڭجۇغا قاتنىشى شىنجاڭنىڭ يېزا ئىگىلىك قوشۇمچە مەھسۇلاتلىرىنى مەخسۇس ئايروپىلان بىلەن توشۇشتا باشلامچى بولدى، شۇنداقلا شىنجاڭنىڭ يېڭى، تىرىك يېزا ئىگىلىك مەھسۇلاتلىرىنىڭ ماركا قىممىتىنى ۋە دېھقانلارغا نەپ يەتكۈزۇپ، كىرىمىنى ئاشۇرۇشنىڭ يېڭى يولىنى ئاچتى.
</S>
<S ID=32373>
   ئۇقۇشىمچە، جېڭجۇغا يەتكۈزۈلگەن 5000 قوغۇننىڭ 2000 ىنى 18 مېھمانساراي، ساياھەت كوپىراتىپى، 3000 ىنى شەخسلەر زاكاز قىلغان. قوغۇن ئۈزۈلۈپ يەتتە سائەتتىن كېيىن جېڭجۇ شەھىرى ئاھالىسى قوغۇنغا ئېغىز تېگەلەيدىكەن. 10 – ئىيۇل ‹‹قومۇل قوغۇنى›› ناملىق قوغۇن توشۇيدىغان مەخسۇس ئايروپىلان بېيجىڭغىمۇ قاتنايدىكەن. 
</S>
</TEXT>
/BODY
/DOC