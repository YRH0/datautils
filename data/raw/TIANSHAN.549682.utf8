<DOC>
<DOCID>TIANSHAN.549682</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-09-18 12:08:59</DATE>
</HEADER>
<BODY>
<HEADLINE>
<S ID=49134>
بۈگۈر ناھىيەسى «ئالتۇن ئۇرۇق»قۇرۇلۇشى بويىچە كەنت دەرىجىلىك زاپاس كادىرلارنى يېتىشتۈردى
</S>
</HEADLINE>
<TEXT>
<S ID=49135>
گو يۇڭلى
</S>
<S ID=49136>
　　بۈگۈر ناھىيەسىنىڭ بۇ يىللىق كەنت «ئىككى كومىتېتى»نىڭ نۆۋەت ئالماشتۇرۇش سايلىمىدا، «ئالتۇن ئۇرۇق» كۇرسانتىدىن 12سى ئۆز تالانتىنى نامايان قىلىپ، كەنت «ئىككى كومىتېت» بەنزىسىگە كىردى.
</S>
<S ID=49137>
يېڭىدىن ۋەزىپىگە تەيىنلەنگەن بۇ 12 كەنت كادىرى بۈگۈر ناھىيەسىنىڭ «ئالتۇن ئۇرۇق» قۇرۇلۇشى تەربىيەلەش كۇرسىدا بىر يىل تەربىيەلىنىپ، سىياسىي نەزەرىيە، سىياسەت، قانۇن- نىزام، ئەمەلىي تېخنىكىلارنى سىستېمىلىق ئۆگەندى.
</S>
<S ID=49138>
　　«ئالتۇن ئۇرۇق» قۇرۇلۇشى بۈگۈر ناھىيەسى 2015- يىلى مەخسۇس كەنت دەرىجىلىك تەشكىلاتلارغا قارىتا يولغا قويغان بىر تۈرلۈك ئىختىساسلىقلارنى يېتىشتۈرۈش پىلانى بولۇپ، بۇنىڭدا كەنت دەرىجىلىك تەشكىلاتلاردا كادىرلار كەم بولۇش مەسىلىسىنى ھەل قىلىش مەقسەت قىلىنغان، يىلىغا 2 مىليون يۈەن مەبلەغ سېلىپ، ئۈچ يىلدا ناھىيە بويىچە كەنت دەرىجىلىك زاپاس كادىردىن 200نى تەربىيەلەپ چىقىش پىلانلانغان.
</S>
<S ID=49139>
　　بۈگۈر ناھىيەسى «ئالتۇن ئۇرۇق»نى تاللاش ئۆتكىلىنى قاتتىق ئىگىلەپ، ئۇلارنى ئاساسلىقى يۇرتىغا قايتقان ئالىي مەكتەپ، ئوتتۇرا تېخنىكومنى پۈتكۈزگەنلەر، «تۆت پېشقەدەملەر» پەرزەنتلىرى، ھەربىي سەپتىن چېكىنگەنلەر ۋە كەسىپ ئالماشتۇرغانلار، بېيىش ماھىرلىرى ئارىسىدىن تاللاپ، كەنت «ئىككى كومىتېت» ۋە يېزا- بازارلىق پارتكومنىڭ تەكشۈرۈشى ۋە تەستىقىدىن ئۆتكۈزدى.
</S>
<S ID=49140>
بۇلتۇر 29- ئىيۇندا، تۇنجى تۈركۈمدە «ئالتۇن ئۇرۇق» كۇرسانتىدىن 60ى بۈگۈر ناھىيەلىك پارتكوم پارتىيە مەكتىپىدە يېپىق شەكىلدىكى ئۆگىنىشنى باشلىدى.
</S>
<S ID=49141>
دەرس بېرىدىغان ئوقۇتقۇچىلار پېشقەدەم پارتىيە ئەزالىرى، پېنسىيەگە چىققان كادىرلار، كەسپىي تېخنىك خادىملار، «يەرلىك مۇتەخەسسىس»لەردىن تەشكىللەندى.
</S>
<S ID=49142>
كۇرسانتلار يېرىم يىللىق يىغىپ تەربىيەلەشتىن كېيىن، كەنتلەرگە قايتىپ پىراكتىكا قىلدى، كەنت پارتىيە ياچېيكىسى شۇجىلىرى ۋە كەنتكە چۈشكەن خىزمەت گۇرۇپپىسى باشلىقلىرى ئۇلارنى يېتەكلىدى، يېزا- بازارلىق پارتكوم شۇجىلىرى قەرەللىك ھالدا ئۇلار بىلەن سىردىشىپ تۇردى...
</S>
<S ID=49143>
كۇرسانتلار ئۈچ ئايلىق پىراكتىكا مۇددىتى ئاياغلاشقاندىن كېيىن، يەنە تەربىيەلەش كۇرسىغا قايتىپ، ئۆزىدىكى ئاجىزلىقلارغا تەتبىقلاپ قايتا تەربىيەلەندى.
</S>
<S ID=49144>
بۇ يىل 5- ئىيۇلدا، «ئالتۇن ئۇرۇق» كۇرسانتىدىن 60ى ئوقۇش پۈتكۈزۈپ، كەنتلەرگە قايتىپ خىزمەتلەرنى قانات يايدۇردى، ئۇلاردىن بەزىلىرى يىراقتىن ئوقۇتۇش مەشغۇلات خادىمى، كۇتۇپخانا باشقۇرغۇچىسى بولدى، بەزىلىرى خەلق ئەسكەرلىرى ليەنىنىڭ ليەنجاڭى، كەنت ئاھالە گۇرۇپپىسىنىڭ باشلىقى بولدى.
</S>
<S ID=49145>
　　بۈگۈر ناھىيەلىك پارتكوم ئاساسىي قاتلام ئىشخانىسىنىڭ مۇئاۋىن مۇدىرى جاۋ يى مۇنداق دېدى: بۈگۈر ناھىيەسى بۇ كۇرسانتلارنى تەربىيەلەشكە زور كۈچ سەرپ قىلدى، كېيىنكى مەزگىلدىكى يېتەكلەش خىزمىتىگىمۇ سەل قارىمىدى، يېزا- بازارلىق پارتكوم شۇجىلىرىنىڭ كەنت دەرىجىلىك زاپاس كادىرلارنى باشقۇرۇش ۋە ئۇلارنى ئىشلىتىشتىكى 1- مەسئۇلىيىتى ئايدىڭلاشتۇرۇلدى، يېزا- بازارلىق پارتكومنىڭ مۇئاۋىن شۇجىلىرى، تەشكىلات كادىرلىرى بۇ زاپاس كادىرلارنى داۋاملىق تەربىيەلەش ۋە باشقۇرۇشقا مەسئۇل قىلىندى.
</S>
<S ID=49146>
　　كەنت «ئىككى كومىتېت» بەنزىسى ۋە ئامما بۇ بىر تۈركۈم كەنت دەرىجىلىك زاپاس كادىرلارغا يۇقىرى باھا بەردى.
</S>
<S ID=49147>
بۈگۈر ناھىيەسىنىڭ چېدىر يېزىسى دوسمەت كەنتى پارتىيە ياچېيكىسىنىڭ شۇجىسى ئىمىنجان زىياۋۇدۇن: مۇسا ھاشىم كەنتتىكى ئاكتىپ ياش ئىدى، ئۇ «ئالتۇن ئۇرۇق» قۇرۇلۇشى تەربىيەلەش كۇرسىدا تەربىيەلەنگەندىن كېيىن، كەنتتە ئاكتىپ ئىشلەپ، ياشلار ئارىسىدا يۇقىرى ئىناۋەتكە ئېرىشتى، دېدى.
</S>
<S ID=49148>
　　5- سېنتەبىر، بۈگۈر ناھىيەلىك پارتكوم ئاساسىي قاتلام ئىشخانىسىنىڭ ئىستاتىستىكا مەلۇماتىدا كۆرسىتىلىشىچە، «ئالتۇن ئۇرۇق» كۇرسانتىدىن 12سى نۆۋەت ئالماشتۇرۇش سايلىمىدا كەنت «ئىككى كومىتېت» بەنزىسىگە كىرگەن، باشقا تۆت كۇرسانتمۇ كەنت كومىتېتى ئەزاسى نامزاتلىقىغا كۆرسىتىلگەن.
</S>
<S ID=49149>
　　بۈگۈر ناھىيەسى ھازىر 2- تۈركۈمدىكى «ئالتۇن ئۇرۇق» كۇرسانتلىرىنى تەربىيەلەشنى يولغا قويۇپ، ئىختىساسلىقلارنى تەربىيەلەش قۇرۇلۇشىنى داۋاملاشتۇرۇشنى پىلانلىغان.
</S>
</TEXT>
/BODY
/DOC