<DOC>
<DOCID>TIANSHAN.545210</DOCID>
<HEADER>
<CLASS>شىنجاڭ</CLASS>
<DATE>2016-08-30 11:36:57</DATE>
</HEADER>
<BODY>
<HEADLINE>
<S ID=44130>
ئاپتونوم رايونىمىزدىكى دۆلەت دەرىجىلىك باغچىلاشقان يېزا ئىگىلىك پەن – تېخنىكا رايونلىرى غەربىي شىمالدىكى بەش ئۆلكە، ئاپتونوم رايون بويىچە بىرىنچى ئورۇندا تۇرىدۇ
</S>
</HEADLINE>
<TEXT>
<S ID=44131>
    زېڭ خۇافېڭ خەۋەر قىلىدۇ: ھازىرغىچە ئاپتونوم رايونىمىزدا سانجى، ئىلى، قومۇل، ئۈرۈمچى، خوتەن، تارباغاتاي، قاراماي، ساۋەن، ئونسۇ قاتارلىق دۆلەت دەرىجىلىك توققۇز باغچىلاشقان يېزا ئىگىلىك پەن-تېخنىكا رايونى قۇرۇلۇپ،ساب جەھەتتە غەربىي شىمالدىكى بەش ئۆلكە، ئاپتونوم رايون بويىچە بىرىنچى ئورۇنغا ئۆتتى.
</S>
<S ID=44132>
  ئاپتونوم رايونىمىزدا 2009 – يىلىدىن باشلاپ باغچىلاشقان يېزا ئىگىلىك پەن – تېخنىكا رايونى قۇرۇلۇشى خىزمىتى پىلانلىنىپ، ‹‹ئاپتونوم رايون پەن – تېخنىكا تەرەققىياتىنىڭ 12 – بەش يىللىق يىرىك پىلانى››غا كىرگۈزۈلدى.
</S>
<S ID=44133>
2012 – يىلىدىن ئېتىبارەن، باغچىلاشقان يېزا ئىگىلىك پەن – تېخنىكا رايونى قۇرۇلۇشى خىزمىتى باشلاندى.
</S>
<S ID=44134>
   بۇ خىزمەت باشلانغاندىن بۇيان، باغچىلاشقان يېزا ئىگىلىك پەن – تېخنىكا رايونلىرىنىڭ يېڭى سورتلارنى كۆرگەزمە قىلىش، يېڭى نەتىجىلەرنى ئۈلگە كۆرسىتىپ ئومۇملاشتۇرۇش ھەم زامانىۋى يېزا ئىگىلىكىدە ئۈلگە بولۇش رولى جارى قىلدۇرۇلدى.
</S>
<S ID=44135>
ئاپتونوم رايونىمىزدىكى دۆلەت دەرىجىلىك توققۇز، ئاپتونوم رايون دەرىجىلىك 22 باغچىلاشقان يېزا ئىگىلىك پەن – تېخنىكا رايونى 14 ۋىلايەت، ئوبلاست، شەھەر ۋە 40 ناھىيە، شەھەر، رايونغا تولۇق تارقالدى.
</S>
<S ID=44136>
تولۇقسىز ئىستاتىستىكىغا قارىغاندا، 2015 – يىلىنىڭ ئاخىرىغىچە ئاپتونوم رايونىمىزدىكى باغچىلاشقان رايونلارغا سېلىنغان ئومۇمىي مەبلەغ 375 مىليارد 600 مىليون يۈەنگە يېتىپ، باغچىلاشقان رايونلاردىكى كارخانا 1200دىن ئاشقان.
</S>
<S ID=44137>
2015 – يىلىلا باغچىلاشقان رايونلارغا 96 مىليارد 600 مىليون يۈەن مەبلەغ سېلىنىپ، 182 مىليارد 400 مىليون يۈەن مەھسۇلات قىممىتى يارىتىلغان.
</S>
</TEXT>
/BODY
/DOC