<DOC>
<DOCID>TIANSHAN.521594</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-06 15:30:32</DATE>
</HEADER>
<BODY>
<HEADLINE>
<S ID=27349>
دېھقان–چارۋىچىلارنىڭ بېيىشىغا ياردەم بېرىلدى
</S>
</HEADLINE>
<TEXT>
<S ID=27350>
    نىياز ساتتار خەۋەر قىلىدۇ: ئاقسۇ ۋىلايىتى ۋە توقسۇ ناھىيەسىدىن ‹‹ئۈچ ئەل›› خىزمىتى بىلەن توقسۇ ناھىيەسىدىكى 114 كەنت، مەھەللىگە چۈشكەن كادىرلار كەنت ۋە مەھەللىگە چۈشكەندىن بۇيان، پائالىيەتنىڭ قاراتمىلىقىنى ئاشۇرۇپ، دېھقان – چارۋىچىلارنىڭ نامراتلىقتىن قۇتۇلۇپ بېيىشىغا ئەمەلىي ياردەم بەردى.
</S>
<S ID=27351>
   كادىرلار ئامما ئارىسىغا چوڭقۇر چۆكۈپ، مەركەزنىڭ دېھقانلارغا قاراتقان ئېتىبار سىياسەتلىرى، ناھىيەنىڭ يېزا ئىگىلىكى، يېزا ۋە دېھقانلارنى قوللايدىغان تەدبىرلىرىنى كەڭ تەشۋىق قىلىپ، دېھقانلارنىڭ ئاكتىپلىقىنى قوزغىدى. دېھقان – چارۋىچىلارنىڭ ئۆيىگە ھەپتىدە بىر قېتىمدىن بېرىشنى تۈزۈملەشتۈردى. دېھقان – چارۋىچىلارنىڭ ئىشلەپچىقىرىش ۋە تۇرمۇشتا يولۇققان قىيىنچىلىقلىرىنى ۋاقتىدا ھەل قىلىپ بەردى. پۇل مۇئامىلە تارماقلىرى بىلەن ئالاقىلىشىپ، دېھقانلارغا 15 مىليون يۈەندىن كۆپرەك قەرز پۇل ھەل قىلىپ بېرىش بىلەن بىللە، ئائىلىسىدە قىيىنچىلىقى بار 266 ئائىلىنىڭ ئەتىيازلىق تېرىلغۇ ئىشلەپچىقىرىشى ۋە 350 ئائىلىنىڭ ‹‹ئەمىن تاپقۇزۇپ خەلقنى بېيىتىش›› قۇرۇلۇشىدىكى مەبلەغ قىيىنچىلىقىنى ھەل قىلىپ بەردى. دېھقانلارنىڭ يېزا ئىگىلىك قۇرۇلمىسىنى تەڭشەش جەريانىدىكى تېخنىكىلىق مەسىلىلىرىنى ھەل قىلىپ بېرىپ، دېھقانلارغا ئەسلىھەلىك يېزا ئىگىلىك، تېمىتىپ سۇغىرىش ۋە يۇقىرى ئۈنۈملۈك سۇ تېجەش تېخنىكىسىنى ئۆگەتتى. ئېتىز باشلىرىدا تەربىيەلەش كۇرسى ئېچىپ، 8500 دىن ئارتۇق دېھقان – چارۋىچىنى نەپكە ئىگە قىلدى.
</S>
<S ID=27352>
‏
</S>
</TEXT>
/BODY
/DOC