<DOC>
<DOCID>TIANSHAN.492524</DOCID>
<HEADER>
<CLASS>شىنجاڭ</CLASS>
<DATE>2016-01-25 11:52:43</DATE>
</HEADER>
<BODY>
<HEADLINE>
<S ID=5381>
‏‹‹كەتمەيدىغان خىزمەت گۇرۇپپىسى››
</S>
</HEADLINE>
<TEXT>
<S ID=5382>
    شىنجاڭ ئاخبارات – نەشرىيات، رادىيو – تېلېۋىزىيە ئىدارىسىدىن ‹‹ئۈچ ئەل›› خىزمىتى بويىچە چىرا ناھىيەسىنىڭ چاقا يېزىسى تە تۈي كەنتىگە چۈشكەن كادىرلار ئاجىز، چېچىلاڭغۇ ئاساسىي قاتلام تەشكىلاتىنى تەرتىپكە سېلىش، ئاساسىي قاتلام كادىرلار قوشۇنىنى كۈچەيتىش جەھەتلەردە زور كۈچ سەرپ قىلىپ، ‹‹كەتمەيدىغان خىزمەت گۇرۇپپىسى›› بەرپا قىلىشقا تۈرتكە بولدى.
</S>
<S ID=5383>
    كەنتكە چۈشكەن كادىرلار ‹‹ئۈچ ئەل›› خىزمىتىنى ‹‹ئاجىز، چېچىلاڭغۇ ئاساسىي قاتلام پارتىيە تەشكىلاتىنى تەرتىپكە سېلىش›› خىزمىتى بىلەن زىچ بىرلەشتۈرۈپ، ئاساسىي قاتلام پارتىيە تەشكىلاتى قۇرۇلۇشىنى كۈچەيتىشنى ‹‹ئۈچ ئەل›› خىزمىتىنىڭ ئۆلچىمى قىلدى.
</S>
<S ID=5384>
ئاجىز، چېچىلاڭغۇ ئاساسىي قاتلام پارتىيە تەشكىلاتىنى تەرتىپكە سېلىش مەسئۇلىيەت دائىرىسىنى ئېنىق بېكىتىپ، كەنت كادىرلىرىنىڭ ئىدىيەۋى تونۇشىنى ئۆستۈرۈپ، كەنت قىياپىتىنى ھەقىقىي ئۆزگەرتىشكە كاپالەتلىك قىلدى.
</S>
<S ID=5385>
كەنتكە چۈشكەن كادىرلارنىڭ كەنت پارتىيە ياچېيكىسى ئەزالىرى بىلەن ‹‹قوشماق بولۇش››، ‹‹ئۆزئارا ياردەم بېرىش›› تۈزۈمىنى ئورنىتىپ، خىزمەتلەرنى ئورتاق ئىلگىرى سۈردى.
</S>
<S ID=5386>
‹‹يۇلتۇز دەرىجىلىك كەنت›› بەرپا قىلىش خىزمىتىنى ئومۇميۈزلۈك قانات يايدۇرۇپ، ‹‹تە تۈي كەنتىنىڭ يۇلتۇز دەرىجىلىك مەنىۋى مەدەنىيلىك كەنت بەرپا قىلىش لايىھەسى›› نى تۈزۈپ ۋە يولغا قويۇپ، مەنىۋى مەدەنىيلىك كوچىسى، مەدەنىيەت چوڭ ھويلىسى بەرپا قىلىپ، ‹‹ئون ياخشى كەنت ئاھالىسى››، ‹‹ئەڭ گۈزەل ئائىلە››، ‹‹ مىللەتلەر ئىتتىپاقلىقىدىكى ئىلغار شەخس››، ئائىلىسىدە قىيىنچىلىقى بار ئەلاچى ئوقۇغۇچىلارنى تەقدىرلىدى.
</S>
<S ID=5387>
    كەنتكە چۈشكەن كادىرلار كەنت كادىرلىرىنىڭ خىزمەت ئىقتىدارى ۋە سەۋىيەسىنى ئۆستۈرۈشىگە ياردەم بەردى.
</S>
<S ID=5388>
تەشكىلات ئاساسىنى مۇستەھكەملەپ، كەنت پارتىيە ياچېيكىسىنىڭ خىزمەت مەسئۇلىيىتىنى مۇكەممەللەشتۈردى.
</S>
<S ID=5389>
كەنت پارتىيە ياچېيكىسىنىڭ باشلامچىلىقى بىلەن كەنت كادىرلىرى، كەنت ئاھالىسىدىن تەشكىللەنگەن كىچىك گۇرۇپپا ئەزالىرى، ‹‹تۆت پېشقەدەم››لەر، دىنىي زاتلار، كەنت ساقچىسى قاتارلىق ئاساسىي قاتلام قوشۇنىنىڭ ئاكتىپلىقىنى قوزغاپ، تايانچ كۈچلەرنىڭ رولىنى ئوبدان جارى قىلدۇردى.
</S>
<S ID=5390>
يېزىلاردىكى پارتىيەلىك كادىرلارنىڭ ئوقۇش، ئۆگىنىش، تەربىيەلىنىش ۋە ئۆزىنى كۈچەيتىشىگە ئەھمىيەت بەردى.
</S>
<S ID=5391>
ياش پارتىيە ئەزالىرى، زاپاس كادىرلارنى تەربىيەلەش سالمىقىنى ئاشۇرۇپ، پارتىيەنىڭ ئاساسىي قاتلامدىكى كۈچىنى زورايتتى.
</S>
<S ID=5392>
كەنت پارتىيە ياچېيكىسى شۇجىسى، ئاياللار كومىتېتىنىڭ مۇدىرى، ئىتتىپاق ياچېيكىسىنىڭ شۇجىسى ۋە ياشلار ۋەكىلىنى ئۈرۈمچى، سانجى ۋە شىخەنزىگە ئۆگىنىش ۋە ئېكسكۇرسىيەگە ئەۋەتىپ، كەنت كادىرلىرىنىڭ بىلىم دائىرىسىنى كېڭەيتتى.
</S>
<S ID=5393>
چىرا ناھىيەلىك پارتىيە مەكتىپىنىڭ ئوقۇتقۇچىلىرىنى كەنتتىكى پارتىيەلىك كادىرلارغا پارتىيە دەرسى ئۆتۈپ بېرىشكە تەكلىپ قىلىپ، پارتىيە ئەزالىرىنىڭ پارتىيەۋىلىك ئېڭىنى كۈچەيتتى.
</S>
<S ID=5394>
كەنتكە چۈشكەن كادىرلارنىڭ ياردەم بېرىش، يېتەكلەش، نازارەت قىلىش رولىنى تولۇق جارى قىلدۇرۇپ، ‹‹ئۈچ بىر گەۋدىلەشتۈرۈلگەن›› خىزمەت تۈزۈلمىسىنى قاتتىق ئەمەلىيلەشتۈردى.
</S>
<S ID=5395>
كەنت ‹‹ئىككى كومىتېتى›› بىلەن بىرلىكتە ھەر خىل پائالىيەتلەرنى ئۇيۇشتۇرۇپ، ‹‹ئون ياخشى كەنت ئاھالىسى››، ‹‹ئەڭ گۈزەل ئائىلىلەر››نى باھالاپ مۇكاپاتلىدى.
</S>
<S ID=5396>
ئاساسىي قاتلام بازا قۇرۇلۇشىغا 233 مىڭ يۈەن مەبلەغ سالدى.
</S>
<S ID=5397>
كىنو قويۇش ئاپپاراتى ۋە ئاۋاز كۈچەيتىش ئۈسكۈنىلىرىنى سېتىۋېلىپ، كەنتتىكىلەرنىڭ مەنىۋى تۇرمۇشىنى بېيىتتى.
</S>
<S ID=5398>
50 مىڭ يۈەن مەبلەغ سېلىپ، دېھقانلار قىرائەتخانىسى، ‹‹يېشىل›› تورخانا، ياش – ئۆسمۈرلەر ئائىلىسى، خانىم – قىزلار ئائىلىسى قاتارلىقلار بىر گەۋدىلەشتۈرۈلگەن كەنت ئاھالىلىرى مەدەنىيەت پائالىيەت مەركىزى سېلىپ بەردى.
</S>
<S ID=5399>
48 مىڭ يۈەن مەبلەغ سېلىپ، خەلققە قولايلىق مۇلازىمەت مەركىزى قۇرۇپ، ‹‹مېھىر – شەپقەت›› تاللا بازىرىغا قىممىتى 50 مىڭ يۈەنلىك كىيىم – كېچەك قويۇپ، كەنتتىكى ئىگە – چاقىسىز ياشانغانلار، تۆۋەن كاپالەت ئائىلىلىرىگە، ئائىلىسىدە قىيىنچلىقى بار ئاممىنىڭ تاللاپ ئىشلىتىشىگە سۇندى.
</S>
<S ID=5400>
    كەنتكە چۈشكەن كادىرلار يەنە كەنت كومىتېتىغا ھەمكارلىشىپ كەنت ‹‹ئىككى كومېتىت››ىنىڭ كەنت قائىدە – نىزاملىرى ۋە ئاھالىلەر ئەھدىنامىسىنى مۇكەممەللەشتۈرۈشىگە ياردەملەشتى.
</S>
<S ID=5401>
كەنت ۋەكىللىرى سۆھبەت يىغىنى ئېچىپ، كەنت ‹‹ئىككى كومىتېت›› بەنزىسى ۋە كەنت ئاھالىلىرى ۋەكىللىرى ئىنكاس قىلغان 14 مەسىلىنى رەتلەپ چىقىپ، 37 مىڭ يۈەن مەبلەغ سېلىپ، كۆچەتزارلىق بەرپا قىلىپ، كەلگۈسى ئۈچ يىلدا كەنت كوللېكتىپ ئىقتىسادىنى 290 مىڭ يۈەن كۆپەيتىشنى پىلانلىدى؛ 50 مىڭ يۈەن مەبلەغ سېلىپ، گىلەم زاۋۇتى قۇرۇپ، 12 ئايالنى ئىشقا ئورۇنلاشتۇردى؛ 48 مىڭ يۈەن مەبلەغ سېلىپ، دېھقان – چارۋىچىلارغا ئىگىلىك تىكلەش بازىسى سېلىپ بەردى.
</S>
<S ID=5402>
كەنت پارتىيە ياچېيكىسىغا ياردەملىشىپ، ياشلار ئىتتىپاقى، ئاياللار كومىتېتى قاتارلىق ئاممىۋى تەشكىلاتلار قۇرۇلۇشىنى چىڭ تۇتتى.
</S>
<S ID=5403>
كەنتكە چۈشكەن كادىرلاردىن ئىككى كىشىنى كەنت پارتىيە ياچېيكىسىنىڭ باش شۇجىسى ۋە كەنت ئاياللار كومىتېتىنىڭ مۇدىرىلىقىغا تەيىنلەپ، مۇناسىۋەتلىك خىزمەتلەرنى ئوبدان قانات يايدۇرۇشقا ياردەملەشتى.
</S>
<S ID=5404>
    پەرىزات پولات ئامانيار تەرجىمىسى
</S>
</TEXT>
/BODY
/DOC