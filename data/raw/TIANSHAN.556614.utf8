<DOC>
<DOCID>TIANSHAN.556614</DOCID>
<HEADER>
<CLASS>ئۈرۈمچى</CLASS>
<DATE>2016-10-14 16:19:17</DATE>
</HEADER>
<BODY>
<HEADLINE>
<S ID=53435>
20-ئۆكتەبىر ئىتتىپاق يولىدا قوش يۆنىلىشلىك قاتناش ئەسلىگە كەلتۈرۈلىدۇ
</S>
</HEADLINE>
<TEXT>
<S ID=53436>
   14-ئۆكتەبىر مۇخبىرنىڭ ئۈرۈمچى شەھەرلىك جامائەت خەۋپسىزلىكى ئىدارىسى قاتناش ساقچى تارماق ئەترىتىدىن ئىگىلىشىچە، 2016-يىل 20-ئۆكتەبىردىن باشلاپ ئىتتىپاق يولى (داۋان جەنۇبىي يولىدىن جەنۇبىي تىنچلىق يولىغىچە)دا قوش يۆنىلىشلىك قاتناش ئەسلىگە كەلتۈرۈلىدىكەن.
</S>
<S ID=53437>
   ئىگىلىنىشىچە، ئۈچتاشتا ئېلىپ بېرىلىۋاتقان يولنى غەربكە ئۇزارتىش قۇرۇلۇشىنىڭ سۈرئىتىگە ئاساسەن، يېقىندا ئاسما كۆۋرۈك يولى ۋە يەر يۈزىدىكى يوللار ئېچىۋېتىلىپ، قاتناش باشلانغان بولۇپ، ئىتتىپاق يولى بويىدىكى ئاممىنىڭ قاتنىشىغا قولايلىق يارىتىپ، يەنئەن يولى، يۆجىن كوچىسى قاتارلىق ئەتراپتىكى يوللاردا قاتناش بېسىمىنى يېنىكلىتىش ئۈچۈن، ئىتتىپاق يولى جەنۇبىي يېرىم كوچىسى (سەنئەت مەكتەپ يېنىدىكى ئىتتىپاق يولىدىن ياشلار باغچىسىغىچە تۇتىشىدىغان كوچا)، جەنۇبىي تىنچلىق يولى(ئىتتىپاق يولىدىن يەنئەن يولىغىچە)دا قاتناش شەكلى ئۆزگەرمەيدىكەن.
</S>
<S ID=53438>
   2016-يىل 20-ئۆكتەبىردىن 26-ئۆكتەبىرگىچە تەشۋىق-تەربىيە مەزگىلى بولۇپ، 27-ئۆكتەبىردىن باشلاپ ئۇقتۇرۇشتىكى بەلگىلىمىگە خىلاپ ھالدا يول يۈرگەن ئاپتوموبىللار جازالىنىدىكەن.
</S>
</TEXT>
/BODY
/DOC