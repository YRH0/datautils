<DOC>
<DOCID>TIANSHAN.493197</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-26 12:42:20</DATE>
</HEADER>
<BODY>
<HEADLINE>
<S ID=6328>
غۇلجا ناھىيەسى ئاساسىي قاتلام بازىسى ئارقىلىق مەدەنىيەت ئىشلىرىنى ئىلگىرى سۈردى
</S>
</HEADLINE>
<TEXT>
<S ID=6329>
    ئىختىيارىي مۇخبىرىمىز ئابدۇسالام قادىر خەۋىرى: غۇلجا ناھىيەسى يېقىنقى يىللاردىن بۇيان، ئاساسىي قاتلام بازىسى ئارقىلىق ئاممىۋى خاراكتېردىكى مەدەنىيەت مۇلازىمەت سىستېمىسىنى بەرپا قىلىپ، مەدەنىيەت ئارقىلىق نامراتلارنى يۆلەش، ئاممىنىڭ مەنىۋى تۇرمۇشىنى بېيىتىش خىزمىتىنى پۇختا ئىلگىرى سۈردى.
</S>
<S ID=6330>
    غۇلجا ناھىيەسى يېڭىدىن قۇرۇش، ئۆزگەرتىپ قۇرۇش، بىرلەشتۈرۈپ قۇرۇشتەك چارىلەر ئارقىلىق تەربىيەلەش بازىسى، كۆڭۈل ئېچىش سەھنىسى، ئەدەبىيات-سەنئەت چوڭ زالى قاتارلىق بازا قۇرۇلۇشىنى ئېلىپ بېرىپ، ئاممىغا مۇلازىمەت قىلىشتىكى مەدەنىيەت سەھنىسىنى ھازىرلىدى.
</S>
<S ID=6331>
20مىڭ كىۋادرات مېتىرلىق ناھىيەلىك مەدەنىيەت، گۈزەل سەنئەت مەركىزى، ناخشا-ئۇسۇل رېپېتىتسىيە زالى، شەھەر پىلانلاش كۆرگەزمە زالى، تىياتىرخانا قاتارلىق قۇرۇلۇشلار ئىشقا كىرىشتۈرلۈپ، يېزا، بازار، مەيدانلاردا ئۆلچەملىك مەدەنىيەت پۇنكتىدىن 18ى، كەنت دەرىجىلىك پائالىيەت ئۆيىدىن135ى، مەدەنىيەت ھويلىسىدىن 540ى، دېھقانلار ئائىلە قىرائەتخانىسىدىن 130ى، دېھقانلار كۇلۇبىدىن60ى بەرپا قىلىنىپ، ئاممىنىڭ مەنىۋى مەدەنىيەت ئىشلىرى ئۈچۈن ياخشى بولغان سورۇن ھازىرلىدى.
</S>
<S ID=6332>
ئاساسى قاتلام مەدەنىيەت بايلىقلىرىنى قېزىش، مەدەنىيەت قابىللىرى قوشۇن قۇرۇلۇشنى كۈچەيتىشكە ئەھمىيەت بېرىپ، ئىشتىن سىرتقى ئەل ئىچى سەنئەتكارلىرىنى تېپىپ چىقىپ ۋە رەتلەپ، كەنت كۆرسىتىش، يېزا تاللاش، ناھىيە باھالاپ بېكىتىشتەك تەدبىرلەر ئارقىلىق 476ئەل ئىچى سەنئەتكارنى تېپىپ چىقىپ، مەدەنىيەت باشلامچىلىرىدىن 80نى باھالاپ بېكىتتى. باشقۇرۇش تۈزۈمىنى مۇكەممەللەشتۈرۈپ، ھەر ئايدا 300يۈەندىن ياردەم پۇلى تارقاتتى.
</S>
<S ID=6333>
بۇ يىل 1-ئايدىن باشلاپ، مىللەت تەركىبى، مەدەنىيەت ئالاھىدىلىكى، ئىقتىدارىنى ئاساس قىلىپ، مەدەنىيەت باشلامچىلىرىنى تۆت قېتىم كەسىپى جەھەتتىن تەربىيەلەپ، ئۈنۋېرسال ساپاسىنى يۇقىرى كۆتۈردى.
</S>
<S ID=6334>
ئەل ئىچى سەنئەتكارلىرىنى تەشكىللەپ، ئاساسى قاتلام سەنئەت ئۆمىكى، ياشانغانلار خور ئەترىتى، ئىشچى-خىزمەتچىلەر خور ئۆمىكىنى قۇرۇپ، مەزمۇنى مول، شەكىلى ھەرخىل بولغان ئەدەبىيات-سەنئەت پائالىيەتلىرىنى جانلاندۇردى.
</S>
<S ID=6335>
«مەن چاغانلىق كېچىلىككە قاتنىشىمەن»تېمىسىدىكى ئاممىۋى خاراكتېرلىك مەدەنىيەت پائالىيىتىنى ئېلىپ بېرىپ، ناھىيە، يېزا، كەنت ئۈچ دەرىجە بويىچە 186مەيدان ئويۇن قويدى.
</S>
<S ID=6336>
بۇنىڭغا 9500ئادەم /قېتىم سەنئەتكار قاتنىشىپ، ئۆزلىرى تەييارلىغان 1700سەنئەت نومۇرنى ئورۇندىدى.
</S>
<S ID=6337>
تاماشىبىنلىرى 55مىڭ ئادەمدىن ئاشتى.
</S>
<S ID=6338>
بۇ نومۇرلاردا يۇرت-ماكاننى كۈيلەش، مىللەتلەر ئىتتىپاقىلىقىنى مەدھىيەلەش، «دىنىي ئەسەبىيلىك»نى تۈگىتىش، ئالدىنى ئېلىش، توسۇش، ھەق-ناھەقنى ئايرىش ئاساسىي مەزمۇن قىلىندى.
</S>
<S ID=6339>
«ئاساسىي قاتلام تەشكىلات لوڭقىسى»نى تالىشىش دېھقان-چارۋىچىلار ۋە ئىشچى-خىزمەتچىلەر تەنتەربىيە پائالىيىتىنى قانات يايدۇرۇپ، تۈرلۈك مۇسابىقىدىن 1300نى ئۆتكۈزدى.
</S>
<S ID=6340>
«يۈز كۈنلۈك مەيدان مەدەنىيەت»پائالىيىتى ئارقىلىق ئاممىنىڭ مەنىۋى تۇرمۇشىنى تېخىمۇ بېيىتتى.
</S>
</TEXT>
/BODY
/DOC