<DOC>
<DOCID>TIANSHAN.566952</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-11-23 10:58:51</DATE>
</HEADER>
<BODY>
<HEADLINE>
<S ID=61111>
كۇچا ناھىيەسىدە كۆچمە مۈلۈكنى بىر تۇتاش تىزىملاش تۈزۈمى يولغا قويۇلدى
</S>
</HEADLINE>
<TEXT>
<S ID=61112>
 ئادالەت ئابدۇۋەلى خەۋەر قىلىدۇ: كۇچا ناھىيەسىدە يېقىندا كۆچمە مۈلۈكنى تىزىملاش مەركىزى قۇرۇلدى ۋە گۇۋاھنامە تارقىتىش مۇراسىمى ئۆتكۈزۈلدى، بۇنىڭ بىلەن كۆچمە مۈلۈكنى بىر تۇتاش تىزىملاش تۈزۈمى بۇ ناھىيەدە كەڭ قانات يايدى.
</S>
<S ID=61113>
 كۇچا ناھىيەلىك زېمىن بايلىقى ئىدارىسىنىڭ باشلىقى ۋاڭ جىڭتيەن مۇنداق دېدى: بۇنىڭدىن كېيىن ئالتە كىنىشكىنى بىرلەشتۈرۈپ بارلىق كۆچمە مۈلۈككە بىر تۇتاش گۇۋاھنامە بېجىرىمىز، بۇ ئۆي – جاي كىنىشكىسى، يەر خېتى، ئورمان ۋە ئوتلاق گۇۋاھنامىسى، سۇ، باقمىچىلىق، يېزا تۇرالغۇ ئۆي، يەنە دېھقانلارنىڭ تېرىلغۇ يەرلەرنى 30 يىللىق ھۆددىگە ئېلىپ باشقۇرۇش ھوقۇقى گۇۋاھنامىسى قاتارلىقلارنى ئۆز ئىچىگە ئالىدۇ.
</S>
<S ID=61114>
بۇ گۇۋاھنامە بېجىرىلگەندىن كېيىن پۇقرالارنىڭ رەنىلىك قەرز بېجىرىشى ۋە ئۆي مۈلۈك سودىسىغا قولايلىق يارىتىلىدۇ.
</S>
<S ID=61115>
بۇ تۈزۈمنىڭ يولغا قويۇلۇشى كۆچمە مۈلۈك ئىگىسىنىڭ قانۇنلۇق ھوقۇق – مەنپەئىتىنى كاپالەتلەندۈرۈش، مۈلۈك ھوقۇقىنى ئايدىڭلاشتۇرۇش، قانۇنسىز بوز يەر ئېچىش قىلمىشلىرىغا زەربە بېرىش قاتارلىق جەھەتلەردە مۇھىم ئەھمىيەتكە ئىگە.
</S>
</TEXT>
/BODY
/DOC