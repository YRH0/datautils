<DOC>
<DOCID>TIANSHAN.487964</DOCID>
<HEADER>
<CLASS>شىنجاڭ</CLASS>
<DATE>2016-01-14 16:35:58</DATE>
</HEADER>
<BODY>
<HEADLINE>
<S ID=3068>
شىنجاڭدىكى ساخاۋەتلىك كارخانا مەملىكەتلىك قىشلىق تەنھەرىكەت مۇسابىقىسىگە 4000 جۈپ قار تېيىلىش پەلىيى ياردەم قىلدى
</S>
</HEADLINE>
<TEXT>
<S ID=3069>
      13-يانۋار چۈشتىن بۇرۇن، قەشقەر جۇڭشىڭ پەلەيچىلىك چەكلىك شىركىتىنىڭ باش دىرېكتورى ۋاڭ پىڭ مۇنداق دېدى: ‹‹بۇ 4000 جۈپ قار تېيىلىش پەلىيى 2500 نەپەر خىزمەتچىنىڭ كۆڭلىگە ۋەكىللىك قىلىدۇ، قىشلىق تەنھەرىكەت مۇسابىقىسىدە بارلىق پىدائىيلار، تىرېنېرلار ۋە مۇخبىر دوستلار خىزمەت قىلغاندا بىزنىڭ پەلىيىمىزنى كىيىپ، بۇ ئىللىقلىق ۋە مېھىر-مۇھەببەتنى كەڭ تارقىتىشىنى ئۈمىد قىلىمىز››.
</S>
<S ID=3070>
     شۇ كۈنى ‹‹قار-مۇزدىكى قايناق ھېسسىياتنى ئەۋج ئالدۇرۇپ، قالتىس قىشلىق تەنھەرىكەت مۇسابىقىسىگە ياردەم بېرىش ــ جۇڭشىڭ پەلىيى قىشلىق تەنھەرىكەت مۇسابىقىسىگە ھەمنەپەس بولسۇن›› تېمىسىدىكى ئاممىۋى پاراۋانلىق پائالىيىتى ئاپتونوم رايونلۇق ئىتتىپاق كومىتېتىدا ئېلىپ بېرىلدى، قەشقەر جۇڭشىڭ پەلەيچىلىك چەكلىك شىركىتى مەملىكەتلىك 13-نۆۋەتلىك قىشلىق تەنھەرىكەت مۇسابىقىسىگە مۇلازىمەت قىلىدىغان پىدائىيلار، تىرېنېرلار ۋە ئاخبارات خىزمەتچىلىرىگە ئومۇمىي قىممىتى 400 مىڭ يۈەنلىك 4000 جۈپ قار تېيىلىش مەخسۇس پەلىيىنى سوۋغا قىلدى.
</S>
<S ID=3071>
     بۇ قېتىملىق پائالىيەتنى ئاپتونوم رايونلۇق ئىتتىپاق كومىتېتى، ئاپتونوم رايونلۇق تەنتەربىيە ئىدارىسى، شىنجاڭ پىدائىيلار جەمئىيىتى ۋە شىنجاڭ قەشقەر جوڭشىڭ پەلەيچىلىك چەكلىك شىركىتى بىرلىشىپ ئۆتكۈزگەن بولۇپ، مەملىكەتلىك 13-نۆۋەتلىك قىشلىق تەنھەرىكەت مۇسابىقىسى باشلىنىش ئالدىدا بۇ ساخاۋەتلىك كارخانىنىڭ ئىئانە پائالىيىتى ئالدىنقى سەپتە مۇلازىمەت قىلىدىغان پىدائىيلار، تىرېنېرلار ۋە مۇخبىرلارغا ئىللىقلىق ۋە مېھىر-مۇھەببەت ئېلىپ كەلدى.
</S>
<S ID=3072>
(پىراكتىكانت زورىگۈل يۈسۈپ تەرجىمىسى)
</S>
</TEXT>
/BODY
/DOC