<DOC>
<DOCID>TIANSHAN.572092</DOCID>
<HEADER>
<CLASS>خەلقئارا</CLASS>
<DATE>2016-12-14 17:10:09</DATE>
</HEADER>
<BODY>
<HEADLINE>
<S ID=65061>
سوۋېت ئىتتىپاقىنىڭ پارچىلانغىنىغا 25 يىل بولدى، كىشىلەر ئۆتمۈشكە نەزەر سالغاندا نېمىلەرنى بىلەلەيدۇ؟
</S>
</HEADLINE>
<TEXT>
<S ID=65062>
 12 – ئاينىڭ 8 – كۈنى رۇسىيە، ئۇكرائىنا ۋە بېلارۇسىيەدىن ئىبارەت ئۈچ ئىتتىپاقداش جۇمھۇرىيەتنىڭ سابىق رەھبەرلىرى يېلتسىن، كراۋچۇك ۋە شۇشكوۋىچ سوۋېت ئىتتىپاقىنىڭ پارچىلىنىشى ۋە مۇستەقىل دۆلەتلەر بىرلەشمىسى (م د ب) قۇرۇشقا ئالاقىدار ‹‹بېلوۋېژسكىي كېلىشىمى››نى ئىمزالىغانلىقىنىڭ 25 يىللىقى، رۇسىيە جامائەت پىكرى بۇ ھەقتە نۇرغۇن ئويلىنىش ۋە ئەسلەش ماقالىلىرىنى ئېلان قىلدى، دۇنيادىكى تاراتقۇلاردىمۇ نۇرغۇن باھالار بېرىلدى.
</S>
<S ID=65063>
ئەلرايىنى تەكشۈرۈشتە كۆرسىتىلىشىچە، رۇسىيە جەمئىيىتى سوۋېت ئىتتىپاقىنىڭ قايتا ئەسلىگە كەلمەيدىغانلىقىدىن ئومۇميۈزلۈك ئەپسۇسلانغان، سوۋېت ئىتتىپاقىنىڭ سابىق ئىتتىپاقداش جۇمھۇرىيەتلىرىدىن تەكشۈرۈشنى قوبۇل قىلغان 11 جۇمھۇرىيەتنىڭ توققۇزىدىكى 35 ياشتىن ئاشقان كۆپ ساندىكى پۇقرا: ھازىرقى كۈنلىرىمىز سوۋېت ئىتتىپاقى دەۋرىدىكىدەك ياخشى ئەمەس، دەپ قارىغان.
</S>
<S ID=65064>
 ھازىرقى رۇسىيەگە نىسبەتەن ئېيتقاندا، ئاشۇ قېتىمقى ئۆزگىرىشكە قانداق باھا بېرىلىشتىن قەتئىينەزەر، ئۇ بىر قېتىملىق جۇغراپىيەلىك سىياسىي ئاپەتتۇر.
</S>
<S ID=65065>
رۇسىيەنىڭ ئەمەلىي كۈچى سوۋېت ئىتتىپاقىنىڭكىدىن زور دەرىجىدە ئاجىزلاپ كەتتى، ئۇ يەنە غەربىي قىسىمدىكى نۇرغۇن پاسىللىرىنى قولدىن بېرىپ قويدى.
</S>
<S ID=65066>
ئۆتكەن 25 يىلدىكى غەربنىڭ ئىستراتېگىيەلىك قىستىشىغا ئۇچراش رۇسىيە دۇچ كەلگەن ئەڭ چوڭ جۇغراپىيەلىك سىياسىي ئاپەت تۇيغۇسىدۇر.
</S>
<S ID=65067>
 سوۋېت ئىتتىپاقىنىڭ پارچىلىنىشىدىن ساقلىنىشقا بولامتى – بولمامتى؟ دېگەن سوئالغا تارىخشۇناسلار ئاساسەن ‹‹بولاتتى›› دەپ جاۋاب بېرىدۇ.
</S>
<S ID=65068>
ئۆتكەن ئەسىرنىڭ 80 – يىللىرىدىكى سوۋېت ئىتتىپاقى ئىقتىسادىي قىيىنچىلىققا ئۇچرىغان، ئەمما ئەينى چاغدىكى كىرىزىس يەڭگىلى بولمىغۇدەك دەرىجىدە ئېغىر ئەمەس ئىدى.
</S>
<S ID=65069>
ئاشۇنداق چوڭ دۆلەتنىڭ پارچىلىنىشى بەكمۇ تۇيۇقسىز بولدى، ئۇ ھەم سوۋېت ئىتتىپاقىلىقلارنىڭ ئويلىمىغان يېرىدىن چىقىپ قالدى، ھەم ئۇنىڭ رەقىبلىرىنىمۇ تەئەججۈپلەندۈردى.
</S>
<S ID=65070>
پارچىلىنىشتىن يېرىم يىلدىن كۆپرەك ۋاقىت ئىلگىرى سوۋېت ئىتتىپاقى بۇ ئىتتىپاقداش دۆلەتنى ساقلاپ قېلىش – قالماسلىقنى ئومۇم خەلقنىڭ ئاۋازىغا قويغان، مۇتلەق كۆپ ساندىكى كىشى سوۋېت ئىتتىپاقىنى ساقلاپ قېلىشنى قوللىغانىدى، شۇڭا، پارچىلىنىشنى ھەرگىزمۇ شىددەتلىك سپاراتىزم ئىرادىسى كەلتۈرۈپ چىقارمىغان.
</S>
<S ID=65071>
 سوۋېت ئىتتىپاقىنىڭ پارچىلىنىشىدىكى بىۋاسىتە سەۋەب سوۋېت ئىتتىپاقى كومپارتىيەسىنىڭ تەشكىلىي جەھەتتىكى چېچىلاڭغۇلۇقى، يىمىرىلىشى ۋە ئاساسلىق رەھبەرلەرنىڭ ئاجىزلىقىدۇر. جەمئىيەتتىكىلەر ‹‹تۈزۈم ئالماشسىلا ئىشلارنىڭ ھەممىسى ھەل بولىدۇ›› دېگەن مەسىلىگە سەل ساددىلىق بىلەن قارىغان، مەملىكەت بويىچە يۇقىرى – تۆۋەندىكىلەرنىڭ ھەممىسىدە ئوخشاشمىغان دەرىجىدە سىياسىي گۆدەكلىك ساقلانغان.
</S>
<S ID=65072>
ھازىر گورباچېۋ يازغان ‹‹ئىسلاھات ۋە يېڭى تەپەككۇر›› دېگەن كىتابنى قايتا ۋاراقلاپ كۆرىدىغان بولساق، ئۇنىڭ ئەمەلىيەتكە ئۇيغۇن بولمىغان غايىچىلىك ئىكەنلىكىنى بىلەلەيمىز.
</S>
<S ID=65073>
 ۋاقىتنىڭ ئۆتۈشى بىلەن، كىشىلەرنىڭ سوۋېت ئىتتىپاقى ۋە ئۇنىڭ پارچىلىنىشىغا بولغان تونۇشىدا ئۆزلىرىنىڭ ياخشى – ياماننى ئايرىيالماسلىقىدىن تەدرىجىي قۇتۇلۇپ چىقىپ، سىياسىي ۋە تارىخىي يەكۈن تەركىبى بارغانسېرى كۆپەيدى.
</S>
<S ID=65074>
سوۋېت ئىتتىپاقى ئىككى قۇتۇپ ئەندىزىسىنى ياراتتى، ئۇنىڭ يىمىرىلىشى يەنە ئۆز نۆۋىتىدە ئامېرىكىنى دۇنيانى يالغۇز سوراش ئىمكانىيىتىگە ئىگە قىلدى، 20 – ئەسىردىكى ئەڭ گەۋدىلىك بىر تامغا شۇكى، سوۋېت ئىتتىپاقىنىڭ باش كۆتۈرۈشتىن يوقىلىشقىچە بولغان جەرياندا قالدۇرغان ئىزىدۇر.
</S>
<S ID=65075>
 جۇڭگو سوۋېت ئىتتىپاقىنىڭ پارچىلىنىشىنىڭ زەربىسىگە ئەڭ كۈچلۈك ئۇچرىغان دۆلەتلەرنىڭ بىرى، ئەمما بۈگۈنكى كۈندە، بىز ئۇنىڭدىن بەزىبىر زور ھاسىلاتلارغا ئېرىشتۇق.
</S>
<S ID=65076>
جۇڭگونىڭ شىمالىدىكى ئىستراتېگىيەلىك ۋەزىيەتتە شۇ تۈپەيلى ئۆزگىرىش بولدى، جۇڭگو يەنە سوۋېت ئىتتىپاقىنىڭ پارچىلىنىشىدىن بىر قېتىملىق غەپلەتتىن ئويغىنىش ئاگاھ تەربىيەسىگە ئىگە بولدى.
</S>
<S ID=65077>
بۇ 20 نەچچە يىلدىن بۇيان، بىز سوۋېت ئىتتىپاقىنىڭ پارچىلىنىشىنى ئىزچىل ئۆزىمىزگە ئەينەك قىلدۇق، ئۆزىمىز ئۈستىدە ئويلىنىدىغان مىسال قىلىپ كەلدۇق.
</S>
<S ID=65078>
 غەرب سوۋېت ئىتتىپاقىنىڭ پارچىلىنىشىنى تەبرىكلەپ ئاچقان شامپان ھارىقىنى ئىزچىل ئىچىپ كەلدى، سوۋېت ئىتتىپاقىنىڭ پارچىلىنىشى بىلەن، جۇڭگو – رۇسىيە چېگراسى تىنچلاندى، ۋاھالەنكى، غەرب شىمالىي ئاتلانتىك ئەھدى تەشكىلاتىنى تاكى موسكۋا غەزەپلەنگىچە شەرققە كېڭەيتىپ كەلدى.
</S>
<S ID=65079>
غەرب تولۇق ‹‹غەلىبە قىلدى››، ئۇلار كېيىنكى قەدەمدە ‹‹جۇڭگو ھالاك بولىدۇ›› دېگەن سەھىپىنى ئارامخۇدا يازسا بولاتتى، ئۇلار ئۆزىچە ‹‹ئەمدى ئىسلاھات قىلىشىمىزنىڭ زۆرۈرىيىتى قالمىدى›› دەپ قارىغانىدى.
</S>
<S ID=65080>
نەتىجىدە، 20 نەچچە يىلدىن كېيىن ئەنگلىيە ياۋروپا ئىتتىپاقىدىن چېكىنىپ چىقتى، ئىتالىيەدە ‹‹ياۋرو رايونىدىن خالىي رايون›› بولۇش يۈزلىنىشى كۆرۈلدى، مانا ھازىر ‹‹سوۋېت ئىتتىپاقىنىڭ كونا يولىدىن مېڭىش››قا مەجبۇر بولۇۋاتقىنى ياۋروپا ئىتتىپاقى بولۇپ قالغاندەك قىلىدۇ.
</S>
<S ID=65081>
ئۇنىڭدىن باشقا، ترامپنىڭ زۇڭتۇڭلۇققا سايلىنىشى بىلەن، ياۋروپادا ئوڭچىللار باش كۆتۈردى، ‹‹غەرب››مۇ ‹‹يىمىرىلىش›› گىردابىغا كېلىپ قالدۇقمۇ نېمە؟ دېگەن ئويغا كېلىپ قالدى.
</S>
<S ID=65082>
تارىخ قانداقمۇ قايتىلانسۇن؟
</S>
<S ID=65083>
ئۇنىڭ رىتىملىق ئۇدارىدا دائىم دېگۈدەك ئويلىمىغان ئۆزگىرىشلەر يۈز بېرىپ تۇرىدۇ.
</S>
<S ID=65084>
 سوۋېت ئىتتىپاقىنىڭ ئەڭ چوڭ ساۋىقى شۇكى، كۈچلۈكلۈك پەقەت سىرتقى كۆرۈنۈش، قانچىكى كۈچلۈك بولغانسېرى كىرىزىس ئۇنىڭ ئەتراپىنى شۇنچە چۆرگىلەپ يۈرىدۇ، نېپىز مۇزنىڭ ئۈستىدە مېڭىش چوڭ دۆلەتنىڭ ئۇزاققا سوزۇلغان مارشىدۇر.
</S>
<S ID=65085>
يېلتسىن، كراۋچۇك ۋە شۇشكوۋېچ ئەينى چاغدا بېلوۋېژسكىي ئورمانلىقىدا سوۋېت ئىتتىپاقىنى پارچىلاش كېلىشىمىنى ئىمزالىغاندا، ئۆزلىرىنىڭ كېيىن قانداق قىسمەتلەرگە دۇچار بولىدىغانلىقىنى ئويلاپمۇ باقمىغانىدى.
</S>
<S ID=65086>
دېمەك، ئۇلار ئەينى چاغدا نېمە قىلىۋاتقانلىقىنى ئۆزلىرىمۇ بىلەلمەي قالغانىدى.
</S>
<S ID=65087>
‹‹شىنخۇا تورى››دىن
</S>
<S ID=65088>
‏
</S>
</TEXT>
/BODY
/DOC