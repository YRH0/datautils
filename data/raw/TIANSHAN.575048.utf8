<DOC>
<DOCID>TIANSHAN.575048</DOCID>
<HEADER>
<CLASS>شىنجاڭ</CLASS>
<DATE>2016-12-27 17:20:58</DATE>
</HEADER>
<BODY>
<HEADLINE>
<S ID=68316>
شىنجاڭدا ئومۇمىي خەلق سالامەتلىك تەكشۈرۈشكە قاتناشقانلارنىڭ سانى 16 مىليون 656 مىڭ 300گە يەتتى
</S>
</HEADLINE>
<TEXT>
<S ID=68317>
   مۇخبىرنىڭ 26-دېكابىر شىنجاڭ ئۇيغۇر ئاپتونوم رايونلۇق سەھىيە ۋە پىلانلىق تۇغۇت كومىتېتىدىن ئىگىلىشىچە، 25-دېكابىرغىچە شىنجاڭدا ئومۇمىي خەلق سالامەتلىك تەكشۈرۈشكە قاتناشقانلارنىڭ سانى 16 مىليون 656 مىڭ 300گە يېتىپ، سالامەتلىك تەكشۈرۈش نىسبىتى %94.89كە يەتكەن.
</S>
<S ID=68318>
بۇنىڭ ئىچىدە، خوتەن، قىزىلسۇ، قەشقەر قاتارلىق جايلار سالامەتلىك تەكشۈرۈش ۋەزىپىسىنى باشلامچىلىق بىلەن تاماملىغان.
</S>
<S ID=68319>
 ئەڭ يېڭى ئىستاتىستىكىلىق سانلىق مەلۇماتلارغا قارىغاندا، ئاپتونوم رايونىمىزدىكى كۆپ ۋىلايەت، ئوبلاست ئومۇمىي خەلق سالامەتلىك تەكشۈرتۈش خىزمىتىنى مۇۋەپپەقىيەتلىك تاماملىغان، بۇنىڭ ئىچىدە، خوتەن ۋىلايىتىدە سالامەتلىكىنى تەكشۈرتكەنلەر سانى 2 مىليون 219 مىڭ 900گە، سالامەتلىك تەكشۈرۈش نىسبىتى % 100كە، قىزىلسۇ قىرغىز ئاپتونوم ئوبلاستىدا سالامەتلىكىنى تەكشۈرتكەنلەر سانى 558 مىڭ 100گە، سالامەتلىك تەكشۈرۈش نىسبىتى %100كە يەتكەن.
</S>
<S ID=68320>
قەشقەر ۋىلايەتلىك سەھىيە-پىلانلىق تۇغۇت كومىتېتى خىزمەتچى خادىملىرىنىڭ تونۇشتۇرۇشىچە، قەشقەر ۋىلايىتىدە سالامەتلىكىنى تەكشۈرتكەنلەر سانى 4 مىليون 462 مىڭ 286گە، سالامەتلىك تەكشۈرۈش نىسبىتى %98.73كە يەتكەن، سىرتقا ئىشلىگىلى كەتكەنلەردىن باشقىلارنىڭ ھەممىسى سالامەتلىكىنى تەكشۈرتۈپ بولغان.
</S>
<S ID=68321>
   ئىگىلىنىشىچە، ھازىر جەنۇبىي شىنجاڭدىكى ئۈچ ۋىلايەت، بىر ئوبلاستتىن جەمئىي 9 مىليون 38 مىڭ 400 ئادەم سالامەتلىك تەكشۈرتكەن، سالامەتلىك تەكشۈرۈش نىسبىتى %98.43كە يەتكەن.
</S>
<S ID=68322>
ئاپتونوم رايوننىڭ پىلانى بويىچە، 2016-يىلى يىل ئاخىرىدىن بۇرۇن جەنۇبىي شىنجاڭدىكى ئۈچ ۋىلايەت، بىر ئوبلاستنىڭ ئومۇمىي خەلق سالامەتلىك تەكشۈرتۈش خىزمىتى ئاياغلىشىدىكەن، كېلەر يىلى مارتنىڭ ئاخىرىدىن بۇرۇن ئاپتونوم رايوننىڭ ئومۇمىي خەلق سالامەتلىك تەكشۈرۈش خىزمىتى سان ۋە سۈپەتكە كاپالەتلىك قىلىىنغان ھالدا تاماملىنىدىكەن.
</S>
</TEXT>
/BODY
/DOC