<DOC>
<DOCID>TIANSHAN.489364</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-18 17:05:40</DATE>
</HEADER>
<BODY>
<HEADLINE>
<S ID=3549>
«12 –بەش»يىلدا كەلپىن ناھىيەسىدە 6128 كىشى مۇقىم ئىشقا ئورۇنلاشتى
</S>
</HEADLINE>
<TEXT>
<S ID=3550>
    ئىختىيارىي مۇخبىرلىرىمىز تۇرسۇن قۇربان، توختى ئابلەت خەۋىرى: مۇخبىرنىڭ 18 –يانۋار كەلپىن ناھىيەلىك ئادەم كۈچى بايلىقى ۋە ئىجتىمائىي كاپالەت ئىدارىسىدىن ئىگىلىشىچە، «12 –بەش»يىل مەزگىلىدە كەلپىن ناھىيەسىدىكى 6128 ئىشسىز كىشى مۇقىم ئىشقا ئورۇنلىشىپ، ئامما ئەڭ كۆپ ئەمەلىي نەپگە ئېرىشكەن.
</S>
<S ID=3551>
    تونۇشتۇرۇلۇشىچە ،«12 –بەش»يىلدا ناھىيەدىكى مۇناسىۋەتلىك ئورۇنلار ئىشقا ئورۇنلاشتۇرۇش خىزمىتىنى ئەڭ چوڭ خەلق تۇرمۇشى قاتارىدا چىڭ تۇتۇپ ئىشسىزلارنىڭ شەخسىي ئەھۋالى، ئىشقا ئورۇنلىشىش ۋە تەربىيەلىنىش ئارزۇسى بويىچە تەپسىلىي تەكشۈرۈپ تەكتىنى ئېنىقلاپ، ئارخىپ تۇرغۇزۇشتا بىرمۇ ئائىلە، بىرمۇ ئادەم چۈشۈپ قالماسلىقنى ئىشقا ئاشۇرغان.
</S>
<S ID=3552>
ئىشسىزلارنى كەسپى تېخنىكا بويىچە تەربىيەلەش خىزمىتىنى كۈچەيتىپ، بەش يىلدا 27 مىڭ 800 ئادەم (قېتىم)نى شوپۇرلۇق، يېمەك–ئىچمەك، خاس باغۋەنچىلىك، باقمىچىلىق، مىللىي قول ھۈنەرۋەنچىلىك ۋە باشقا ئىگىلىك تىكلەش بىلىملىرى بىلەن سىستېمىلىق تەربىيەلىگەن.
</S>
<S ID=3553>
ناھىيە يەنە ئالىي، ئوتتۇرا تېخنىكوملارنى پۈتكۈزۈپ ئىش كۈتۈۋاتقانلارنى ئىشقا ئورۇنلاشتۇرۇش خىزمىتىدىكى موھىمنىڭ مۇھىمى قىلىپ، شىنجاڭغا نىشانلىق ياردەم بېرىۋاتقان ئۆلكە (شەھەرلەر) گە ئەۋەتىپ تەربىيەلەش، پىراكتىكا ئىش ئورۇنلىرى تەسىس قىلىش ۋە يېزا –بازارلاردىكى دېھقانچىلىق (ئورمانچىلىق، چارۋىچىلىق ) كەسپى پونكىتلىرى، مەكتەپ(يەسلى) ، سەھىيە ئورۇنلىرى قاتارلىقلارغا ياردەم بېرىش قاتارلىق يوللار ئارقىلىق ئالىي، ئوتتۇرا تېخنىكوملارنى پۈتكۈزۈپ ئىش كۈتۈۋاتقانلارنىڭ ئىشقا ئورۇنلىشىش نىسبىتىنى %85 گە يەتكۈزگەن .تۈرلۈك سەۋەبلەر تۈپەيلىدىن يۇقىرى ئۆرلەپ ئوقۇيالمىغان نامرات ئائىلە پەرزەنتلىرىنى ۋىلايەت ئىچى ۋە سىرتىدىكى كەسپىي تېخنىكا مەكتەپلىرىدا ھەقسىز ئوقۇتۇشنى يولغا قويۇپ، ئۇلارنىڭ ئىشقا ئورۇنلىشىپ كىرىمىنى ئاشۇرۇشىغا يېشىل چىراغ يېقىپ بەرگەن.
</S>
</TEXT>
/BODY
/DOC