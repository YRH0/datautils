<DOC>
<DOCID>TIANSHAN.485684</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-06 18:22:46</DATE>
</HEADER>
<BODY>
<HEADLINE>
<S ID=1243>
بايىنغولىن ئوبلاستى ئاستا خاراكتېرلىك كېسەللەرنى ئامبۇلاتورىيەدە داۋالاش دائىرىسىنى كېڭەيتتى
</S>
</HEADLINE>
<TEXT>
<S ID=1244>
بايىنغولىن ئوبلاستى بۇ يىل 1 – ئاينىڭ 1 – كۈنىدىن باشلاپ، ئاستا خاراكتېرلىك كېسەللەرگە گىرىپتار بولغان ئاغرىقلارنى ئامبۇلاتورىيەدە دىياگنوز قويۇپ داۋالاش دائىرىسى ۋە دورا ئىشلىتىش دائىرىسىنى مۇۋاپىق كېڭەيتتى.
</S>
<S ID=1245>
    ئۇقۇشىمچە، بۇ ئوبلاست داۋالاش سۇغۇرتىسىغا قاتناشقان ئاستا خاراكتېرلىك كېسەللەرگە گىرىپتار بولغان ئاغرىقلارنىڭ ئامبۇلاتورىيەدە كېسەل كۆرسىتىش ئېھتىياجىنى قاندۇرۇش، ئاستا خاراكتېرلىك كېسەللەرگە گىرىپتار بولغان ئاغرىقلارنىڭ داۋالاش چىقىمىنى ئازايتىش، سۇغۇرتىغا قاتناشقان ئاغرىقلارغا ئامبۇلاتورىيەدە دورا ئىشلىتىشنى باشقۇرۇش خىزمىتىنى كۈچەيتىش ئۈچۈن، ‹‹شىنجاڭ ئۇيغۇر ئاپتونوم رايونىنىڭ ئاساسىي داۋالىنىش سۇغۇرتىسى دورا تىزىملىكى››(2010 – يىلىدىكى نۇسخىسى) دائىرىسىدىكى مىللىي تېبابەت دورىلىرىنى ئاستا خاراكتېرلىك كېسەلگە گىرىپتار بولغان ئاغرىقلارنى ئامبۇلاتورىيەدە داۋالاشتا ئىشلىتىش دائىرىسىگە كىرگۈزگەن.
</S>
<S ID=1246>
بۇنىڭدا، ئۇيغۇر تېبابەت دورىلىرىدىن 29 خىلى، موڭغۇل تېبابەت دورىلىرىدىن 48 خىلى ئاستا خاراكتېرلىك كېسەلگە گىرىپتار بولغان ئاغرىقلارنى داۋالاش دورىلىرى قاتارىغا كىرگۈزۈلگەن.
</S>
<S ID=1247>
شۇنداقلا ئاستا خاراكتېرلىك كېسەلگە گىرىپتار بولغان ئاغرىقلارغا ئامبۇلاتورىيەدە دىياگنوز قويۇپ داۋالاش تۈرىدىن 10ى كۆپەيتىلگەن.
</S>
<S ID=1248>
بۇنىڭ ئوبلاستتىكى ئاستا خاراكتېرلىك كېسەلگە گىرىپتار بولغان ئاغرىقلارنىڭ ئامبۇلاتورىيەدە دورا ئىشلىتىش دائىرىسى 476 خىلدىن 553 خىلغا كۆپەيگەن.
</S>
<S ID=1249>
‏ئالىمجان ئازاد خەۋىرى
</S>
<S ID=1250>
‏
</S>
</TEXT>
/BODY
/DOC