<DOC>
<DOCID>TIANSHAN.486905</DOCID>
<HEADER>
<CLASS>شىنجاڭ</CLASS>
<DATE>2016-01-11 16:53:51</DATE>
</HEADER>
<BODY>
<HEADLINE>
<S ID=2399>
فۇكاڭ شەھىرىدىن 80 ساياھەت ئاپتوموبىلى بۇغدا كۆلى مۇسابىقە مەيدانىغا بىۋاسىتە قاتنايدۇ
</S>
</HEADLINE>
<TEXT>
<S ID=2400>
   ئۆز خەۋىرىمىز: مەملىكەتلىك 13-نۆۋەتلىك قىشلىق تەنھەرىكەت مۇسابىقىسى مەزگىلىدە، فۇكاڭ شەھىرى ئاجراتقان 80 ساياھەت ئاپتوموبىلى فۇكاڭ شەھىرى ئاپتوبۇس بېكىتىدىن يولغا چىقىپ، مۇسابىقە كۆرگۈچىلەرنى تەڭرىتاغ بۇغدا كۆلى خەلقئارا قار تېيىلىش مەيدانىغا ھەقسىز ئاپىرىپ قويىدۇ.
</S>
<S ID=2401>
    11-يانۋار، فۇكاڭ شەھەرلىك قاتناش-تىرانسپورت باشقۇرۇش ئىدارىسىنىڭ باشلىقى ليۇ دېشەن مۇنداق دېدى: كۆرۈرمەنلەرنىڭ تېخىمۇ ياخشى، تېخىمۇ بىخەتەر ھالدا تەڭرىتاغ بۇغدا كۆلى خەلقئارا قار تېيىلىش مەيدانىغا بېرىپ مۇسابىقە كۆرۈشى ئۈچۈن، 20-يانۋاردىن 30-يانۋارغىچە، فۇكاڭ شەھىرى تەڭرىتاغ بۇغدا كۆلى خەلقئارا قار تېيىلىش مەيدانىغا بېرىپ مۇسابىقە كۆرىدىغان كۆرۈرمەنلەر فۇكاڭ ئاپتوبۇس بېكىتىدىن مۇسابىقە مەيدانىغا بىۋاسىتە ئاپىرىدىغان ئاپتوموبىلغا ھەقسىز ئولتۇرۇپ بارسا بولىدۇ.
</S>
<S ID=2402>
    تونۇشتۇرۇلۇشىچە، بۇ 35 كىشىلىك 80 ساياھەت ئاپتوموبىلىغا بۇغدا كۆلى مەنزىرە رايون ئارىلىقىدا دائىم قاتنايدىغان ئاپتوموبىل شوپۇرلىرى مەسئۇل بولىدىكەن.
</S>
<S ID=2403>
    ئاپتوبۇسقا ئولتۇرۇشنىڭ كونكرېت شەكلى مۇنداق: ئەتىگەن بېيجىڭ ۋاقتى سائەت 9:30-10:30 دا فۇكاڭ ئاپتوبۇس بېكىتىدىن يولغا چىقىدۇ، ھەر ئون مىنۇتتا بىر ئاپتوموبىل قوزغىلىدۇ.
</S>
<S ID=2404>
كۆرۈرمەنلەر كىملىك ۋە مۇسابىقىنىڭ ئىشىك بېلىتىنى ئېلىپ، بىخەتەرلىك تەكشۈرۈشىدىن ئۆتكەندىن كېيىن تەڭرىتاغ بۇغدا كۆلى خەلقئارا قار تېيىلىش مەيدانىغا بېرىپ مۇسابىقە كۆرەلەيدۇ.
</S>
<S ID=2405>
    بېيجىڭ ۋاقتى سائەت 12:00 دىن باشلاپ تەڭرىتاغ بۇغدا كۆلى خەلقئارا قار تېيىلىش مەيدانىدىن فۇكاڭ ئاپتوبۇس بېكىتىگە قاراپ يولغا چىقىدۇ، ھەر ئون بەش مىنۇتتا بىر ئاپتوموبىل قوزغىلىدۇ.
</S>
<S ID=2406>
ئەڭ ئاخىرقى ئاپتوموبىل چۈشتىن كېيىن بېيجىڭ ۋاقتى سائەت 16:30 دە قوزغىلىدۇ.
</S>
<S ID=2407>
بۇغدا كۆلى مەنزىرە رايونى بېلەت سېتىش زالىدىن فۇكاڭ شەھەرلىك ئاپتوبۇس بېكىتىگە بارىدىغان ئەڭ ئاخىرقى ئاپتوبۇس بېيجىڭ ۋاقتى سائەت 17:00 دە قوزغىلىدۇ.
</S>
<S ID=2408>
    دىققەت قىلىشقا تېگىشلىكى شۇكى، ھەقسىز، بىۋاسىتە بارىدىغان ئاپتوموبىلغا ئولتۇرىدىغان كۆرۈرمەنلەر كىملىك ۋە قىشلىق تەنھەرىكەت مۇسابىقىسىنىڭ كىرىش بېلىتى بولۇشى كېرەك؛ ئاسان ئوت ئالىدىغان، ئاسان پارتلايدىغان، زەھەرلىك بۇيۇملار ۋە باشقۇرۇلىدىغان تىغلىق ئەسۋاب قاتارلىق خەتەرلىك بۇيۇملارنى ئاپتوموبىلغا ئېلىپ چىقىشقا بولمايدۇ؛ تەكشۈرۈشكە ئاسان بولسۇن ئۈچۈن، ئىچىملىك، چاقماق قاتارلىق بۇيۇملارنى ئېلىپ چىقىشقا بولمايدۇ؛ ئېلان قىلىنغان قوزغىلىش ۋاقتى بويىچە ئاپتوموبىلغا ۋاقتىدا چىقىشى كېرەك، ئەگەر مۇسابىقە ۋاقتى ۋاقتىنچە تەڭشەلسە، نەق مەيداندا ئېلان قىلىنغان ئاپتوموبىل قوزغىلىش ۋاقتى ئۆلچەم قىلىنىدۇ؛ بۇغدا كۆلى مەنزىرە رايونىغا ساياھەتكە بارىدىغان ساياھەتچىلەر مەنزىرە رايونىغا بارىدىغان ئاپتوموبىل بېلىتىنى سېتىۋېلىپ، ئاپتوموبىلغا چىقسا بولىدۇ؛ بۇ قېتىمقى ھەقسىز ئاپتوموبىل نۇقتىدىن نۇقتىغا بىۋاسىتە بارىدۇ، ئارىلىقتا توختاپ ئادەم ئالمايدۇ ياكى چۈشۈرمەيدۇ.
</S>
<S ID=2409>
    (پىراكتىكانت زورىگۈل يۈسۈپ تەرجىمىسى)
</S>
</TEXT>
/BODY
/DOC