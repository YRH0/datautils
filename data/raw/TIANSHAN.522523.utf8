<DOC>
<DOCID>TIANSHAN.522523</DOCID>
<HEADER>
<CLASS>پەن – مائارىپ</CLASS>
<DATE>2016-05-11 10:53:01</DATE>
</HEADER>
<BODY>
<HEADLINE>
<S ID=27732>
ئاپتونوم رايون بۇيىل رايون ئىچى تولۇقسىز ئوتتۇرا سىنىپلىرىغا 10مىڭ ئوقۇغۇچى قوبۇل قىلىدۇ
</S>
</HEADLINE>
<TEXT>
<S ID=27733>
    رەناگۈل خۇدابەردىنىڭ 2016 – يىللىق رايون ئىچى تولۇقسىز ئوتتۇرا سىنىپلىرىغا ئوقۇغۇچى قوبۇل قىلىش بىر تۇتاش سىناق ئىمتىھانى توغرىسىدىكى يىغىنىدىن ئىگىلىشىچە، بۇ يىللىق رايون ئىچى تولۇقسىز ئوتتۇرا سىنىپلىرىغا ئوقۇغۇچى قوبۇل قىلىش بىر تۇتاش سىناق ئىمتىھانى 15 – ماي ئېلىنىدىكەن، بۇ قېتىمقى ئىمتىھانغا 55 مىڭدىن ئارتۇق ئوقۇغۇچى تىزىملاتقان بولۇپ، قوبۇل قىلىنىدىغان ئوقۇغۇچى سانى ئىلگىرىكى يىللارغا ئوخشاش 10 مىڭ بولىدىكەن.
</S>
<S ID=27734>
    ئىگىلىنىشىچە، رايون ئىچى تولۇقسىز ئوتتۇرا سىنىپلىرىغا ئوقۇغۇچى قوبۇل قىلىش پىلانى يولغا قويۇلغان 13 يىلدىن بۇيان، ھەر يىلى قوبۇل قىلىنىدىغان ئوقۇغۇچى ئىلگىرىكى 1000 ئوقۇغۇچىدىن ھازىرقى 10 مىڭ ئوقۇغۇچىغا كۆپەيگەن. مائارىپ نازارىتى ھەر قايسى ئوبلاست، شەھەر، بىڭتۈەنگە قاراشلىق مائارىپ ئىدارىلىرىدىن بۇ قېتىمقى ئىمتىھاننىڭ ئوڭۇشلۇق، ئۈنۈملۈك ئېلىپ بېرىلىشىغا كاپالەتلىك قىلىشنى، مۇناسىۋەتلىك خادىملارنىڭ مەسئۇلىيىتىنى ئادا قىلىپ، تۇيۇقسىز يۈز بېرىدىغان ھادىسىلەرنىڭ ئالدىنى ئېلىش خىزمىتىنى ياخشى ئىشلىشىنى، ئىمتىھان مەخپىيەتلىكىنى قەتئىي ساقلىشىنى تەلەپ قىلغان. 
</S>
</TEXT>
/BODY
/DOC