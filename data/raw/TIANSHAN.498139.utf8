<DOC>
<DOCID>TIANSHAN.498139</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-16 16:45:30</DATE>
</HEADER>
<BODY>
<HEADLINE>
<S ID=11456>
شويىڭپەن بازىرى «قىشلىق پەن-تېخنىكا پائالىيىتى» ئارقىلىق دېھقان-چارۋىچىلارنىڭ بېيىش ئىقتىدارىنى ئۆستۈردى
</S>
</HEADLINE>
<TEXT>
<S ID=11457>
       ئىختىيارىي مۇخبىرلىرىمىز ئۇچقۇن نۇراخۇن، مېھراي قادىر خەۋىرى: بۇ يىل قىش كىرىشى بىلەن بورتالا شەھىرىنىڭ شويىڭپەن بازىرى قىشلىق ئارىسالدا ۋاقىتلاردىن پايدىلىنىپ، پەن-تېخنىكا ئۆگىنىش، پەن-تېخنىكىغا تايىنىش ئاساس قىلىنغان «قىشلىق پەن-تېخنىكا» تەربىيەلەش پائالىيىتىنى قانات يايدۇرۇپ، تەربىيەلەش پائالىيىتىنى مول مەزمۇندا ۋە كۆپ خىل شەكىلدە ئېلىپ بېرىپ، دېھقان-چارۋىچىلارنىڭ پەن-تېخنىكىغا تايىنىپ بېيىش ئىقتىدارىنى ئۆستۈردى.
</S>
<S ID=11458>
يېزا ئىگىلىكىنى يۈكسەلدۈرۈپ دېھقانلارغا نەپ يەتكۈزىدىغان مەزمۇنلارنى زور كۈچ بىلەن تەشۋىق قىلىپ، پەن-تېخنىكىغا كاپالەتلىك قىلىدىغان ۋە خەلق تۇرمۇشىنى ياخشىلايدىغان تۈرلۈك تەدبىرلەرنى دەپ جايىدا ئەمەلىيلەشتۈرۈپ، دېھقانچىلىق-چارۋىچىلىقتا ئەسقاتىدىغان تېخنىكا بىلىملىرى، ئۆلچەملەشكەن ئىشلەپچىقىرىش تەدبىرلىرى ۋە ئۇسۇللىرىنى ئومۇملاشتۇرۇپ، يېزا ئىگىلىكىدە ئۈنۈمنى ئاشۇرۇش، دېھقان- چارۋىچىلارنىڭ كىرىمىنى كۆپەيتىشكە پۇختا ئاساس سالدى.
</S>
<S ID=11459>
دېھقان-چارۋىچىلارنىڭ ئېھتىياجىغا ئاساسەن، ئوبلاست، شەھەر، يېزىدىكى پەن-تېخنىكا مۇتەخەسىسلىرىنى تەكلىپ قىلىپ، پەن-تېخنىكا مۇلازىمەت ئېڭىنى كۈچەيتىپ، پەن-تېخنىكا تايانچىلىرىنى زور كۈچ بىلەن يېتىشتۈرۈپ، ئۇلارنىڭ بازارنىڭ ئىقتىسادىي تەرەققىياتىنى تېزلىتىدىغان، دېھقانچىلىق-چارۋىچىلىقتا ئىشلەپچىقىرىش ئۈنۈمىنى ئاشۇرىدىغان تايانچ كۈچلەرگە ئايلاندۇرى.
</S>
</TEXT>
/BODY
/DOC