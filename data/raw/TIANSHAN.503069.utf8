<DOC>
<DOCID>TIANSHAN.503069</DOCID>
<HEADER>
<CLASS>مەملىكەت</CLASS>
<DATE>2016-02-29 16:50:05</DATE>
</HEADER>
<BODY>
<HEADLINE>
<S ID=16613>
يۈ جىڭشىڭ سىياسىي مەسلىھەت كېڭىشى 12-نۆۋەتلىك مەملىكەتلىك كومىتېتىنىڭ 40-قېتىملىق يىغىنىنى رىياسەتچىلىك قىلىپ ئاچتى
</S>
</HEADLINE>
<TEXT>
<S ID=16614>
　　مەملىكەتلىك سىياسىي كېڭەشنىڭ رەئىسى يۈ جىڭشىڭ 28-فېۋرال چۈشتىن كېيىن، سىياسىي مەسلىھەت كېڭىشى  12-نۆۋەتلىك مەملىكەتلىك كومىتېتىنىڭ 40-قېتىملىق يىغىنىنى رىياسەتچىلىك قىلىپ ئاچتى ھەمدە سۆز قىلدى.
</S>
<S ID=16615>
يىغىندا باش شۇجى شى جىنپىڭنىڭ مۇھىم سۆزىنىڭ روھىنى ئۆگىنىش يەتكۈزۈلدى، سىياسىي مەسلىھەت كېڭىشى مەملىكەتلىك  12-نۆۋەتلىك كومىتېتىنىڭ 4-يىغىنىغا تەييارلىق قىلىش خىزمىتى ئەھۋالى توغرىسىدىكى دوكلات ئاڭلاپ ئۆتۈلدى، سىياسىي مەسلىھەت كېڭىشىنىڭ 2016-يىللىق تەكشۈرۈش، تەتقىق قىلىش ئورۇنلاشتۇرۇشى پىرىنسىپ جەھەتتىن ماقۇللاندى.
</S>
<S ID=16616>
　　يۈ جىڭشىڭ مۇنۇلارنى تەكىتلىدى: ۋەزىيەتنى توغرا ئىگىلەپ، روھنى ئۇرغۇتۇپ، ئىشەنچنى ئاشۇرۇپ، 13-بەش يىللىق پىلاننى تۈزۈش ۋە يولغا قويۇشنى چۆرىدىگەن ھالدا كۈچ چىقىرىش كېرەك.
</S>
<S ID=16617>
ھاكىمىيەت يۈرگۈزۈش ئىشلىرىنى چوڭقۇر كېڭىشىپ، دېموكراتىك نازارەتچىلىكنى كۈچەيتىپ، ئىقتىسادى، ئىجتىمائىي تەرەققىيات باش تېمىسىنى چۆرىدىگەن ھالدا ئىجابىي تەكلىپ پىكىرلەرنى ئوتتۇرىغا قويۇپ، مەركەزنىڭ ھەل قىلغۇچ ئورۇنلاشتۇرۇشلىرىنى ھەقىقىي جايىدا ئەمەلىيلەشتۈرۈش كېرەك.
</S>
<S ID=16618>
جۇڭگو كومپارتىيەسى 18-قۇرۇلتىيىدىن بۇيانقى شى جىنپىڭ باش شۇجىلىقىدىكى پارتىيە مەركىزى كومىتېتىنىڭ دۆلەتنى ئىدارە قىلىش، ھاكىمىيەت يۈرگۈزۈش يېڭى ئېڭى، يېڭى ئىدىيەسى، يېڭى ئىستراتېگىيەسىنى پائال تەشۋىق قىلىپ، ئومۇميۈزلۈك ھاللىق جەمئىيەت بەرپا قىلىپ بولۇش ئۇلۇغۋار نىشانىنى چۆرىدىگەن ھالدا، ئىتتىپاقلىق ۋە دېموكراتىيىدىن ئىبارەت ئىككى چوڭ تېمىدا چىڭ تۇرۇپ، ئورتاق تونۇش، ئەقىل-پاراسەت، كۈچنى كەڭ دائىرىدە مۇجەسسەملەش كېرەك. مەركەزنىڭ سەككىز بەلگىلىمىسىنىڭ روھىنى قاتتىق ئىجرا قىلىپ، يىغىننىڭ تەييارلىق تەشكىلى خىزمىتىنى ياخشى ئىشلەپ، يىغىن كەيپىياتىنىڭ ياخشى، ئەمەلىي ئۈنۈمىنىڭ يۇقىرى، تولۇق مۇۋەپپەقىيەتلىك بولۇشىغا ھەقىقىي كاپالەتلىك قىلىش كېرەك.
</S>
<S ID=16619>
　　يىغىندا جۇ پىڭنىڭ سىياسىي مەسلىھەت كېڭىشى 12-نۆۋەتلىك مەملىكەتلىك كومىتېتى ئىقتىساد كومىتېتىنىڭ مۇئاۋىن مۇدىرلىق ۋەزىپىسى ۋە 12-نۆۋەتلىك مەملىكەتلىك سىياسىي مەسلىھەت كېڭىشى ئەزاسىلىق سالاھىيىتىنى بىكار قىلىش قارارى قاراپ چىقىپ ماقۇللىنىپ، 14-نۆۋەتلىك مەملىكەت كومىتېتىنىڭ تەستىقلىشىغا سۇنۇلدى.
</S>
</TEXT>
/BODY
/DOC