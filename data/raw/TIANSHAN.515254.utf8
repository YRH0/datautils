<DOC>
<DOCID>TIANSHAN.515254</DOCID>
<HEADER>
<CLASS>خەلقئارا</CLASS>
<DATE>2016-04-06 15:50:03</DATE>
</HEADER>
<BODY>
<HEADLINE>
<S ID=23767>
ئىسلاندىيە زۇڭلىسى گۇنلاگسېن ئىستېپا بېرىدىغانلىقىنى جاكارلىدى
</S>
</HEADLINE>
<TEXT>
<S ID=23768>
    شۇ يەر ۋاقتى 2016-يىلى 5-ئاپرېل، ئىسلاندىيە زۇڭلىسى سىگمۇندور داۋىد گۇنلاگسېن ئىسلاندىيەنىڭ رېيكياۋىكتا تاراتقۇلارنىڭ زىيارىتىنى قوبۇل قىلدى.
</S>
<S ID=23769>
    ئامېرىكا سىملىق تېلېۋىزىيە خەۋەرلەر تورىنىڭ خەۋىرىگە قارىغاندا، چەت ئەل شىركەتلىرىدىن پايدىلىنىپ مال-مۈلكىنى يۇشۇرغان دەپ گۇمان قىلىنغانلىقتىن، ئىسلاندىيە زۇڭلىسى گۇنلاگسېن ھەر قايسى تەرەپلەرنىڭ تەنقىدىگە ئۇچراپ، 5-ئاپرېل ۋەزىپىسىدىن ئىستېپا بېرىدىغانلىقىنى جاكارلىغان.
</S>
<S ID=23770>
    بۇنىڭدىن ئىلگىرى، ئۇ ۋەزىپىسىدىن قەتئىي ئىستېپا بەرمەيدىغانلىقىنى بىلدۈرگەن ھەمدە ناۋادا ھاكىمىيەت بېشىدىكى ئىتتىپاقنىڭ ئەزالىرى ئۆزىنى قايتا قوللىمىسا، پارلامېنتىنى تارقىتىۋېتىپ، قايتا سايلام ئۆتكۈزىدىغانلىقىنى جاكارلىغان، بىراق ئۇنىڭ تەلىپىنى ئىسلاندىيە زۇڭتۇڭى گرىمسون رەت قىلغان.
</S>
<S ID=23771>
گرىمسون 5-ئاپرېل جىددىي ھالدا دۆلەتكە قايتقان، ئۇ ھاكىمىيەت بېشىدىكى ئىتتىپاقتىكى ھەرقايسى ئەزالار بىلەن كېڭىشىشتىن ئىلگىرى، پارلامېنتىنى تارقىتىۋېتىش قارارىنى چىقارمايدىغانلىقىنى بىلدۈرگەن.
</S>
<S ID=23772>
    دۈشەنبە ۋە سەيشەنبە ئىسلاندىيەدە چوڭ كۆلەملىك نامايىش ئۆتكۈزۈلۈپ، گۇنلاگسېن ۋەزىپىسىدىن ئىستېپا بېرىشىنى تەلەپ قىلغان. 2008-يىلى، ئىسلاندىيە دۆلەتلىك بانكىسى ۋەيران بولۇپ، ئىقتىساد پالەچ ھالغا چۈشۈپ قالغان، كىشىلەر ھۆكۈمەتنىڭ بانكا كەسپىنى باشقۇرۇشتىكى ئاجىزلىقىنى ئەيىبلىگەن.
</S>
<S ID=23773>
شۇ ۋەجىدىن زۇڭلى چەت ئەللەرگە مال-مۈلكىنى يۆتكەپ، كىشىلەرنىڭ غەزىپىنى قوزغاپ قويغان.
</S>
<S ID=23774>
شۇ يەر ۋاقتى 2016-يىلى 5-ئاپرېل، ئىسلاندىيە زۇڭلىسى سىگمۇندور داۋىد گۇنلاگسېن ئىسلاندىيەنىڭ رېيكياۋىكتا تاراتقۇلارنىڭ زىيارىتىنى قوبۇل قىلدى.
</S>
</TEXT>
/BODY
/DOC