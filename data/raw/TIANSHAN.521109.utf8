<DOC>
<DOCID>TIANSHAN.521109</DOCID>
<HEADER>
<CLASS>ئۈرۈمچى</CLASS>
<DATE>2016-05-04 12:06:01</DATE>
</HEADER>
<BODY>
<HEADLINE>
<S ID=27032>
«كىچىك ئىشلار»غا زور كۈچ مۇجەسسەملەنگەن
</S>
</HEADLINE>
<TEXT>
<S ID=27033>
مەي زى
</S>
<S ID=27034>
　　مىللەتلەر ئىتتىپاقلىقىنىڭ ھاياتىي كۈچى ئەمەلىيەتكە، ھەر بىر جەمئىيەت ئەزاسىنىڭ كۆڭۈل قويۇپ ھىمايە قىلىشىغا ۋە ئاكتىپ ھەرىكەتكە كېلىشىگە باغلىق.
</S>
<S ID=27035>
　　ئۈرۈمچى شەھىرىنىڭ تەڭرىتاغ رايونى 3 - ماي «ئۆزىمىزدىن باشلاپ، مەدەنىيلىككە تولغان &lt;كىچىك ئىشلاردىن باشلاش ھەرىكىتى&gt; ئارقىلىق مىللەتلەر ئىتتىپاقلىقىنى قوغداپ، ئىتتىپاقلىق نەمۇنىچىلىرىدىن بولايلى» تېمىسىدىكى 100 مەيدان ئىمزا قويۇش پائالىيىتىنى ئۆتكۈزدى. ھاۋا بىردەم ئىسسىپ، بىردەم سوۋۇيدىغان ئەتىيازدا، مىليونلىغان ئاددىي كىشىلەرنىڭ كىچىك ئىشلىرى ئىناقلىق ۋە ئىتتىپاقلىققا تولغان ئىللىق ئېقىمنى شەكىللەندۈرۈپ، مىللەتلەر ئىتتىپاقلىقىدا ياخشى كەيپىيات ھاسىل قىلماقتا.
</S>
<S ID=27036>
　　بۇ يىل شىنجاڭنىڭ مىللەتلەر ئىتتىپاقلىقى - تەرەققىياتى يىلى. مىللەتلەر ئىتتىپاقلىقىنى ئەمەلىيەتتە كۆرسىتىش ئۈلگە ۋە تىپنىڭ كۈچىنى جارى قىلدۇرۇشقا ئەھمىيەت بېرىش، شۇنداقلا چوڭقۇر ئامما ئاساسىغا ئىگە كىچىك ئىشلار ۋە مىكرو كۈچلەرگە ئەھمىيەت بېرىشكە موھتاج. پەقەت پۈتكۈل جەمئىيەتنىڭ ھەر بىر ھۈجەيرىسىنى جانلاندۇرغاندىلا، مىللەتلەر ئىتتىپاقلىقىدىن ئىبارەت بۇ مۇسكۇل ئاندىن ھاياتىي كۈچكە تولىدۇ.
</S>
<S ID=27037>
　　 مىللەتلەر ئىتتىپاقلىقىنى ئۆزىمىزدىن ۋە كىچىك ئىشلاردىن باشلىشىمىز كېرەك. ليۇ لياڭچېڭ ئىلگىرى ماقالىسىدە: شىنجاڭدا ياغقان ئاددىي قار ئون نەچچە خىل تىلدا نامايان بولىدۇ؛ ئىللىق ئاپتاپ چىققان سەھەردە، قۇياش دېگەن بۇ سۆزمۇ ئوخشاشمىغان تىلدا ئىپادىلىنىدۇ، دەپ يازغانىدى. ھەقىقەتەن شۇنداق، شىنجاڭدىكى نۇرغۇن كىشىگە نىسبەتەن ئېيتقاندا، مىلللەتلەر ئىتتىپاقلىقى چوڭقۇر ھەم چۈشىنىكسىز نەزەرىيە ئەمەس، جاھاننى زىلزىلىگە سالىدىغان چوڭ ئىشمۇ ئەمەس، شۇنداقلا پۇل ياكى ماددىي بۇيۇم ئاساسىغا قۇرۇلغانمۇ ئەمەس، ئۇ ئاددىي كىشىلەر ئارىسىدىكى ھەقىقىي ھېسسىياتنىڭ تەبىئىي ئىپادىلىنىشىدۇر، بىر - بىرىنىڭ تۇرمۇش ئادىتىنى ھۆرمەتلىشى، شۇنداقلا سەھەردە بىر ئېغىز ئەھۋال سورىشىش ھېسابلىنىدۇ. بۇ يىلقى ھۆكۈمەت خىزمىتىدىن دوكلاتتا «كىچىك ئىشلار» ئارقىلىق مىللەتلەر ئىتتىپاقلىقىدىكى ئاكتىپ كۈچلەرنى مۇجەسسەملەپ، ھەر مىللەت بىرلىكتە ئىتتىپاقلىشىپ ئالغا ئىلگىرىلەيدىغان، ئورتاق گۈللىنىپ تەرەققىي قىلىدىغان يېڭى دولقۇننى قوزغاش كېرەك، دەپ ئوتتۇرىغا قويۇلدى. ئاددىي كىشىلەرنى ئاساسىي گەۋدە قىلغان كىچىك ئىشلارنىڭ مىللەتلەر ئىتتىپاقلىقىنى ئىلگىرى سۈرۈۋاتقان مۇھىم كۈچكە ئايلىنىۋاتقانلىقىنى كۆرۈۋالغىلى بولىدۇ.
</S>
<S ID=27038>
مىللەتلەر ئىتتىپاقلىقى - تەرەققىياتى ئىشلىرىدا 20 مىليوندىن ئارتۇق شىنجاڭلىقنىڭ ئاكتىپچانلىقىنى قوزغاش ئۈچۈن، ئىشنى چوقۇم كىچىك ئىشلاردىن باشلىشىمىز كېرەك. مەسىلەن: ئۈرۈمچى شەھىرىنىڭ تەڭرىتاغ رايونى تەشكىللىگەن پائالىيەتلەر چېتىلغان كىچىك ئىشلارنىڭ كۆپىنچىسى خىزمەت، ئۆگىنىش، تۇرمۇشتىكى كىچىك ئىشلار، لېكىن بۇ كىچىك ئىشلارنى ياخشى قىلغاندا ھەم داۋاملاشتۇرغاندا، تەڭرىتاغنىڭ جەنۇبى ۋە شىمالىدا ناھايىتى ياخشى يېتەكلەش رولىنى شەكىللەندۈرۈپ، تېخىمۇ كۆپ كىشىنى بۇنىڭغا قاتنىشىشقا يېتەكلىگىلى بولىدۇ.
</S>
<S ID=27039>
　　ھەممىمىز ئۆزىمىزدىن باشلىساقلا، پۈتكۈل جەمئىيەتتە ھەممەيلەن مىللەتلەر ئىتتىپاقلىقىنى قەدىرلەيدىغان، پۈتكۈل جەمئىيەت مىللەتلەر ئىتتىپاقلىقىنى ھىمايە قىلىدىغان جانلىق مەنزىرىنى شەكىللەندۈرۈپ، مىللەتلەر ئىتتىپاقلىقىنى يەنىمۇ پۇختا ئاساسقا ئىگە قىلالايمىز.
</S>
</TEXT>
/BODY
/DOC