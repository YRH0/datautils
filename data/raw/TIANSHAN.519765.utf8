<DOC>
<DOCID>TIANSHAN.519765</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-26 16:13:02</DATE>
</HEADER>
<BODY>
<HEADLINE>
<S ID=26488>
ئاقلەنگەر كەنتىدىكى ياشلار ئۈرۈمچىدىن ئىش تاپتى
</S>
</HEADLINE>
<TEXT>
<S ID=26489>
   ـ خاتىرجەم بولۇڭ ئانا، ئۈرۈمچىگە بارغاندىن كېيىن ياخشى ئىشلەپ، شىركەتنىڭ، سىزنىڭ، خىزمەت گۇرۇپپىسىدىكىلەرنىڭ ئۈمىدىنى ئاقلايمەن، ئىنىمنىڭ ھالىدىن ئوبدان خەۋەر ئالىمەن، سىزمۇ بىزدىن ئەنسىرىمەي، ئۆزىڭىزنى ئوبدان ئاسراڭ، سالامەتلىكىڭىزگە دىققەت قىلىڭ، – دېدى، خوتەن شەھىرىنىڭ شورباغ يېزىسى ئاقلەنگەر كەنتىدىن نەزەر تۇرسۇن مۇشۇ ئاينىڭ 20 – كۈنى كەنت قورۇسىدا بۇ كەنتتىن ئۈرۈمچىگە ئىشلەشكە ماڭغان ياشلارنى ئۇزىتىش پائالىيىتى ئاخىرلىشىپ، ئاپتوبۇسقا چىقىش ئالدىدا ئۇزىتىش ئۈچۈن چىققان ئانىسى مېھرىگۈل مەمتىمىنگە.
</S>
<S ID=26490>
    مېھرىگۈل مەمتىمىن ئاقلەنگەر كەنتىنىڭ 2 – مەھەللىسىدىن بولۇپ، 13 يىل بۇرۇن ئېرى تۈگەپ كەتكەن، ئىككى ئوغلىنى چوڭ قىلغۇچە بالىلىرىغا ھەم دادا ھەم ئانا بولۇپ ئاز جاپا تارتمىدى. ئاپتونوم رايونلۇق ئاخبارات – نەشرىيات، رادىيو – كىنو – تېلېۋىزىيە ئىدارىسىدىن بۇلتۇر بۇ كەنتكە چۈشكەن خىزمەت گۇرۇپپىسى كەنتكە كەلگەندىن بۇيان، ئەھۋال ئىگىلەش ئارقىلىق كەنتتە تېرىلغۇ يەرنىڭ ئازلىقى، ئىشسىز ياشلارنىڭ بىرقەدەر كۆپلۈكىنى، ئۇلارنىڭ ئىشلىگۈسى بارلىقىنى لېكىن ئىشلەيدىغان ئورۇننى تاپالماي كۈنلىرىنى بىكار ئۆتكۈزۈۋاتقانلىقىنى ئۇقۇپ، بۇلتۇر شۇ ئاساستا مۇناسىۋەتلىك ئورۇنلار بىلەن ئالاقىلىشىش ئارقىلىق كەنتتىكى 45 ياشنى ئاپتونوم رايون ئىچىدىكى ھەرقايسى باسما زاۋۇتلىرىغا ئىشقا ئورۇنلاشتۇرغانىدى. مېھرىگۈل مەمتىمىننىڭ كىچىك ئوغلى يۈسۈپجان تۇرسۇن شۇلارنىڭ قاتارىدا بۇلتۇر ئۈرۈمچىدىكى شىنخۇا 1 – باسما زاۋۇتىدا ئىشقا ئورۇنلاشقان بولۇپ، بۈگۈن ئۇنىڭ ئاكىسى نەزەر تۇرسۇنمۇ بۇ يىل ئاپتونوم رايونلۇق ئاخبارات – نەشرىيات، رادىيو – كىنو – تېلېۋىزىيە ئىدارىسىدىن بۇ كەنتكە چۈشكەن خىزمەت گۇرۇپپىسىدىكىلەرنىڭ ئالاقىلىشىپ بېرىشى بىلەن كەنتتىكى 12 ياشنىڭ قاتارىدا ئۈرۈمچىدىكى شىنجاڭ ‹‹سىتار›› مەبلەغ سېلىش چەكلىك مەسئۇلىيەت شىركىتىدە ئىشلەش ئۈچۈن بۈگۈن ئۈرۈمچىگە ماڭدى.
</S>
<S ID=26491>
    مېھرىگۈل مەمتىمىن مۇنداق دېدى: بۈگۈن مەن ناھايىتى خۇش، چۈنكى ئىككى ئوغلۇم خىزمەت گۇرۇپپىسىدىكى كادىرلارنىڭ ياردىمىدە ئىشقا ئورۇنلاشتى. ئوغلۇم بىلەن بىللە ماڭغان 12 ياشنىڭ كىرا، تاماق، ياتاق پۇللىرىنىڭ ھەممىسىنى خىزمەت گۇرۇپپىسى ئۈستىگە ئالدى. خىزمەت گۇرۇپپىسىدىكى كادىرلارغا كۆپ رەھمەت.
</S>
</TEXT>
/BODY
/DOC