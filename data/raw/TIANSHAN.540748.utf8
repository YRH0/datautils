<DOC>
<DOCID>TIANSHAN.540748</DOCID>
<HEADER>
<CLASS>شىنجاڭ</CLASS>
<DATE>2016-08-12 12:04:43</DATE>
</HEADER>
<BODY>
<HEADLINE>
<S ID=39064>
شياڭ يەنمېي ئالتۇن مېدال ئالدى
</S>
</HEADLINE>
<TEXT>
<S ID=39065>
شىنجاڭ ماھىرى رىئودې ژانېيرو ئولىمپىك تەنھەرىكەت مۇسابىقىسىدە تۇنجى ئالتۇن مېدالنى قولغا كەلتۈردى
</S>
<S ID=39066>
   ئاپتونوم رايونلۇق تەنتەربىيە ئىدارىسى ئېغىرلىق كۆتۈرۈش، چېلىشىش، جۇدو ھەرىكىتى باشقۇرۇش مەركىزىنىڭ مۇدىرى يى شۆمىڭ مۇنداق دېدى: شياڭ يەنمېي يېزىدىن كەلگەچكە جاپاغا چىدايدىغان ئېسىل پەزىلىتى بار، ئولىمپىك تەنھەرىكەت مۇسابىقىسىگە تەييارلىق قىلىش جەريانىدا جاپاغا چىداپ مەشىق قىلدى، شياڭ يەنمېينى بىرلىشىپ تەربىيەلىگەن ئورۇنلارنىڭ بىرى بولۇش سۈپىتىمىز بىلەن ئۇنىڭدىن پەخىرلىنىمىز،
</S>
<S ID=39067>
   2013 – يىللىق مەملىكەتلىك تەنھەرىكەت مۇسابىقىسىدىن كېيىن، ئاپتونوم رايونىمىز بىلەن خۇنەن ئۆلكىلىك تەنتەربىيە ئىدارىسى ئېغىرلىق كۆتۈرۈش، چېلىشىش، جۇدو ھەرىكىتى باشقۇرۇش مەركىزى كېلىشىم تۈزۈپ، ئولىمپىك تەنھەرىكەت مۇسابىقىسىدە ئالتۇن مېدال ئېلىش ئۈچۈن شياڭ يەنمېينى بىرلىشىپ تەربىيەلىدى، ئولىمپىك تەنھەرىكەت مۇسابىقىسىگە تەييارلىق قىلغان ئۈچ يىلدىن بۇيان، ئاپتونوم رايونىمىز بىلەن خۇنەن ئۆلكىسى ھەر قايسى جەھەتلەردە پائال ئالاقىلىشىپ، زىچ ماسلىشىپ، شياڭ يەنمېينىڭ داۋالاش، سالامەتلىكىنى ئەسلىگە كەلتۈرۈش، ئىلمىي تەكشۈرۈش، تېخنىكا قاتارلىق ئارقا سەپ تەمىناتىغا كاپالەتلىك قىلىش مۇلازىمىتىنى ئۈستىگە ئالدى.
</S>
<S ID=39068>
   2012 – يىلىدىكى لوندون ئولىمپىك تەنھەرىكەت مۇسابىقىسىدە، ئاپتونوم رايونىمىز بىلەن خۇنەن ئۆلكىسى بىرلىشىپ تەربىيەلىگەن لى شۆيىڭ ئاياللار 58 كىلوگىراملىقلار بويىچە ئېغىرلىق كۆتۈرۈش تۈرىدە چېمپىيون بولغان.
</S>
<S ID=39069>
يى شۆمىڭ مۇنداق دېدى: ئالتۇن مېدال ئالدىغان تەنھەرىكەتچىلەرنى بىرلىشىپ تەربىيەلەش ئىككى رايوننىڭ دۆلەت ئۈچۈن ئىتتىپاقلىشىپ، ھەمكارلىشىپ بىرلىكتە شەرەپ قۇچقانلىقنىڭ نامايەندىسى بولۇپلا قالماي، ئىككى رايوندىكى، بولۇپمۇ ئاپتونوم رايونىمىزدىكى ياش تەنھەرىكەتچىلەرگە ئۈلگە تىكلەپ، كۆپچىلىكنىڭ جاپاغا چىداپ مەشىق قىلىشىغا ئىلھام بېرىپ، ئېغىرلىق كۆتۈرۈش تەنتەربىيە تەرەققىياتىنى ئىلگىرى سۈردى.
</S>
</TEXT>
/BODY
/DOC