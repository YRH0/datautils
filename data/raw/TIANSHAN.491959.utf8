<DOC>
<DOCID>TIANSHAN.491959</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-22 16:52:17</DATE>
</HEADER>
<BODY>
<HEADLINE>
<S ID=5105>
بۇلتۇر بورتالا شەھىرىدە تۈرلۈك ئىجتىمائىي ئىشلار تېزلىكتە راۋاجلاندى
</S>
</HEADLINE>
<TEXT>
<S ID=5106>
      ئىختىيارىي مۇخبىرلىرىمىز ئۇچقۇن نۇراخۇن، مېھراي قادىر خەۋىرى: بۇلتۇر بورتالا شەھىرى پەن-تېخنىكا تەتقىقاتىغا جەمئىي 120 مىليون يۈەن مەبلەغ سېلىپ، پەن-تېخنىكا تۈرىدىن 317 نى يولغا قويۇپ، پەن- تېخنىكىنىڭ ئىقتىسادنى يۈكسەلدۈرۈشكە بولغان تۆھپە نىسبىتى تەدرىجىي ئۆستى.
</S>
<S ID=5107>
مائارىپنى ئالدىنقى ئورۇنغا قويۇشتا چىڭ تۇرۇپ، جەمئىي 2 مىليارد يۈەن مەبلەغ سېلىپ، يېڭىدىن 135 مىڭ كىۋادرات مېتىرلىق مەكتەپ ئۆيى سېلىپ، 165 مىڭ كۋادرات مېتىرلىق تەنھەرىكەت مەيدانى ياساپ، جىڭشيۇ باشلانغۇچ مەكتىپى، شەھەرلىك 9-ئوتتۇرا مەكتەپنى پۈتتۈرۈپ ئىشقا كىرىشتۈردى، مەجبۇرىيەت مائارىپنىڭ ئۆلچەملىشىش سەۋىيەسى ئۈزلۈكسىز ئۆستى؛ «ئىككى ئاساسەن» مائارىپى ئۈزلۈكسىز مۇستەھكەملىنىپ، مەجبۇرىيەت مائارىپنى تەڭپۇڭ راۋاجلاندۇرۇش دۆلەتنىڭ تەكشۈرۈشىدىن ئۆتتى؛ «قوش تىل»لىق ئوقۇتۇش، ئاساسىي مائارىپ، تولۇق ئوتتۇرا مائارىپى ئومۇميۈزلۈك راۋاجلاندى.
</S>
<S ID=5108>
شەھەر-يېزا جامائەت ساقلىقنى ساقلاش مۇلازىمەت سىستېمىسى ئۈزلۈكسىز مۇكەممەللىشىپ، جۇڭگو-غەرب تىبابىتى دوختۇرخانىسى قۇرۇشنى باشلىدى، بەش يېزا-بازارلىق دوختۇرخانا، ئىككى كوچا باشقارمىسى ساقلىقنى ساقلاش مۇلازىمەت مەركىزى بىلەن 123 كەنت شىپاخانىسى قۇرۇلۇشىنى تاماملىدى.
</S>
<S ID=5109>
دۆلەتنىڭ ئاساسى دورا تۈزۈمىنى ئۈنۈملۈك ئەمەلىيلەشتۈرۈپ، نۆللۈك باھا پەرقى بىلەن 45 مىليون يۈەنلىك دورا سېتىپ، ئاممىنىڭ 6 مىليون 750 مىڭ يۈەن چىقىمىنى تېجىدى.
</S>
<S ID=5110>
پىلانلىق تۇغۇت مۇكاپات ياردىمى سىياسىتىنى ئومۇميۈزلۈك ئەمەلىيلەشتۈرۈپ، پىلانلىق تۇغۇت مۇكاپات ياردىمىدىن جەمئىي 50 مىليون يۈەن تارقىتىپ، بۇنىڭدىن 22 مىڭ ئامما مەنپەئەتلىنىپ، تۆۋەن تۇغۇت سەۋىيەسىنى ساقلىدى.
</S>
<S ID=5111>
شەھەر-يېزىنى قاپلىغان، ئومۇمىي خەلققە مەنپەئەت يەتكۈزىدىغان شەھەر، يېزا- كەنتتىن ئىبارەت ئۈچ دەرىجىلىك جامائەت مەدەنىيەت مۇلازىمەت سىستېمىسىنى قۇرۇپ، مەملىكەت بويىچە مەدەنىيەت خىزمىتىدىكى ئىلغار شەھەر دېگەن نامغا ئېرىشتى.
</S>
</TEXT>
/BODY
/DOC