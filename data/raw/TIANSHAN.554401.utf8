<DOC>
<DOCID>TIANSHAN.554401</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-03 11:29:30</DATE>
</HEADER>
<BODY>
<HEADLINE>
<S ID=51878>
يېڭىكارىزدىكى ئىناقلىق ئۈلگىسى 
</S>
</HEADLINE>
<TEXT>
<S ID=51879>
   مۇھەممەت كامىل 2008 – يىلى 2 – ئايدا پىچان ناھىيەسىنىڭ دالانكارىز يېزىسى يېڭىكارىز كەنتى پارتىيە ياچېيكىسىنىڭ شۇجىسى، كەنت ئاھالە كومىتېتىنىڭ مۇدىرلىقىدىن ئىبارەت ‹‹قوش ۋەزىپە››نى زىممىسىگە ئالغاندىن كېيىن، سوتسىيالىستىك يېڭى يېزا قۇرۇش نىشانىنى چۆرىدەپ، كەنتنى مىللەتلەر ئىتتىپاقلىقى – تەرەققىياتىدىكى ئۈلگىلىك كەنت قىلىپ قۇرۇپ چىقىشقا قان – تەرىنى سەرپ قىلىپ، كەنت خىزمىتىدە كۆرۈنەرلىك نەتىجىلەرنى قولغا كەلتۈردى.
</S>
<S ID=51880>
    يېڭىكارىز كەنتى ئىدىقۇت تېغى ئېتىكىگە جايلاشقان بولۇپ، تەۋەلىكىدە بەش مەھەللە بار، بۇنىڭ ئىككىسىدە خەنزۇلار، ئۈچدە ئۇيغۇرلار ئولتۇراقلاشقان.
</S>
<S ID=51881>
مۇھەممەت كامىل كەنت پارتىيە ياچېيكىسىنىڭ شۇجىسى، كەنت ئاھالە كومىتېتىنىڭ مۇدىرلىق ۋەزىپىسىنى زىممىسىگە ئالغاندىن كېيىن مىللەتلەر ئىتتىپاقلىقىنى قوغداشنى ئالدىنقى ئورۇنغا قويۇپ، كەنتتىكى ھەر مىللەت خەلقنى ئىتتىپاقلاشتۇرغاندىن سىرت، چارە – تەدبىرلەر ئارقىلىق كەنت كوللېكتىپ ئىقتىسادىنى زورايتتى.
</S>
<S ID=51882>
كەنت ‹‹ئىككى كومىتېتى›› بەنزىسىدىكىلەرگە باشلامچىلىق قىلىپ، تەرەققىيات يولى ئۈستىدە ئاكتىپ ئىزدىنىپ، كەنتنىڭ جۇغراپىيەلىك ئورنى ۋە بايلىق ئەۋزەللىكىنى ئىقتىسادىي ئەۋزەللىككە ئايلاندۇرۇشقا كۈچەپ، كەنت كوللېكتىپ ئىقتىسادىنى تېز يۈكسەلدۈردى.
</S>
<S ID=51883>
يۇقىرى دەرىجىلىك ئورۇنلارنىڭ ئەسلىھەلىك يېزا ئىگىلىكىنى زور كۈچ بىلەن تەرەققىي قىلدۇرۇش چاقىرىقىغا ئاكتىپ ئاۋاز قوشۇپ، كەنتنىڭ كوللېكتىپ يېرىگە 28 پارنىك ياساپ، ھەر بىر پارنىكنى 3000 يۈەندىن تېرىقچىلىق چوڭ ئائىلىلىرىگە ھۆددىگە بېرىپ، ھەر يىلى كەنت كوللېكتىپىغا 80 مىڭ يۈەندىن كۆپرەك ئىقتىسادىي كىرىم ياراتتى.
</S>
<S ID=51884>
2011 – يىلىدىن بۇيان يېڭىكارىز كەنتى ھەر يىلى كەنت كوللېكتىپ ئىقتىسادىدىن 50 مىڭ يۈەن ئاجرىتىپ، كەنتتىكى ھەر مىللەت دېھقان – چارۋىچىلارنىڭ يېزا يېڭىچە ھەمكارلىشىپ داۋالىنىش سۇغۇرتىسى ھەققىنى تاپشۇرۇپ بەردى.
</S>
<S ID=51885>
كەنتتە يەنە مەنىۋى مەدەنىيلىك بەرپا قىلىش پائالىيەتلىرىگە بىرلەشتۈرۈپ مىللەتلەر ئىتتىپاقلىقىنى، جەمئىيەت ئىناقلىقىنى قوغداش ئاساسىي مەزمۇن قىلىنغان 37 ماددىلىق ‹‹كەنت ئاھالىلىرى ئەھدىنامىسى›› تۈزۈپ، ئاھالىلەرنى كونا قائىدە، نامۇۋاپىق ئادەتلەرنى ئۆزگەرتىپ، مەدەنىي ئىستىلنى تىكلەشكە يېتەكلىدى.
</S>
<S ID=51886>
كەنت مۇكاپاتلاش تۈزۈمىنى بېكىتىپ ۋە يولغا قويۇپ، پەرزەنتلىرى نۇقتىلىق ئالىي مەكتەپكە ئۆتكەن، ناھىيە دەرىجىلىكتىن يۇقىرى پارتىيە، ھۆكۈمەت ئورۇنلىرىنىڭ تەقدىرلىشىگە ئېرىشكەن، يۇقىرى دەرىجىلىك ئورۇنلار تەرىپىدىن ‹‹ئادالەت يولىدا پىداكارلىق كۆرسەتتى›› دەپ ئەنگە ئېلىنغان كەنت ئاھالىلىرىنى مۇكاپاتلىدى.
</S>
<S ID=51887>
كەنتتە يەنە باشقىلارغا ياردەم بېرىشنى خۇشاللىق دەپ بىلىدىغان ئېسىل پەزىلەتنى يېتىلدۈرۈشنى ۋە ئەۋج ئالدۇرۇشنى تەكىتلەپ، مىللەتلەر ئىتتىپاقلىقىدىكى ياخشى ئىش، ئۈلگىلىك شەخسلەرنى كەڭ تەشۋىق قىلدى.
</S>
<S ID=51888>
مۇھەممەت كامىل يەنە ئالاقىدار ئورۇن ۋە كارخانىلار بىلەن پائال ئالاقىلىشىپ، ھەر يىلى كەنتتىكى ھەر مىللەت ئېشىنچا ئەمگەكچىلەرنى سىرتقا چىقىرىشقا كۈچەپ، ئۇلارنىڭ كىرىمىنى كۆپەيتىشىگە تۈرتكە بولدى.
</S>
<S ID=51889>
كەنت ‹‹ئىككى كومىتېتى››نىڭ يېتەكچىلىكىدە كەنتتىكى باقمىچى ئائىلىلەر 120گە يەتتى. تۈرلۈك خىزمەتلەر ياخشى ئىشلەنگەنلىكتىن، بۇ كەنتتىكى ھەر مىللەت ئاممىنىڭ كىرىمى يىلمۇ يىل يۇقىرى كۆتۈرۈلدى، بۇ كەنتتىكى دېھقانلارنىڭ كىشى بېشى ساپ كىرىمى بۇلتۇر 11 مىڭ يۈەندىن ئېشىپ، 2008 – يىلىدىكىدىن 5500 يۈەن ئاشتى. كوللېكتىپ ئىقتىسادىي كىرىمى 200 مىڭ يۈەنگە يەتتى.
</S>
<S ID=51890>
يېڭىكارىز كەنتى ھازىر ئىدىقۇت تېغى باغرىدىكى باي كەنتكە ئايلىنىپلا قالماي، مىللەتلەر ئىتتىپاقلىقىدىكى يىراق – يېقىنغا داڭلىق ئۈلگىلىك كەنتكە ئايلاندى.
</S>
<S ID=51891>
ھەر مىللەت ئامما ئىشلەپچىقىرىش، تۇرمۇشتا ئۆزئارا ياردەملىشىپ، بىر – بىرىنىڭ ئۆرپ – ئادىتىگە ھۆرمەت قىلىدىغان، ھەممەيلەن بىر قۇدۇقنىڭ سۈيىنى ئېچىپ، بىر ئائىلە كىشىلىرىدەك ئىناق، بەختىيار تۇرمۇش كەچۈرىدىغان كەيپىيات شەكىللەندى.
</S>
<S ID=51892>
    ‹‹ئەجىر يەردە قالمايدۇ›› دېگەندەك، مۇھەممەت كامىل 2009 – يىلىدىن بۇيان مەملىكەت، ئاپتونوم رايون، تۇرپان شەھىرى تەرىپىدىن ‹‹ئۇلۇغ ۋەتەننى قىزغىن سۆيۈپ، گۈزەل يۇرت – ماكان قۇرۇشتىكى ئىلغار شەخس››، ‹‹مىللەتلەر ئىتتىپاقلىقى – تەرەققىياتىدىكى ئىلغار شەخس››، ‹‹ئەمگەك نەمۇنىچىسى››، ‹‹مۇنەۋۋەر سىياسىي كېڭەش ئەزاسى››، ‹‹مۇنەۋۋەر پارتىيە ئىشلىرى خىزمەتچىسى››، ‹‹مۇنەۋۋەر پارتىيە ئەزاسى›› قاتارلىق شەرەپلىك ناملارغا نائىل بولدى.
</S>
<S ID=51893>
‏    
</S>
</TEXT>
/BODY
/DOC