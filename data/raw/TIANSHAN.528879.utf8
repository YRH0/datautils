<DOC>
<DOCID>TIANSHAN.528879</DOCID>
<HEADER>
<CLASS>ئۈرۈمچى</CLASS>
<DATE>2016-06-19 13:18:48</DATE>
</HEADER>
<BODY>
<HEADLINE>
<S ID=30769>
ئۈرۈمچى ۋوگزالىدا 1–ئىيۇلدىن باشلاپ سىناق تەرىقىسىدە پويىز قاتنايدۇ
</S>
</HEADLINE>
<TEXT>
<S ID=30770>
 20–ئىيۇندىن باشلاپ پويىز بېلىتى سېتىلىدۇ
</S>
<S ID=30771>
   جۇڭ شيۇلىن خەۋەر قىلىدۇ: ئاپتونوم رايونىمىزنىڭ بەلگە خاراكتېرلىك قۇرۇلۇشى ئۈرۈمچى ۋوگزالىدا 1 – ئىيۇلدىن باشلاپ سىناق تەرىقىسىدە پويىز قاتنايدۇ.
</S>
<S ID=30772>
   تارماقلارنىڭ ئورتاق ماسلىشىشى، زىچ ھەمكارلىشىشى نەتىجىسىدە ئۈرۈمچى ۋوگزالىنىڭ 1 – قارارلىق قۇرۇلۇشى ئەڭ ئاخىرقى تەكشۈرۈپ ئۆتكۈزۈۋېلىش ۋە پويىز قاتناشقا تەييارلىق قىلىش باسقۇچىنى تاماملىدى، 1 – ئىيۇلدىن باشلاپ سىناق تەرىقىسىدە پويىز قاتنايدۇ.
</S>
<S ID=30773>
   ئۈرۈمچى ۋوگزالى ئاپتونوم رايون بويىچە ئەڭ چوڭ ئۇنىۋېرسال قاتناش تۈگۈنى بولۇپ، ئاساسىي ۋوگزال ئۆيى، ۋوگزالنىڭ بوران – چاپقۇندىن دالدىلىنىش لاپىسى، يولۇچىلار چۈشۈش ئاسما سۇپىسى قاتارلىق ئۈچ بۆلەكتىن تەركىب تاپقان. ۋوگزال قۇرۇلۇشى يەر ئۈستى ئىككى قەۋەت، يەر ئاستى بىر قەۋەت. يەر ئۈستى بىرىنچى قەۋەت بىلەن ئىككىنچى قەۋەت ۋوگزالغا كىرىش، پويىز كۈتۈش ئۆيى ۋە ئىشخانا، دۇكانلار؛ يەر ئاستى ۋوگزالدىن چىقىش قەۋىتى بولۇپ، تۆمۈر يول، رېلىسلىق قاتناش ۋاسىتىلىرى، ئاممىۋى قاتناش ئاپتوبۇسى، تاكسى قاتارلىق قاتناش ۋاسىتىلىرىگە بىۋاسىتە ئالماشقىلى بولىدۇ.
</S>
<S ID=30774>
   ئۈرۈمچى ۋوگزالىدا 1 – ئىيۇل سىناق تەرىقىسىدە پويىز قاتنىغاندىن كېيىن، يولۇچىلار پويىزى ئۈرۈمچى ۋوگزالىدىن قوزغىلىدۇ. 1 – ئىيۇلدىن باشلاپ، ئۈرۈمچى جەنۇبى قومۇل ئارىلىقىدا ئالتە جۈپ يۇقىرى سۈرئەتلىك پويىز قاتنايدۇ.
</S>
<S ID=30775>
   سىناق تەرىقىسىدە قاتناش باشلانغان مەزگىلدە، ئۈرۈمچى ۋوگزالىدىن قوزغالغان يولۇچىلار پويىزى ئۈرۈمچى جەنۇبىي ۋوگزالىدا توختايدۇ، ئۈرۈمچى ۋوگزالى، ئۈرۈمچى جەنۇبىي ۋوگزالىدا يولۇچى تىرانسپورت كەسپىنى بېجىرىشكە بولىدۇ، بېلەتكە ‹‹ئۈرۈمچى ۋوگزالى›› دەپ يېزىلغان يولۇچىلار ئۈرۈمچى جەنۇبىي ۋوگزالىدىن پويىزغا چىقىسا، پويىزدىن چۈشسە بولىدۇ؛ بېلەتكە ‹‹ئۈرۈمچى جەنۇبىي ۋوگزالى›› دەپ يېزىلغان يولۇچىلار ئۈرۈمچى ۋوگزالىدا ۋوگزالغا كىرىپ، پويىزغا چىققاندىن كېيىن، تۆمۈريول تارماقلىرىنىڭ ئالاقىدار بەلگىلىمىسىگە ئاساسەن ئۈرۈمچى ۋوگزالىدىن ئۈرۈمچى جەنۇبىي ۋوگزالىغىچە بېلەت تولۇقلاش كەسپىنى بېجىرىدۇ.
</S>
<S ID=30776>
   ئۈرۈمچى ۋوگزالىدا جەمئىي ئۈچ بېلەت سېتىش زالى بولۇپ، ئايرىم – ئايرىم ۋوگزالدىن چىقىش قەۋىتىنىڭ شىمال تەرىپى، ۋوگزال قەۋىتىنىڭ جەنۇب، شىمال ئىككى تەرىپىگە جايلاشقان، ھەر بىر بېلەت سېتىش زالىدا ئاپتوماتىك بېلەت سېتىش كۆزنىكىدىن 13ى، سەككىز ئاپتوماتىك بېلەت سېتىش، بېلەت ئېلىش ئاپپاراتى بار؛ ئۇنىڭدىن باشقا، ۋوگزالدىن چىقىش قەۋىتىنىڭ جەنۇب تەرىپىدە يەنە ئاپتوماتىك بېلەت سېتىش، بېلەت ئېلىش ئاپپاراتىدىن ئونى بولۇپ، يولۇچىلارنىڭ ۋوگزالغا كىرىپ بېلەت سېتىۋېلىشى ۋە پويىز ئالمىشىدىغان يولۇچىلارنىڭ بېلەت سېتىۋېلىشىغا قولايلىق يارىتىلغان؛ ۋوگزال قەۋىتى، ۋوگزالدىن چىقىش قەۋىتىدىكى بېلەت سېتىش زالى ۋە پويىز كۈتۈش زالىدا يەنە بېلەت سۈرۈشتۈرۈش تېرمىنالىدىن 20سى ئورنىتىلغان. ۋوگزال قەۋىتىنىڭ شىمالىدىكى بېلەت سېتىش زالى 30 – ئىيۇن ئىشلىتىلىشكە تاپشۇرۇلىدۇ.
</S>
<S ID=30777>
   ۋوگزالنىڭ پويىز كۈتۈش زالىدا بېلەت تەكشۈرتۈش يولىدىن 30ى بولۇپ، شەرق تەرىپىدە جەنۇبتىن شىمالغا قاراپ A1 دىن A15 كىچە، غەرب تەرىپىدە B1 دىن B16 گىچە ئورۇنلاشتۇرۇلغان. يولۇچىلارنىڭ پويىزغا ئولتۇرۇشىغا قۇلايلىق يارىتىش ئۈچۈن، شىنجاڭ تۆمۈريول تارماقلىرى بېلەتكە تەكشۈرتۈش ئۇچۇرىنى باسقان بولۇپ، يولۇچىلار ۋوگزالغا كىرگەندىن كېيىن، بېلەتتىكى تەكشۈرتۈش ئۇچۇرىغا ئاساسەن، بېلەتنى ۋاقتىدا تەكشۈرتۈپ، پويىز كۈتۈش رايونىدا ساقلاپ تۇرالايدۇ؛ ۋوگزال، پويىز كۈتۈش رايونى، ۋوگزالغا كىرىش زالى قاتارلىق يولۇچىلار مەركەزلەشكەن رايوندا چاقىرىش كۇنۇپكىسىدىن 41ى ئورنىتىلغان بولۇپ، ياردەمگە ئېھتىياجلىق يولۇچىلار بۇ كۇنۇپكىنى بېسىش ئارقىلىق، تېز ھەم دەل ۋاقتىدا مۇلازىمەتكە ئېرىشەلەيدۇ؛ شىمالىي مەيداندىكى ۋوگزالغا كىرىش ئىشىكىنىڭ غەرب تەرىپىگە شىپاخانا تەسس قىلىنغان بولۇپ، يولۇچىلارنى ئاساسىي دورا مۇلازىمىتى بىلەن تەمىنلەيدۇ؛ پويىز كۈتۈش زالىنىڭ ئوتتۇرىسىغا مۇلازىمەت سۇپىسى تەسىس قىلىنغان بولۇپ، بۇ جايدا مەخسۇس خادىم يولۇچىلارغا يول باشلاپ، ئۇلارنىڭ بىخەتەر، قولاي، خۇشال – خۇرام سەپەر قىلىشىغا كاپالەتلىك قىلىدۇ.
</S>
</TEXT>
/BODY
/DOC