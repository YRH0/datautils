<DOC>
<DOCID>TIANSHAN.500657</DOCID>
<HEADER>
<CLASS>خەلقئارا</CLASS>
<DATE>2016-02-23 12:13:18</DATE>
</HEADER>
<BODY>
<HEADLINE>
<S ID=14331>
جۇڭگو بىلەن گرۇزىيە تۇنجى نۆۋەتلىك ئەركىن سودا سۆھبىتى ئۆتكۈزدى
</S>
</HEADLINE>
<TEXT>
<S ID=14332>
    شىنخۇا ئاگېنتلىقى، تبىلىس، 22-فېۋرال تېلېگراممىسى: جۇڭگو بىلەن گرۇزىيەنىڭ تۇنجى نۆۋەتلىك ئەركىن سودا سۆھبىتى 22-فېۋرال گرۇزىيە پايتەختى تبىلىستا ئۆتكۈزۈلدى.
</S>
<S ID=14333>
بىر يېرىم كۈنلۈك يىغىندا، ئىككى تەرەپنىڭ يىغىنغا قاتناشقان ۋەكىللىرى سۆھبەت ئەندىزىسى ھۆججىتى، سۆھبەت خىزمەت گۇرۇپپىسى قۇرۇلمىسى، كېلىشىم ماتېرىيالى قاتارلىق ئالاقىدار مەسىلىلەردە چوڭقۇر پىكىر ئالماشتۇردى.
</S>
<S ID=14334>
    جۇڭگو سودا مىنىستىرلىقى خەلقئارا سودا مەھكىمىسىنىڭ سودا مەسلىھەتچىسى ليۇ يۈخۇا بىلەن گرۇزىيە ئىقتىساد ۋە سىجىل تەرەققىيات مىنىستىرلىقىنىڭ مۇئاۋىن مىنىستىرى گېننادى ئارۇئېلادزې جۇڭگو-گرۇزىيە ئىككى تەرەپنىڭ باش ئىجرائىيە ۋەكىللىرى سۈپىتىدە سۆھبەتلەشتى.
</S>
<S ID=14335>
    شۇ كۈندىكى سۆھبەتتە، ئىككى تەرەپ جۇڭگو-گرۇزىيەنىڭ ئەمەلىي ئىقتىساد-سودا ھەمكارلىقىنىڭ ئەھۋالىنى ئەسلەپ ئۆتۈپ، يېقىنى يىللاردىن بۇيانقى ئىككى دۆلەتنىڭ ئىقتىساد-سودا ھەمكارلىقىنىڭ تېز تەرەققىياتىدىن رازى بولدى ھەمدە بىردەك ئەركىن سودا سۆھبىتى ئېلىپ بېرىش ئىككى دۆلەت مۇناسىۋىتىنى يەنىمۇ قويۇقلاشتۇرپ، ئىككى دۆلەتنىڭ ئىقتىساد-سودا ھەمكارلىقىنىڭ تېخىمۇ تېز تەرەققىياتىنى ئىلگىرى سۈرىدۇ، دەپ قارىدى.
</S>
<S ID=14336>
ئىككى تەرەپ پىرىنسىپ جەھەتتىن يىل ئىچىدە ئەمەلىي سۆھبەتنى تاماملاپ، جۇڭگو-گرۇزىيە ئەركىن سودا كېلىشىمىنى بالدۇرراق روياپقا چىقىرىشنى بېكىتتى.
</S>
</TEXT>
/BODY
/DOC