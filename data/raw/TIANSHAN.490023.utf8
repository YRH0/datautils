<DOC>
<DOCID>TIANSHAN.490023</DOCID>
<HEADER>
<CLASS>خەلقئارا</CLASS>
<DATE>2016-01-19 18:23:19</DATE>
</HEADER>
<BODY>
<HEADLINE>
<S ID=3974>
ب د ت ئاشلىق يېزا ئىگىلىك تەشكىلاتى: جەنۇبىي ئافرىقا قىتئەسىدە ئاچارچىلىق پەيدا بولدى
</S>
</HEADLINE>
<TEXT>
<S ID=3975>
    بىرلەشكەن دۆلەتلەر تەشكىلاتى ئاشلىق، يېزا ئىگىلىك تەشكىلاتى تۈنۈگۈن ئۇقتۇرۇش ئېلان قىلىپ: جەنۇبىي ئافرىقا قىتئەسىدە بۇ يىل قۇرغاقچىلىق تۈپەيلىدىن ئاشلىق ھوسۇلى ئازلاپ كەتكەنلىكتىن، ئاچارچىلىق پەيدا بولۇپ، 14 مىليون ئادەم بۇنىڭ تەسىرىگە ئۇچرىشى مۇمكىن، دېدى.
</S>
<S ID=3976>
    بۇ دوكلاتتا مۇنداق دېيىلدى: 2015-يىلى ئېرنىنو ھادىسىسىنىڭ تەسىرىدە جەنۇبىي ئافرىقا قىتئەسىدىكى دۆلەتلەردە ئومۇميۈزلۈك قۇرغاقچىلىق بولدى، ئاشلىق ھوسۇلى زور دەرىجىدە ئازلاپ كەتتى.
</S>
<S ID=3977>
ھازىر گەرچە يامغۇر پەسلى بولسىمۇ، لېكىن كۈنسېرى ئېغىرلىشىۋاتقان ئېرنىنو ھادىسىسى سەۋەبىدىن جەنۇبىي ئافرىقا قىتئەسىدە يامغۇر ئازلاپ كېتىپ، دېھقانچىلىق زىرائەتلىرىنىڭ ئۆسۈشىگە تەسىر يەتكۈزدى.
</S>
<S ID=3978>
    دوكلاتتا مۇنداق دېيىلدى: جەنۇبىي ئافرىقا قىتئەسىدىكى ئاشلىق ئىشلەپچىقىرىدىغان چوڭ دۆلەت جەنۇبىي ئافرىقىدا ئۆتكەن يىلىدىكى يامغۇر مىقدارى 1904-يىلىدىن بۇيان ئەڭ ئاز بولدى، ئۇدا قۇرغاقچىلىق بولغانلىقتىن دېھقانچىلىق زىرائەتلىرىنىڭ مەھسۇلاتى زور مىقداردا ئازلاپ كەتتى، زامبىيە، زىمبابۇۋى ۋە مالاۋى قاتارلىق دۆلەتلەردىمۇ مۇشۇنىڭغا ئوخشاش ئەھۋاللار كۆرۈلدى.
</S>
<S ID=3979>
    جەنۇبىي ئافرىقىنىڭ دېھقانچىلىق، ئورمانچىلىق، بېلىقچىلىق مىنىستىرى زوكونا 16-يانۋار مۇنۇلارنى جاكارلىدى: جەنۇبىي ئافرىقا ھازىر ئاشلىق كىرىزىسىغا دۇچ كەلمەكتە، بەش مىليوندىن ئالتە مىليون توننىغىچە ئاق كۆممە قوناق ۋە سېرىق كۆممە قوناق ئىمپورت قىلىشقا جىددىي ئېھتىياجلىق، بۇنىڭغا تەخمىنەن 1 مىليارد 200 مىليون ئامېرىكا دوللىرى مەبلەغ كېتىدۇ.
</S>
</TEXT>
/BODY
/DOC