<DOC>
<DOCID>TIANSHAN.554365</DOCID>
<HEADER>
<CLASS>شىنجاڭ</CLASS>
<DATE>2016-10-02 12:38:38</DATE>
</HEADER>
<BODY>
<HEADLINE>
<S ID=51722>
ۋەتىنىمىزنىڭ تېخىمۇ قۇدرەت تېپىشى، شىنجاڭنىڭ تېخىمۇ گۈزەل بولۇشىنى ئۈمىد قىلىمەن
</S>
</HEADLINE>
<TEXT>
<S ID=51723>
پوسكامدىن ئۈرۈمچىگە دۆلەت بايرىقى چىقىرىشنى كۆرگىلى كەلگەن ئەركىن ياقۇپ مۇنداق دېدى:پوسكام ناھىيەسىدىن ئۇزۇن يوللۇق ئاپتوبۇسقا ئولتۇرۇپ ئون نەچچە سائەت يول يۈرۈپ ئۈرۈمچى شەھىرىنىڭ خەلق مەيدانىدىكى دۆلەت بايرىقى چىقىرىش مۇراسىمىنى كۆرگىلى كەلگەن 60 ياشلىق ئەركىن ياقۇپ 1- ئۆكتەبىر ھاياجانلانغان ھالدا: دۆلەت بايرىقىغا يېقىنراق تۇرۇش ئۈچۈن، بېيجىڭ ۋاقتى سائەت 8دىن سەل ئاشقاندىلا بۇ يەرگە كېلىپ بولغانىدىم، دېدى.
</S>
<S ID=51724>
　　ئەركىن ياقۇپ كىشىلەر ئارىسىدا كۆزگە ئالاھىدە چېلىقىپ تۇراتتى، ئۇ مەيدىسىگە رەئىس ماۋ زېدۇڭنىڭ ھەر خىل شەكىلدىكى خاتىرە ئىزناكلىرىنى تاقىۋالغانىدى، بۇ خاتىرە ئىزناكلارنى بېقىۋالغان ئاتىسى ئۇنىڭغا قالدۇرغانىدى.
</S>
<S ID=51725>
ئەركىن ياقۇپ ئىزناكلارنى يېنىك سىلاپ تۇرۇپ، كۆپچىلىككە ئۆزىنىڭ ھېكايىسىنى سۆزلەپ بەردى.
</S>
<S ID=51726>
ئۇ: مېنىڭ خەنزۇچە ئىسمىم جېڭ چاڭشېڭ، دېدى.
</S>
<S ID=51727>
ئۇ يېنىدىن كىملىكىنى چىقىرىپ: مېنى بېقىۋالغان ئاتام ھەربىي ئىدى، كىچىكىمدە ئۇ دۆلەت بايرىمى مۇناسىۋىتى بىلەن تيەنئەنمېن مەيدانىدىكى بايراق چىقىرىش مۇراسىمىنى سۆزلەپ بېرەتتى، دېدى.
</S>
<S ID=51728>
دۆلەت بايرىمىدا ئۈرۈمچى، بېيجىڭغا بېرىپ دۆلەت بايرىقى چىقىرىش مۇراسىمىنى بىر قېتىم كۆرۈش ئەركىن ياقۇپنىڭ ئۇزاق يىللىق ئارزۇسى ئىدى.
</S>
<S ID=51729>
　　«پىدائىيلار مارشى»نىڭ ئورۇنلىنىشى بىلەن ئەركىن ياقۇپ مەيداندىكى ھەر مىللەت ئاممىغا ئوخشاش، نەزەرىنى ئاستا- ئاستا كۆتۈرۈلۈۋاتقان بەشيۇلتۇزلۇق قىزىل بايراققا تىكىپ، دۆلەت شېئىرىنى يۇقىرى ئاۋازدا ئوقۇپ، كۆزىنى باشتىن- ئاخىر دۆلەت بايرىقىدىن ئۈزمىدى، ئۇنىڭ چېھرىدە ھاياجانلىق ۋە ئىپتىخارلىق تۇيغۇلىرى جىلۋىلىنىپ تۇراتتى.
</S>
<S ID=51730>
　　ئەركىن ياقۇپ مۇنداق دېدى: بەشيۇلتۇزلۇق قىزىل بايراق ۋەتىنىمىزنىڭ سىمۋولى، بەشيۇلتۇزلۇق قىزىل بايراق چىقىرىلغان جايدا پۇقرالارنىڭ تۇرمۇشى تېخىمۇ ياخشىلىنىدۇ.
</S>
<S ID=51731>
يېقىنقى يىللاردىن بۇيان يۇرتىمىزدا زور ئۆزگىرىشلەر بولدى، يوللار كېڭەيدى، كەنت ئاھالىلىرىنىڭ كىرىمى ئاشتى، بۇلار پارتىيە ۋە ھۆكۈمەتنىڭ غەمخورلۇقى ۋە ياردىمىنىڭ نەتىجىسى.
</S>
<S ID=51732>
مەن پارتىيە ۋە ۋەتەننىڭ ھەر بىر شىنجاڭلىقنىڭ قەلبىدىكى ئورنىغا، شىنجاڭلىقلارنىڭ كومپارتىيە ۋە ئۇلۇغ ۋەتىنىمىزگە چىن قەلبىدىن مىننەتدارلىق بىلدۈرىدىغانلىقىغا ئىشىنىمەن.
</S>
<S ID=51733>
　　ئەركىن ياقۇپ دۆلەت بايرىقى چىقىرىش مۇراسىمىنى كۆرۈپ بولغاندىن كېيىن، ئەتراپىدىكىلەرگە: ۋەتىنىمىزنىڭ تېخىمۇ قۇدرەت تېپىشى، شىنجاڭنىڭ تېخىمۇ گۈزەل بولۇشىنى ئۈمىد قىلىمەن، دېدى.
</S>
</TEXT>
/BODY
/DOC