<DOC>
<DOCID>TIANSHAN.490832</DOCID>
<HEADER>
<CLASS>شىنجاڭ</CLASS>
<DATE>2016-01-20 17:32:44</DATE>
</HEADER>
<BODY>
<HEADLINE>
<S ID=4327>
ئالتاي كوماندىسىدىكىلەر يىپەك يولى خەلقئارا چاڭغا تېيىلىش مەيدانىدا ۋاقىتنى چىڭ تۇتۇپ، جىددىي مەشىق قىلدى
</S>
</HEADLINE>
<TEXT>
<S ID=4328>
    يېقىنقى بىر مەزگىلدە، 13-نۆۋەتلىك مەملىكەتلىك قىشلىق تەنھەرىكەت مۇسابىقىسىنىڭ ئېگىز تاغدا چاڭغا تېيىلىش تۈرىگە قاتنىشىدىغان ئالتاي كوماندىسىدىكىلەر يىپەك يولى خەلقئارا چاڭغا تېيىلىش مەيدانىدا ۋاقىتنى چىڭ تۇتۇپ، جىددىي مەشىق قىلدى.
</S>
<S ID=4329>
    مۇخبىر يىپەك يولى خەلقئارا چاڭغا تېيىلىش مەيدانىنىڭ مۇسابىقە يولىدا چاڭغا تېيىلىش تەنھەرىكەتچىلىرىنىڭ تاغ چوققىسىدىن پەسكە قاراپ تېز سۈرئەتتە چاڭغا تېيىلىۋاتقانلىقىنى كۆردى.
</S>
<S ID=4330>
ئالتاي چاڭغا تېيىلىش كوماندىسىنىڭ ئەزاسى مۇرات مانارنىڭ ئېگىز تاغدا چاڭغا تېيىلىۋاتقىنىغا تۆت يىل بولغانىدى، بۇ مەزگىلدە ئۇ چاڭغا تېيىلىش يوللىرىغا ئۈزلۈكسىز ماسلاشتى.
</S>
<S ID=4331>
ئۇ مۇنداق دېدى: قارىسىڭىز، تېيىلىش يوللىرى تىكتەك كۆرۈنىدىكەن، بىر مەزگىل تېيىلغاندىن كېيىن ئانچە قورقمايدىغان بولدۇم، كەيپىياتىم خېلىلا ياخشى.
</S>
<S ID=4332>
مۇھىتقا ئاساسەن ماسلىشىپ قالدىم.
</S>
<S ID=4333>
    ئالتاي كوماندىسى 13-نۆۋەتلىك مەملىكەتلىك قىشلىق تەنھەرىكەت مۇسابىقىسىنىڭ ئېگىز تاغدا چاڭغا تېيىلىش تۈرىگە قاتنىشىدىغان ئاپتونوم رايونىمىزدىكى بىردىنبىر كوماندا بولۇپ، بۇ قېتىم بۇ كوماندىدىن توققۇز ئەر ماھىر، ئىككى ئايال ماھىر ئېگىز تاغدا ئايلىنىپ چاڭغا تېيىلىش، ئۇنىۋېرسال ماھارەت كۆرسىتىش قاتارلىق ئۈچ تۈردىكى مۇسابىقىگە قاتنىشىدۇ.
</S>
<S ID=4334>
شەرقىي شىمالدىكى چاڭغا تېيىلىش كوماندا ئەزالىرىنىڭ چاڭغا تېيىلىپ مەشق قىلىۋاتقىنىغا 10 نەچچە يىل، ئالتاي كوماندىسىدىكىلەرنىڭ مەشىق قىلىۋاتقىنىغا تۆت، بەش يىل بولغان بولۇپ، سەۋىيەسىدە خېلىلا زور پەرق بار.
</S>
<S ID=4335>
ئالتاي ئېگىز تاغدا چاڭغا تېيىلىش كوماندىسىنىڭ ترېنېرى يېر باتۇرنىڭ ئېيتىشىچە، ئالتاي ئېگىز تاغدا چاڭغا تېيىلىش كوماندىسىدا ئاپتونوم رايونىمىز بويىچە مۇنەۋۋەر ئېگىز تاغدا چاڭغا تېيىلىش تەنھەرىكەتچىلىرى بار ئىكەنتۇق، شارائىت چەكلىمىسى تۈپەيلى چاڭغا تېيىلىش كوماندىسى 10 نەچچە يىل ئىلگىرى تارقىتىۋېتىلگەنىكەن.
</S>
<S ID=4336>
شىنجاڭدا 13-نۆۋەتلىك مەملىكەتلىك قىشلىق تەنھەرىكەت مۇسابىقىسىنى ئۆتكۈزۈلىدىغانلىق خەۋىرىنى ئاڭلىغاندىن كېيىن، ئۇ ياش تەنھەرىكەتچىلەرنىڭ ئۆز ئارزۇسىنى رېئاللىققا ئايلاندۇرۇشىنى ئۈمىد قىلدى.
</S>
<S ID=4337>
ئۇ مۇنداق دېدى: بىز تەنھەرىكەتچى بولغان ۋاقىتتا بۇنداق ياخشى شارائىت يوق ئىدى، مۇشۇنداق تاغ ۋە قار بولغان ياخشى شارائىتتا، تېخىمۇ كۆپ، يۇقىرى سەۋىيەلىك، ياخشى تەنھەرىكەتچىلەرنىڭ يېتىشىپ چىقىپ، بىز ئىلگىرى ئىشقا ئاشۇرالمىغان ئارزۇ- ئارمانلارنى ئىشقا ئاشۇرۇشىنى ئۈمىد قىلىمەن.
</S>
</TEXT>
/BODY
/DOC