<DOC>
<DOCID>TIANSHAN.571161</DOCID>
<HEADER>
<CLASS>مەملىكەت</CLASS>
<DATE>2016-12-12 10:59:15</DATE>
</HEADER>
<BODY>
<HEADLINE>
<S ID=64410>
ئېلىمىزنىڭ يۇقىرى سۈرئەتلىك تۆمۈريوللىرىدىكى ‹‹دۇنيا بويىچە ئەڭ››لەر
</S>
</HEADLINE>
<TEXT>
<S ID=64411>
 ئەڭ تېز يۇقىرى سۈرئەتلىك تۆمۈريول بېيجىڭ – تيەنجىن شەھەرئارا قاتنايدىغان يۇقىرى سۈرئەتلىك تۆمۈريولى: بېيجىڭ – تيەنجىن شەھەرئارا قاتنايدىغان يۇقىرى سۈرئەتلىك تۆمۈريولىدا 2008 – يىل 8 – ئاينىڭ 1 – كۈنى رەسمىي قاتناش باشلانغان بولۇپ، ئومۇمىي ئۇزۇنلۇقى 120 كىلومېتىر، ئەڭ يۇقىرى تېزلىكى 350 كىلومېتىر.
</S>
<S ID=64412>
بۇ نۆۋەتتە دۇنيا بويىچە يۈرۈش تېزلىكى ئەڭ تېز بولغان يۇقىرى سۈرئەتلىك تۆمۈريول بولۇپ ھېسابلىنىدۇ.
</S>
<S ID=64413>
 ئەڭ دەسلەپكى ئېگىز ھەم سوغۇق جايدىن كېسىپ ئۆتكەن يۇقىرى سۈرئەتلىك تۆمۈريول خاربىن – داليەن يۇقىرى سۈرئەتلىك تۆمۈريولى: خاربىن – داليەن يۇقىرى سۈرئەتلىك تۆمۈريولىدا 2012 – يىل 12 – ئاينىڭ 1 – كۈنى رەسمىي قاتناش باشلانغان، ئەڭ يۇقىرى يول تېمپېراتۇرا پەرقى 80 سېلسىيە گىرادۇس بولغان رايونلارنى كېسىپ ئۆتىدىغان يۇقىرى سۈرئەتلىك تۆمۈريول بولۇپ، دۇنيا بويىچە تۇنجى قېتىم ئېگىز ھەم سوغۇق رايوندىن كېسىپ ئۆتىدىغان يۇقىرى سۈرئەتلىك تۆمۈريول بولۇپ ھېسابلىنىدۇ.
</S>
<S ID=64414>
 مۇساپىسى ئەڭ ئۇزۇن يۇقىرى سۈرئەتلىك تۆمۈريول بېيجىڭ – گۇاڭجۇ يۇقىرى سۈرئەتلىك تۆمۈريولى: بېيجىڭ – گۇاڭجۇ يۇقىرى سۈرئەتلىك تۆمۈريولىدا 2012 – يىل 12 – ئاينىڭ 26 – كۈنى پۈتۈن لىنىيە بويىچە قاتناش باشلانغان، بۇ يولنىڭ ئومۇمىي ئۇزۇنلۇقى 2298 كىلومېتىر بولۇپ، دۇنيا بويىچە تاق لىنىيەلىك يۈرۈش مۇساپىسى ئەڭ ئۇزۇن بولغان يۇقىرى سۈرئەتلىك تۆمۈريول بولۇپ ھېسابلىنىدۇ.
</S>
<S ID=64415>
 ئەڭ ھەيۋەتلىك يۇقىرى سۈرئەتلىك تۆمۈريول لەنجۇ – شىنجاڭ يۇقىرى سۈرئەتلىك تۆمۈريولى: لەنجۇ – شىنجاڭ يۇقىرى سۈرئەتلىك تۆمۈريولى 2014 – يىل 12 – ئاينىڭ 26 – كۈنى پۈتۈن لىنىيە بويىچە تۇتاشتۇرۇلغان بولۇپ، بۇ لىنىيە دۇنيا بويىچە بىر قېتىمدىلا قۇرۇلۇش پۈتۈپ تاماملانغان، مۇساپىسى ئەڭ ئۇزۇن يۇقىرى سۈرئەتلىك تۆمۈريول؛ ئۇنىڭدىن قالسا، دۇنيا بويىچە تۇنجى قۇملۇق ھەم بوران كۆپ چىقىدىغان رايوندىن كېسىپ ئۆتىدىغان يۇقىرى سۈرئەتلىك تۆمۈريول؛ شۇنىڭ بىلەن بىللە، ئۇ يەنە ‹‹دۇنيا بويىچە يۇقىرى سۈرئەتلىك تۆمۈريول بۆلىكىدە تۇنجى ئېگىز تونېل بولغان›› يۇقىرى سۈرئەتلىك تۆمۈريول بولۇپ، تونېلنىڭ دېڭىز يۈزىدىن ئېگىزلىكى 3607.4 مېتىر كېلىدۇ.
</S>
<S ID=64416>
 ئەڭ كۆپ پايدا ياراتقان يۇقىرى سۈرئەتلىك تۆمۈريول بېيجىڭ – شاڭخەي يۇقىرى سۈرئەتلىك تۆمۈريولى: 2015 – يىلى بېيجىڭ – شاڭخەي يۇقىرى سۈرئەتلىك تۆمۈريولىنىڭ يولۇچىلار ئېقىم مىقدارى 100 مىليونلۇق ئۆتكەلنى بېسىپ ئۆتكەن بولۇپ، ياراتقان ساپ پايدىسى 6 مىليارد 580 مىليون يۈەنلىك كىرىمى بىلەن دۇنيادىكى ئەڭ پايدا ئالىدىغان يۇقىرى سۈرئەتلىك تۆمۈريول بولۇپ قالغان.
</S>
<S ID=64417>
 يۈرۈش تەجرىبە سىناق سۈرئىتى ئەڭ تېز يۇقىرى سۈرئەتلىك تۆمۈريول بېيجىڭ – شاڭخەي يۇقىرى سۈرئەتلىك تۆمۈريولى: 2012 – يىل 12 – ئاينىڭ 3 – كۈنى بېيجىڭ – شاڭخەي يۇقىرى سۈرئەتلىك تۆمۈريولى ئاۋۋال تەڭشەش ۋە ئۇنىۋېرسال تەجرىبە قىلىپ سىناق قىلىش نەتىجىسىدە، دۆلىتىمىزدە ئىشلەنگەن يېڭى بىر ئەۋلاد يۇقىرى سۈرئەتلىك ئېلېكتىروۋۇز گۇرۇپپىسىنىڭ ئەڭ يۇقىرى سۈرئىتى 486.1 كىلومېتىرغا يېتىپ دۇنيا يۇقىرى سۈرئەتلىك تۆمۈريول يۈرۈش تەجرىبە سىنىقىدىكى ئەڭ يۇقىرى سۈرئەتنى ياراتقان.
</S>
<S ID=64418>
 كېسىشىش سۈرئىتى ئەڭ يۇقىرى سۈرئەتلىك تۆمۈريول جىڭجۇ – شۈيجۇ يۇقىرى سۈرئەتلىك تۆمۈريولى: 2016 – يىل 7 – ئاينىڭ 15 – كۈنى جۇڭگو ئۆزى مۇستەقىل بىلىم مۈلۈك ھوقۇقىغا ئىگە بولغان ئىككى ئېلېكتىروۋۇز گۇرۇپپىسى سائەتلىك تېزلىكى 420 كىلومېتىرلىق سۈرئەت بىلەن جىڭجۇ – شۈيجۇ يۇقىرى سۈرئەتلىك تۆمۈريولىنىڭ خېنەن شاڭچيۇ شەھىرى چېگراسى ئىچىدە كېسىشىدۇ، بۇ ئېلېكتىروۋۇز كېسىشىش سۈرئىتىنىڭ دۇنيا رېكورتىنى بارلىققا كەلتۈرگەن.
</S>
<S ID=64419>
ھۆسىناجى ئابدۇرېھىم تەرجىمىسى
</S>
</TEXT>
/BODY
/DOC