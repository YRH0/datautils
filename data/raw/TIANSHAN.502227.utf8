<DOC>
<DOCID>TIANSHAN.502227</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-26 12:11:15</DATE>
</HEADER>
<BODY>
<HEADLINE>
<S ID=16130>
توققۇزتارا ناھىيەسىدە ئاممىنىڭ بەخت كۆرسەتكۈچى ئاشتى
</S>
</HEADLINE>
<TEXT>
<S ID=16131>
    گۈزەلنۇر ئۆمەر خەۋەر قىلىدۇ: توققۇزتارا ناھىيەسى ‹‹12 – بەش يىل››دا، ‹‹خەلق تۇرمۇشى قۇرۇلۇش يىلى›› پائالىيىتىنى ئوبدان ئېلىپ بېرىپ، خەلق تۇرمۇشىنى زور دەرىجىدە ياخشىلاپ، ئاممىنىڭ بەخت كۆرسەتكۈچىنى يىلسېرى ئاشۇردى.
</S>
<S ID=16132>
    ‹‹12 – بەش يىل››دا توققۇزتارا ناھىيەسىنىڭ خەلق تۇرمۇشى قۇرۇلۇش چىقىمى ئومۇمىي مالىيە چىقىمىنىڭ %80.6 ىنى ئىگىلىدى.
</S>
<S ID=16133>
بۇلتۇر شەھەر – بازار ئاھالىلىرىنىڭ يىللىق كىرىمى 19مىڭ 876 يۈەنگە يېتىپ، 2010 – يىلىدىكىدىن %77.9 ئاشتى؛ دېھقان – چارۋىچىلارنىڭ كىشى بېشى ساپ كىرىمى 11مىڭ 986 يۈەنگە يېتىپ، 2010 – يىلىدىكىدىن %84.9 ئاشتى.
</S>
<S ID=16134>
ناھىيە ئىشقا ئورۇنلاشتۇرۇشنى مۇھىم ئەلرايى قۇرۇلۇشى سۈپىتىدە چىڭ تۇتۇپ، ئىشقا ئورۇنلاشتۇرۇش يوللىرىنى پائال كېڭەيتىپ، شەھەر – بازارلاردىكى 19 مىڭ ئادەم/قېتىم كىشىنى، يېزا ئېشىنچا ئەمگەكچىلىرىدىن 300 مىڭ ئادەم/قېتىم كىشىنى يۆتكەپ ئىشقا ئورۇنلاشتۇرۇپ، ئۇلارنىڭ يىللىق كىرىمىنى 1 مىليارد 300 مىليون يۈەنگە يەتكۈزدى.
</S>
<S ID=16135>
مائارىپنى ئالدىن تەرەققىي قىلدۇرۇشتا چىڭ تۇرۇپ، 588 مىليون يۈەن مەبلەغ سېلىپ، ناھىيەلىك تولۇق ئوتتۇرا مەكتەپ، 2 – باشلانغۇچ مەكتەپنى باشقا جايغا كۆچۈرۈپ يېڭىدىن سالدى.
</S>
<S ID=16136>
يېزا يەسلىسى، مەكتەپلەرنىڭ خەتەرلىك ئۆيلىرىنى ئۆزگەرتتى. بۇ، 2010 – يىلىدىكىنىڭ ئىككى ھەسسىسىگە توغرا كېلىپ، ئاپتونوم رايوننىڭ مائارىپنى ئۆلچەملەشتۈرۈش تۈرىنى تەكشۈرۈپ ئۆتكۈزۈۋېلىشىدىن ئوڭۇشلۇق ئۆتتى؛ داۋالاش – سەھىيە ساقلىقنى ساقلاش سەۋىيەسى مۇقىم ئاشتى.
</S>
<S ID=16137>
248مىليون يۈەن مەبلەغ سېلىپ، ناھىيەلىك خەلق دوختۇرخانىسى، جۇڭگو تېبابىتى دوختۇرخانىسى ۋە ياشانغانلارنىڭ سالامەتلىكىنى ئەسلىگە كەلتۈرۈش مەركىزى، بەش يېزا – بازارلىق دوختۇرخانا، 30 كەنت شىپاخانىسىنى قايتا سېلىپ ۋە رېمونت قىلىپ، ناھىيەلىك خەلق دوختۇرخانىسى، ناھىيەلىك جۇڭگو تېبابىتى دوختۇرخانىسىنى 2A دەرىجىلىك دوختۇرخانا ئۆلچىمىگە يەتكۈزدى.
</S>
<S ID=16138>
ئەمىن تاپقۇزۇپ، خەلقنى بېيىتىش ئۆيىدىن 24 مىڭ يۈرۈش، ماكانلاشتۇرۇپ چارۋىچىلىقنى گۈللەندۈرۈش ئۆيىدىن 1878 يۈرۈش، كاپالەت خاراكتېرلىك تۇرالغۇدىن 5283 يۈرۈش سالدى، ئىجتىمائىي كاپالەت سىياسىتىنى ئەستايىدىل ئەمەلىيلەشتۈرۈپ، تۆۋەن كاپالەت سوممىسى، نەپىقە ۋە ئىجتىمائىي قۇتقۇزۇش ياردەم سوممىسىدىن 230 مىليون يۈەن تارقاتتى.
</S>
<S ID=16139>
بەش يىلدا نامراتلارنى يۆلەش – ئېچىش خىزمىتىنى پۇختا قانات يايدۇرۇپ، 13 مىڭ كىشىنى نامراتلىقتىن قۇتۇلدۇرۇپ، ھەر مىللەت ئاممىسىنىڭ تۇرمۇشىنى ياخشىلاپ، بەخت كۆرسەتكۈچىنى يىلسېرى ئاشۇردى.
</S>
<S ID=16140>
‏    
</S>
</TEXT>
/BODY
/DOC