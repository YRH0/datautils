<DOC>
<DOCID>TIANSHAN.536367</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-22 15:50:20</DATE>
</HEADER>
<BODY>
<HEADLINE>
<S ID=34378>
ئىشىك ئالدىدىلا قۇرۇلغان زاۋۇت ئاممىغا نەپ يەتكۈزدى
</S>
</HEADLINE>
<TEXT>
<S ID=34379>
    ئىختىيارىي مۇخبىرىمىز شېرىنئاي يارمۇھەممەد خەۋەر قىلىدۇ: توققۇزتارا ناھىيەسى بۇ يىل ئېشىنچا ئەمگەكچىلەرنى ئىشقا ئورۇنلاشتۇرۇش ئەندىزىسىدە يېڭىلىق يارىتىپ، ئىلى ‹‹كۈنمۇ›› كىيىم – كېچەك چەكلىك مەسئۇلىيەت شىركىتىنى بۇ ناھىيەگە ماكانلاشتۇرۇپ، كىچىك تىپتىكى زاۋۇت قۇرۇشىغا ئىلھام بېرىپ، ئەتراپتىكى ئاممىنىڭ ئىشقا ئورۇنلىشىپ كىرىمىنى ئاشۇرۇشىنى ئىلگىرى سۈردى.
</S>
<S ID=34380>
    ئىلى ‹‹كۈنمۇ›› كىيىم – كېچەك چەكلىك مەسئۇلىيەت شىركىتى بۇ يىل 3 – ئاينىڭ ئاخىرىدا 1 مىليون 500 مىڭ يۈەن مەبلەغ سېلىپ، توققۇزتارا بازىرىنىڭ تاشكەن باي ساز كەنتى بىلەن ھەمكارلىشىپ، ئىلى ‹‹تاشكەن باي ساز›› چەكلىك مەسئۇلىيەت شىركىتىنى رويخەتكە ئالدۇردى ھەم كەنتتىكى ئىش كۈتۈپ تۇرغان ئاياللارنى ئىشچىلىققا قوبۇل قىلىپ، تېخنىكلارنى تەكلىپ قىلىپ، ئاياللارغا تېخنىكا ئۆگەتتى.
</S>
<S ID=34381>
    تاشكەن باي ساز كەنتى پارتىيە ياچېيكىسىنىڭ شۇجىسى ئادىلجان سابىر مۇنداق دېدى: بىز دەسلەپكى ئۈچ ئايدا خادىملارنى تېخنىكىلىق تەربىيەلىدۇق، تەربىيەلەنگۈچىلەرگە ئېيىغا 400 يۈەندىن تولۇقلىما بەردۇق. كەنتىمىزدىكى تىككۈچىلىكتىن خەۋىرى بار 82 ئايال زاۋۇتقا ئالدىن قوبۇل قىلىندى. بىز بۇ زاۋۇتقا ئېشىنچا ئەمگەكچىلەرنى كۆپلەپ ئىشقا ئورۇنلاشتۇرۇش ئارقىلىق ئۇلارنىڭ كىرىمىنى ئاشۇرۇپ، كەنتنىڭ نامراتلىق قالپىقىنى بالدۇرراق چۆرۈپ تاشلاشقا تىرىشىمىز.
</S>
<S ID=34382>
    بۇ ناھىيە ھازىر ئىشقا ئورۇنلاشتۇرۇش يوللىرىنى داۋاملىق كېڭەيتىپ، خەلق تۇرمۇشى قول ھۈنەرۋەنخانىسى، كىچىك تىپتىكى زاۋۇتلارنى تەرەققىي قىلدۇرۇپ، تېخىمۇ كۆپ ئېشىنچا ئەمگەكچىلەرنى ئۆز جايىدا ئىشقا ئورۇنلاشتۇرۇشقا كۈچىمەكتە.    
</S>
</TEXT>
/BODY
/DOC