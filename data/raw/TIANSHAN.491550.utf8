<DOC>
<DOCID>TIANSHAN.491550</DOCID>
<HEADER>
<CLASS>مەملىكەت</CLASS>
<DATE>2016-01-21 17:43:28</DATE>
</HEADER>
<BODY>
<HEADLINE>
<S ID=4756>
ئېلىمىزنىڭ بەش يىلدا كىرگۈزگەن چەت ئەل مۇتەخەسسىسى جەمئىي ئۈچ مىليون ئادەم (قېتىم)گە يەتتى
</S>
</HEADLINE>
<TEXT>
<S ID=4757>
    دۆلەتلىك چەت ئەللىك مۇتەخەسسىسلەر ئىدارىسىنىڭ باشلىقى جاڭ جەنگو 19-يانۋار 2016-يىللىق مەملىكەتلىك چەت ئەل ئەقلىي ئىقتىدار كىرگۈزۈش خىزمىتى يىغىنىدا تونۇشتۇرۇپ مۇنداق دېدى: 12-بەش يىللىق پىلان مەزگىلىدە، چەت ئەللەردىن ئېلىمىزگە كەلگەن مۇتەخەسسىسلەرنىڭ سانى ئۈزلۈكسىز كۆپىيىپ، بەش يىلدا جەمئىي ئۈچ مىليون ئادەم قېتىم مۇتەخەسسىس كىرگۈزۈلۈپ، 11-بەش يىللىق پىلاندىكىدىن %30 ئەتراپىدا ئاشتى، كېلەر قەدەمدە يۇقىرى، سەرخىل، ئىلغار، كەمچىل بولۇۋاتقان ساھە مۇتەخەسىلىرىنى كىرگۈزۈش يېتەكچى ئىدىيەسى بويىچە، ئىقتىساد ۋە جەمئىيەتنىڭ تەرەققىي قىلىشى چەت ئەللىك ئىختىساسلىقلار ۋە ئەقلىي ئىقتىدار كاپالىتى بىلەن تەمىنلىنىدۇ.
</S>
<S ID=4758>
　　جاڭ جەنگو مۇنداق دېدى: ئۆتكەن بەش يىلدا ئىختىساسلىقلارنى كىرگۈزۈش جەھەتتە، 2011-يىلى دۆلەت چەتئەللىك مۇتەخەسسىسلەرنى كىرگۈزۈش مىڭ كىشىلىك پىلانى يولغا قويۇلۇپ ھازىرغىچە، 313 مۇتەخەسسىس تاللاندى، شاڭخەي، تيەنجىن، ئەنخۇي، خۇبېي قاتارلىق ئۆلكە، شەھەرلەر ئىلگىرى كېيىن بولۇپ، چەتئەللىك مۇتەخەسسىسلەرنى كىرگۈزۈش يۈز كىشىلىك ياكى مىڭ كىشىلىك پىلانىنى يولغا قويۇپ، 327 مۇتەخەسسىسنى تاللىدى.
</S>
<S ID=4759>
　　تونۇشتۇرۇلىشىچە، كېلەر قەدەمدە «يېڭى ۋەزىيەت ئاستىدىكى چەتئەللىك مۇتەخەسسىسلەرنى كىرگۈزۈش خىزمىتىنى كۈچەيتىش توغرىسىدىكى پىكىر»گە ئاساسەن، خەلقئارا تەرەققىيات يۆنىلىشىدىن تۇتۇش قىلىپ، ئىختىساسلىقلار زور ئىستراتېگىيەلىك ئېھتىياجىنىڭ تەلىپىنى كۆزلەپ، گەۋدىلىك ۋە ئاجىز ھالقىلارنى ھەل قىلىپ، چەتئەللىك مۇتەخەسسىسلەرنى كىرگۈزۈش خىزمىتىنىڭ ئومۇمىي تەپەككۇر يولى، ئاساسىي نىشانى، نۇقتىلىق ۋەزىپىلىرى ۋە كاپالەتلىك قىلىش تەدبىرلىرى تەتقىق قىلىپ ئوتتۇرىغا قويۇلىدىكەن.
</S>
<S ID=4760>
بۇ پىكىر بۇ يىلنىڭ ئىچىدە ئوتتۇرىغا چىقىشى مۇمكىن.
</S>
</TEXT>
/BODY
/DOC