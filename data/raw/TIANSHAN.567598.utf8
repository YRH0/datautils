<DOC>
<DOCID>TIANSHAN.567598</DOCID>
<HEADER>
<CLASS>پەن – مائارىپ</CLASS>
<DATE>2016-11-25 12:32:24</DATE>
</HEADER>
<BODY>
<HEADLINE>
<S ID=61603>
ئاپتونوم رايونلۇق مەنىۋى مەدەنىيلىك ئىشخانىسى يېزا-كەنت مەكتەپلىرىدىكى ئۆسمۈرلەر سارىيى قۇرۇلۇشى تۈرىنى قوللاش بويىچە تەربىيەلەش كۇرسى ئاچتى
</S>
</HEADLINE>
<TEXT>
<S ID=61604>
 ئىختىيارىي مۇخبىرىمىز تاھىرجان ئاتاۋۇللا خەۋىرى، فوتوسى: ئاپتونوم رايونلۇق مەنىۋى مەدەنىيلىك ئىشخانىسى 24-نويابىر قەشقەر شەھىرىدە مەركەزنىڭ مەخسۇس لاتارىيە جامائەت پاراۋانلىق فوندىنىڭ يېزا-كەنت مەكتەپلىرىدىكى ئۆسمۈرلەر سارىيى قۇرۇلۇشى تۈرىنى قوللاش بويىچە تەربىيەلەش كۇرسى ئېچىپ، 2016-يىلى ئاپتونوم رايوندا مەركەز تۈرى بويىچە يېڭىدىن ئۆسمۈرلەر سارىيى قۇرغان يېزا-كەنت مەكتەپ مۇدىرلىرىنى تەربىيەلەش پائالىيىتىنى قانات يايدۇردى، شۇنداقلا يېزا-كەنت مەكتەپلىرىدىكى ئۆسمۈرلەر سارىيىنى ئوقۇغۇچىلار مەنپەئەتلىنىدىغان، ئائىلە باشلىقلىرى قوللايدىغان، جەمئىيەت رازى بولىدىغان ئەلرايى قۇرۇلۇشىغا ئايلاندۇرۇشنى تەلەپ قىلدى.
</S>
<S ID=61605>
 خوتەن، ﻗﻪﺷﻘﻪﺭ، قىزىلسۇ قىرغىز ئاپتونوم ئوبلاستى، ئاقسۇدىن ئىبارەت جەنۇبىي شىنجاڭدىكى ئۈچ ۋىلايەت، بىر ئوبلاستنىڭ مەنىۋى مەدەنىيلىك ئىشخانىسى مۇدىرلىرى، 2016-يىلى مەركەزنىڭ مەخسۇس لاتارىيە جامائەت پاراۋانلىق فوندىنىڭ قوللىشى بىلەن ئۆسمۈرلەر سارىيى قۇرغان يېزا-كەنت مەكتەپلىرىنىڭ مۇدىرلىرى، 2016-يىلى ئاپتونوم رايون نۇقتىلىق خەلق تۇرمۇشى قۇرۇلۇشى بويىچە ئۆسمۈرلەر سارىيى قۇرۇشنى قوللىغان 2-تۈركۈمدىكى يېزا-كەنت مەكتەپلىرىنىڭ مۇدىرلىرىدىن بولۇپ جەمئىي 60 تىن كۆپرەك كىشى كۇرسقا قاتناشتى.
</S>
<S ID=61606>
 يىغىن قاتناشچىلىرى قەشقەر كوناشەھەر ناھىيەسى توققۇزاق بازارلىق مەركىزىي باشلانغۇچ مەكتەپ، قەشقەر شەھىرى شامالباغ بازارلىق مەركىزىي باشلانغۇچ مەكتەپ، قەشقەر شەھىرى نەزەرباغ بازارلىق مەركىزىي باشلانغۇچ مەكتىپىنىڭ ئۆسمۈرلەر سارىيىنى نەق مەيداندا كۆزدىن كۆچۈردى.
</S>
<S ID=61607>
خوتەن ۋىلايەتلىك مەنىۋى مەدەنىيلىك ئىشخانىسى، قەشقەر شەھەرلىك مائارىپ ئىدارىسى قاتارلىق بەش ئورۇن قانداق قىلغاندا يېزا-كەنت مەكتەپلىرىنىڭ ئۆسمۈرلەر سارىيىنى ياخشى قۇرۇپ، ياخشى باشقۇرغىلى بولىدىغانلىقى توغرىسىدا تەجرىبە ئالماشتۇردى.
</S>
<S ID=61608>
  
</S>
</TEXT>
/BODY
/DOC