<DOC>
<DOCID>TIANSHAN.566802</DOCID>
<HEADER>
<CLASS>ئوبزور</CLASS>
<DATE>2016-11-07 10:16:25</DATE>
</HEADER>
<BODY>
<HEADLINE>
<S ID=57314>
پارتىيە ئىچىدىكى نازارەتچىلىكنى كۈچەيتىش پارتىيەنى ئومۇميۈزلۈك قاتتىق باشقۇرۇشنىڭ مۇھىم كاپالىتى
</S>
</HEADLINE>
<TEXT>
<S ID=57315>
ج ك پ 18–نۆۋەتلىك مەركىزىي كومىتېتى 6–ئومۇمىي يىغىنىنىڭ روھىنى ئۆگىنىش، ئىزچىللاشتۇرۇش توغرىسىدا (4)
</S>
<S ID=57316>
 پارتىيە ئىچىدىكى نازارەتچىلىكتە چەكلەنگەن رايون يوق، ھېچكىم بۇنىڭدىن مۇستەسنا ئەمەس، بۇ پۈتۈن پارتىيەنىڭ ۋەزىپىسى، پۈتۈن پارتىيەدىكىلەر چوقۇم بىرلىكتە ھەرىكەتكە كېلىشى كېرەك.
</S>
<S ID=57317>
نازارەتچىلىك تۈزۈلمىسىدە پارتىيە مەركىزىي كومىتېتى بىرتۇتاش رەھبەرلىك قىلىدىغان، پارتكوم (پارتگۇرۇپپا)لار ئومۇميۈزلۈك نازارەت قىلىدىغان، ئىنتىزام تەكشۈرۈش ئورگانلىرى نازارەت قىلىشقا مەخسۇس مەسئۇل بولىدىغان، پارتىيە خىزمىتى تارماقلىرى فۇنكسىيەلىك نازارەت قىلىدىغان، پارتىيەنىڭ ئاساسىي قاتلام تەشكىلاتلىرى دائىم نازارەت قىلىدىغان، پارتىيە ئەزالىرى دېموكراتىك نازارەت قىلىدىغان پارتىيە ئىچىدىكى نازارەتچىلىك تۈزۈلمىسىنى ئورنىتىش، مۇكەممەللەشتۈرۈش كېرەك.
</S>
<S ID=57318>
نازارەتچىلىك بىرىكمە كۈچى شەكىللەندۈرۈشتە، پارتىيە ئىچىدىكى نازارەتچىلىكنى ئالاقىدار دۆلەت ئورگانلىرىنىڭ نازارەتچىلىكى، دېموكراتىك پارتىيە – گۇرۇھلارنىڭ نازارەتچىلىكى، ئاممىنىڭ نازارەتچىلىكى، جامائەت پىكرى نازارەتچىلىكى قاتارلىقلار بىلەن بىرلەشتۈرۈش كېرەك.
</S>
<S ID=57319>
نازارەتچىلىكنىڭ ۋەزىپىسى ۋە مۇھىم نۇقتىسىدا، پارتىيەنىڭ رەھبەرلىك ئورگانلىرى ۋە رەھبىرىي كادىرلار، بولۇپمۇ ئاساسلىق رەھبىرىي كادىرلارنى نۇقتىلىق ئوبيېكت قىلىش كېرەك.
</S>
<S ID=57320>
نازارەتچىلىك ۋەزىپىسى ۋە مەزمۇنىدا، پارتىيە نىزامنامىسى، پارتىيە قائىدىسى، پارتىيە ئىنتىزامىنىڭ پۈتۈن پارتىيەدە ئۈنۈملۈك ئىجرا قىلىنىشىغا كاپالەتلىك قىلىپ، پارتىيە مەركىزىي كومىتېتىنىڭ مەركەزلەشتۈرۈپ بىر تۇتاش رەھبەرلىك قىلىشىنى ھىمايە قىلىش، پارتىيەنىڭ ئىتتىپاقلىقى ۋە بىرلىكىنى قوغداش كېرەك.
</S>
<S ID=57321>
شۇنداق قىلغاندىلا، كۈچلۈك نازارەتچىلىك تۈزۈمى تورىنى ھاسىل قىلىپ، پارتىيە ئىچىدە ساقلانغان گەۋدىلىك زىددىيەت، مەسىلىلەرنى ئۈنۈملۈك ھەل قىلىپ ۋە ئۇنىڭ ئالدىنى ئېلىپ، پارتىيە دۇچ كەلگەن مۇھىم خىرىس ۋە خەۋپ – خەتەرنى ئۈنۈملۈك پەسەيتەلەيمىز.
</S>
<S ID=57322>
 يېڭى تارىخىي پەللىدە، يولداش شى جىنپىڭ يادرولۇقىدىكى پارتىيە مەركىزىي كومىتېتىنىڭ ئەتراپىغا تېخىمۇ زىچ ئۇيۇشۇپ، پارتىيە ئىچىدىكى نازارەتچىلىك مەسئۇلىيىتىنى ئومۇميۈزلۈك ئەمەلىيلەشتۈرۈپ، پارتىيەنى ئومۇميۈزلۈك قاتتىق باشقۇرۇشنى قەتئىي بوشاشماي ئىلگىرى سۈرۈپ، پارتىيەنىڭ ئۇزاق مۇددەت ھاكىمىيەت يۈرگۈزۈش شارائىتىدا پارتىيەنىڭ ئۆزىنى ساپلاشتۇرۇشى، مۇكەممەللەشتۈرۈشى، يېڭىلىشى، ئىقتىدارىنى يۇقىرى كۆتۈرۈشىنى ئۈزلۈكسىز كۈچەيتكەندىلا، ئاندىن خېيىم – خەتەر، خىرىسلارغا سالماق تاقابىل تۇرۇپ، پۈتۈن مەملىكەتتىكى ھەر مىللەت خەلقنى ئىتتىپاقلاشتۇرۇپ ۋە يېتەكلەپ، يېڭى ئۇزۇن سەپەردە ئۈزلۈكسىز يېڭى غەلىبىلەرنى قولغا كەلتۈرەلەيمىز.
</S>
<S ID=57323>
(شىنخۇا ئاگېنتلىقى)
</S>
</TEXT>
/BODY
/DOC