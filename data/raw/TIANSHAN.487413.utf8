<DOC>
<DOCID>TIANSHAN.487413</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-13 12:22:50</DATE>
</HEADER>
<BODY>
<HEADLINE>
<S ID=2728>
ئۇچتۇرپان ناھىيەسى پاكىز ئېنېرگىيەنى كۆلەملەشتۈرۈپ تەرەققىياتتا بۆسۈش ھاسىل قىلدى
</S>
</HEADLINE>
<TEXT>
<S ID=2729>
    ئىختىيارىي مۇخبىرىمىز ئابدۇسالام نىياز خەۋىرى: ئۇچتۇرپان ناھىيەسى يېقىنقى يىللاردىن بۇيان ئولتۇراقلىشىش ۋە سانائەتلىشىش جەريانىدىكى ئېنېرگىيەنى ساپلاشتۇرۇپ، كەڭ ئاممىنىڭ پاكىز ئېنېرگىيە ئىشلىتىپ مۇھىتنى ئاسراش ئاڭلىقلىقىنى ئۆستۈرۈپ، سۇ بايلىقى، يورۇقلۇق، ئىسسىقلىقنى ئاساس قىلغان پاكىز ئېنېرگىيەنى كۆلەملەشتۈردى.
</S>
<S ID=2730>
    بۇ ناھىيە پاكىز ئېنىرگىيەنى ئومۇملاشتۇرۇش تۈر قۇرۇلۇشىنى تەرەققىياتنىڭ ئاساسى قىلىپ، تەرەققىياتقا ئېرىشىشنى باھانە قىلىپ، مۇھىت بۇلغاشقا يول قويماسلىق ئاساسىي پىرىنسىپىدا چىڭ تۇرۇپ، پاكىز ئېنېرگىيە ئارقىلىق تەرەققىياتقا ئېرىشىشنى ئەلرايى قۇرۇلۇشلىرى قاتارىدا چىڭ تۇتۇپ، بۆسۈش خاراكتېرلىك ئىگىرىلەشكە ئېرىشتى.
</S>
<S ID=2731>
«12-بەش يىل»لىق پىلان مەزگىلىدە پاكىز ئېنېرگىيەنى كۆلەملەشتۈرۈش تۈر قۇرۇلۇشىغا جەمئىي 8 مىليارد 300 مىليۈن يۈەن مەبلەغ سېلىپ، سۇ بايلىقى، يورۇقلۇق، ئىسسىقلىقنى ئاساس قىلغان 383 تۈر قۇرۇلۇشىنى يولغا قويدى.
</S>
<S ID=2732>
سۆگەتلىك، چوكۇر ئۆستەڭ، مۆلچەر تېغى، دەريا ئېغىزى قاتارلىق تۆت سۇ ئېلېكتىر ئىستانسىسى قۇرۇپ ۋە تورلاشتۇرۇپ، توك تارقىتىشنى ئىشقا ئاشۇردى. 
</S>
<S ID=2733>
1 مىليارد 980 مىليون يۈەن مەبلەغ سالغان، ئومۇمىي سىغىمى 51 مىڭ 200 كىلوۋالىتلىق خۇانىڭ يامانسۇسۇ ئېلېكتىر ئىستانسىسى قۇرۇلۇشىدا ئىش باشلاندى.
</S>
<S ID=2734>
خۇاياڭ ۋېييى توكچىلىقى، لۇڭ بەي-ئۇچتۇرپان توكچىلىقى، ئالاھىدە تىرانسفور موتور ئىككىنچى قارارلىق قۇرۇلۇشى، فېڭ لىڭ ئىككىنچى قارارلىق قۇرۇلۇشى باش گېنېراتورىنىڭ 60 مىڭ كىلوۋالىتلىق قۇياش ئېنېرگىيەسى ئېلېكتىر ئىستانسىسى قۇرۇلۇشى تاماملىنىش ئالدىدا تۇرۇۋاتىدۇ.
</S>
<S ID=2735>
قۇياش ئېنېرگىيەسى سانائەت رايونىنىڭ 22 كىلوۋالىتلىق بېسىم ئاشۇرۇش پونكىتى قۇرۇلۇشىدا ئىش باشلىنىپ، چېگرا سودا ئالاقە، پىششىقلاپ ئىشلەش سانائەت رايونى 220 كىلوۋالىتلىق تىرانسفور موتور ئېلېكتىر ئىستانسىسىنىڭ ئالدىنقى قارارلىق قۇرۇلۇشى تەرتىپلىك ئېلىپ بېرىلىۋاتىدۇ.
</S>
</TEXT>
/BODY
/DOC