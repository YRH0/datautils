<DOC>
<DOCID>TIANSHAN.564471</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-11-13 13:15:43</DATE>
</HEADER>
<BODY>
<HEADLINE>
<S ID=58762>
پىچان ناھىيەسىدە نەچچە مىڭ كادىر، ئىشچى–خىزمەتچى ئورمانلارنى قوغداش ھەرىكىتىگە ئاتلاندى
</S>
</HEADLINE>
<TEXT>
<S ID=58763>
    مىجىت ئىبراھىم خەۋەر قىلىدۇ: پىچان ناھىيەلىك خەلق ھۆكۈمىتىنىڭ بىر تۇتاش ئورۇنلاشتۇرۇشىغا ئاساسەن، ناھىيەدىكى نەچچە مىڭ كادىر، ئىشچى – خىزمەتچى يېقىندا ئورمانلارنى قوغداش ھەرىكىتىگە ئاتلاندى.
</S>
<S ID=58764>
    پىچان ناھىيەسى باغ – ئورمانلاردا كۆرۈلىدىغان تۈرلۈك زىيانداش ھاشارات ئاپىتىنىڭ ئالدىنى ئېلىش ئۈچۈن، 10 – ئاي كىرگەندىن بۇيان شەھەر ۋە ناھىيەدىن ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى بويىچە كەنت(مەھەللە) لەرگە چۈشكەن كادىرلار، يېزا – بازار، كەنت، مەھەللە، كان – كارخانا ۋە ناھىيەگە بىۋاسىتە قاراشلىق 100 گە يېقىن ئىدارە – ئورۇندىكى نەچچە مىڭلىغان كادىر، ئىشچى – خىزمەتچىنى سەپەرۋەر قىلىپ، كۈز پەسىللىك باغ – ئورمانلارنى قوغداش ھەرىكىتىگە تەشكىللىدى.
</S>
<S ID=58765>
    پىچان يېزىسىنىڭ قورغان كەنتىدىكى خې يۈەنشۇ مۇنداق دېدى: 10 – ئاينىڭ ئوتتۇرىلىرى ئون مو مېۋىلىك بېغىمدا ھاشارات ئاپىتى كۆرۈلۈپ، ئائىلەمدە ئەمگەك كۈچى بولمىغاچقا، بېشىم قاتقانىدى.
</S>
<S ID=58766>
بۇ ئىشتىن خەۋەر تاپقان تۇرپان شەھەرلىك ئورمانچىلىق ئىدارىسى، پىچان ناھىيەلىك سودا – سانائەت مەمۇرىي باشقۇرۇش ئىدارىسى قاتارلىق ئورۇنلاردىن كەنتىمىزگە چۈشكەن كادىرلار، يېزىلىق ھۆكۈمەت ئورگىنىدىكى كادىرلار ۋە كەنت كادىرلىرى كېلىپ يېرىم كۈندىلا مېۋىلىك دەرەخلەرگە دورا چېچىپ ۋە ھاكلاپ بەردى، ئۇلارغا كۆپتىن كۆپ رەھمەت.
</S>
<S ID=58767>
    پىچان بازىرىنىڭ مۇئاۋىن باشلىقى مۇھەممەت ئابدۇرېھىم مۇنداق دېدى: ھازىر كۈزلۈك يىغىم مەزگىلى بولغاچقا، دېھقانلار ئۈزۈم تېلىنى كۆمۈش، پاختا تېرىش ئىشلىرى بىلەن ئالدىراش.
</S>
<S ID=58768>
شۇڭا بىز ئورگان، پونكىت (ئورۇن)، كەنت(مەھەللە) كادىرلىرىنى كۈزلۈك باغ – ئورمانلارنى قوغداش ھەرىكىتىگە تەشكىللىدۇق، بۇنىڭ ئۈنۈمى ناھايىتى ياخشى بولۇۋاتىدۇ.
</S>
<S ID=58769>
    ئىگىلىشىمچە، پىچان ناھىيەسىدىكى 10 مىڭغا يېقىن كادىر، ئىشچى – خىزمەتچى بىر ئايغا يېقىن ۋاقىت ئىچىدە، 15 مىڭ مو باغ – ئورماننى چاتاپ، ھاكلاپ ۋە دورا چېچىپ، ناھىيە ئورۇنلاشتۇرغان ۋەزىپىنىڭ %95 ىنى تاماملاپ بولغان.
</S>
<S ID=58770>

</S>
</TEXT>
/BODY
/DOC