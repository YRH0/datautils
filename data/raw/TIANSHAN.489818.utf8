<DOC>
<DOCID>TIANSHAN.489818</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-19 13:10:04</DATE>
</HEADER>
<BODY>
<HEADLINE>
<S ID=3716>
مۇلازىمەت ئىشىك ئالدىغىچە يەتكۈزۈلدى
</S>
</HEADLINE>
<TEXT>
<S ID=3717>
    ئىختىيارىي مۇخبىرىمىز ئادالەت ئابدۇۋەلى خەۋىرى: كۇچا ناھىيەلىك مېيىپلار بىرلەشمىسى 15-يانۋار ناھىيەلىك دوختۇرخانىدىكى داۋالاش خادىملىرىنى تەشكىللەپ، ئالاقاغۇ بازىرىغا بېرىپ، كۆپ يىللاردىن بۇيان پالەچ بولۇپ قېلىپ، ھەرىكىتى قولايسىز بولۇۋاتقان مېيىپلارنىڭ مېيىپلىق دەرىجىسىنى نەق مەيداندا باھالاپ ، نەق مەيداندا مېيىپلىق كېنىشكىسىنى بېجىرىپ ، ئۇلارنىڭ كېنىشكە بېجىرىشى قىيىن بولۇش مەسىلىسىنى ھەل قىلدى.
</S>
<S ID=3718>
    كۇچا ناھىيەلىك مېيىپلار بىرلەشمىسى مېيىپلارنىڭ ساغلاملىقىنى ئەسلىگە كەلتۈرۈش مەركىزىنىڭ مەسئۇلى جاڭ بىن مۇنداق دېدى: بۇ مېيىپلار سالامەتلىك ئەھۋالى، قاتناشنىڭ قولايسىز بولۇشى، كېنىشكە بېجىرىش تەرتىپلىرىنى بىلمەسلىك شۇنداقلا يەنە بەلگىلەنگەن دوختۇرخانىغا بېرىپ باھالاش سەۋەبلىك كېنىشكە بېجىرەلمىگەن.
</S>
<S ID=3719>
بۇ قېتىم بۇ ئىشلارنى بىراقلا بېجىردۇق. بۇ كېنىشكىنى بېجىرىشتىكى مەقسەت ئاساسلىقى ئۇلارنى بىزنىڭ بىر قىسىم ئېتىبار سىياسەتلىرىمىزدىن بەھرىمەن قىلىش ، مەسىلەن بىر قىسىم قوشۇمچە سايمانلارنى ئىلتىماس قىلىش، ئاممىۋىي ئاپتوبۇسلارغا ھەقسىز ئولتۇرۇش، ساياھەت مەنزىرە نۇقتىلىرىنى ھەقسىز ساياھەت قىلىش ئېتىبار سىياسەتلىرىدىن بەھرىمەن قىلىشتىن ئىبارەت. 
</S>
</TEXT>
/BODY
/DOC