<DOC>
<DOCID>TIANSHAN.543184</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-08-23 11:13:22</DATE>
</HEADER>
<BODY>
<HEADLINE>
<S ID=41642>
شىنجاڭدا ئىقتىسادنىڭ ئېشىش سۈرئىتى ئۇدا ئۈچ يىل مەملىكەتنىڭ ئالدىنقى قاتارىدا تۇردى
</S>
</HEADLINE>
<TEXT>
<S ID=41643>
   2015-يىلى شىنجاڭنىڭ رايون ئىشلەپچىقىرىش ئومۇمىي قىممىتى 932 مىليارد 480 مىليون يۈەنگە يېتىپ، بۇلتۇرقىدىن %8.8 ئېشىپ، ئېشىش سۈرئىتى مەملىكەت بويىچە سەككىزىنچى ئورۇندا، غەربىي رايوندىكى بەش ئۆلكە، ئاپتونوم رايون ئىچىدە بىرىنچى ئورۇندا تۇرغان، بۇنىڭ بىلەن شىنجاڭدا ئىقتىسادنىڭ ئېشىش سۈرئىتى ئۇدا ئۈچ يىل مەملىكەت بويىچە ئالدىنقى قاتارغا ئۆتكەن.
</S>
<S ID=41644>
   مەركەزنىڭ شىنجاڭ خىزمىتى سۆھبەت يىغىنىدىن بۇيان، ئاپتونوم رايونلۇق پارتكوم، ھۆكۈمەت «مۇقىم ئاساستا ئىلگىرىلەش، ئىسلاھاتتا يېڭىلىق يارىتىش» ئومۇمىي يۆنىلىشىدە چىڭ تۇرۇپ، مۇرەككەپ، كەسكىن ۋەزىيەت ۋە خەۋپ-خەتەر، خىرىسلارغا مۇۋاپىق تاقابىل تۇرۇپ، ھەر خىل چوڭقۇر قاتلاملىق زىددىيەت ۋە مەسىلىلەرنى كۈچەپ ھەل قىلىپ، ئۇزاقتىن بۇيانقى ئىقتىسادنىڭ چېكىنىشى مەملىكەت بويىچە تېز بولۇش، ئىقتىسادنىڭ ئېشىشى مەملىكەت بويىچە ئاستا بولۇشتەك ھالەتنى ئۆزگەرتتى.
</S>
<S ID=41645>
بۇنىڭ بىلەن شىنجاڭدا ئىقتىسادنىڭ ئېشىش سۈرئىتى مەملىكەت بويىچە 29-ئورۇندىن مەملىكەتنىڭ ئالدىنقى قاتارىغا ئۆتتى، كىشى بېشى ئىشلەپچىقىرىش ئومۇمىي قىممىتى تۆۋەن كىرىملىك رايوندىن ئوتتۇرا دەرىجىلىك رايون قاتارىغا كىردى.
</S>
<S ID=41646>
   ئىستاتىستىكىغا ئاساسلانغاندا، 2010-يىلىدىن 2014-يىلىغىچە، شىنجاڭنىڭ ئىچكى ئىشلەپچىقىرىش ئومۇمىي قىممىتى ئۇدا بەش يىل ئىككى خانىلىك ئىلگىرىلەشنى ئەمەلگە ئاشۇرغان، يىلدا تەخمىنەن %10.8 ئاشقان بولۇپ، بۇ شۇ مەزگىلدىكى مەملىكەت بويىچە يىللىق ئوتتۇرىچە ئېشىش سۈرئىتىدىن 3 پىرسەنت پوئىنتى يۇقىرى بولغان.
</S>
<S ID=41647>
2013-يىلىدىن 2015-يىلىغىچە، ئىقتىسادنىڭ ئېشىش سۈرئىتى ئايرىم ھالدا مەملىكەت بويىچە 6-، 4-، 8-ئورۇندا تۇرغان.
</S>
</TEXT>
/BODY
/DOC