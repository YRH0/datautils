<DOC>
<DOCID>TIANSHAN.543720</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-08-24 12:17:50</DATE>
</HEADER>
<BODY>
<HEADLINE>
<S ID=42564>
باي ناھىيەسى ئىجتىمائىي كاپالەت سۇغۇرتا مۇلازىمىتىنى ئۆلچەملەشتۈرۈش خىزمىتىنى ئومۇميۈزلۈك ئىلگىرى سۈردى
</S>
</HEADLINE>
<TEXT>
<S ID=42565>
   ئىختىيارىي مۇخبىرىمىز قۇربان سايىم خەۋىرى: باي ناھىيەسىدە بۇ يىل 16-ئاۋغۇستقىچە سۇغۇرتىغا قاتناشقان دېھقان-چارۋىچىلار 88 مىڭ 600 نەپەرگە يېتىپ، سۇغۇرتىغا قاتنىشىش نىسبىتى %96.3 بولدى، 60 ياشتىن ئاشقان شەھەر-يېزا ئاھالىلىرىگە كۈتۈنۈش سوغۇرتا پۇلى تارقىتىش نىسبىتى %100 كە يەتتى.
</S>
<S ID=42566>
   باي ناھىيەسى مەملىكەت بويىچە تۇنجى تۈركۈمدە ئىجتىمائىي سۇغۇرتا ئۆلچەملەشتۈرۈش قۇرۇلۇشى بەرپا قىلىش ئۈلگە كۆرسىتىش نۇقتىسى قىلىپ بېكىتىلگەندىن بۇيان، خىزمەتتە پائال يېڭىلىق يارىتىپ، ئىش بېجىرىش ئەندىزىسىنى تۈجۈپىلەشتۈرۈپ باشقۇرۇش قاتارلىق تەدبىرلەرنى يولغا قويۇپ، ئىجتىمائىي سۇغۇرتىنى باشقۇرۇش مۇلازىمەت سەۋىيەسىنى ئومۇميۈزلۈك ئۆستۈردى.
</S>
<S ID=42567>
بۇنىڭ بىلەن خىزمەت سۈپىتى ۋە ئۈنۈمى ئۈنۈملۈك يۇقىرى كۆتۈرۈلۈپ، ئاممىنىڭ رازى بولۇش دەرىجىسى ئۈزلۈكسىز ئۆستى.
</S>
<S ID=42568>
   «ئىجتىمائىي سۇغۇرتا كارتىسى ۋە بانكا-دوختۇرخانا» مەشغۇلات تېرمىنالى مۇلازىمەت سىستېمىسى ئىشقا كىرىشتۈرۈلۈپ، ئاپتوماتىك مۇلازىمەت ئەمەلگە ئاشۇرۇلدى.
</S>
<S ID=42569>
ھەق تاپشۇرۇش، سۈرۈشتۈرۈش، دىياگنوز قويۇش قاتارلىقلاردا ئۆچرەتتە تۇرۇش ئۈنۈملۈك ھەل قىلىندى.
</S>
<S ID=42570>
شۇنىڭ بىلەن بىللە، بۇ ناھىيە يەنە سۇغۇرتىغا قاتناشتۇرۇش، ئۇچۇر ئۆزگەرتىش، فوند يىغىش-تاپشۇرۇش قاتارلىق سەككىز جەھەتنى ئۆلچەم بويىچە قېلىپلاشتۇرۇپ، يېزا ئاھالىلىرىنىڭ ئىجتىمائىي كاپالەت كارتىسىدىن پايدىلىنىش نىسبىتىنى ئۈنۈملۈك يۇقىرى كۆتۈردى.
</S>
</TEXT>
/BODY
/DOC