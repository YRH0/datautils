<DOC>
<DOCID>TIANSHAN.494195</DOCID>
<HEADER>
<CLASS>ئۈرۈمچى</CLASS>
<DATE>2016-01-29 12:24:28</DATE>
</HEADER>
<BODY>
<HEADLINE>
<S ID=7449>
ئۈرۈمچىدە 30-يانۋاردىن باشلاپ زاپاس گۆشلەر بازارغا سېلىنىدۇ
</S>
</HEADLINE>
<TEXT>
<S ID=7450>
شىنجاڭ شەھەر گېزىتى خەۋىرى: مۇخبىرنىڭ 28-يانۋار ئۈرۈمچى شەھەرلىك سودا ئىشلىرى ئىدارىسى(ئاشلىق ئىدارىسى)دىن ئىگىلىشىچە، 30-يانۋاردىن 3-فېۋرالغىچە، ئۈرۈمچىدىكى 72 سېتىش نۇقتىسىدا شەھەر دەرىجىلىك زاپاس گۆشلەر بازارغا سېلىنىدىكەن.
</S>
<S ID=7451>
بازارغا سېلىش نۇقتىلىرى ئۈرۈمچى ناھىيەسىنىڭ ئېقىن دالا بازىرى، داۋانچىڭ رايونىنىڭ ئېۋىرغولغىچە كېڭەيتىلىدىكەن.
</S>
<S ID=7452>
بۇ قېتىم جەمئىي ئالتە تۈردىكى زاپاس گۆش بازارغا سېلىنغان بولۇپ، گۆشلەرنىڭ باھاسى بازار باھاسىدىن 4-10 يۈەن ئەرزان ئىكەن.
</S>
<S ID=7453>
ئەسكەرتىپ ئۆتۈشكە تېگشلىكى، بازارغا سېلىنغان گۆشلەرنى سېتىشتا چەك قويۇش ئۇسۇلى قوللىنىلىدىغان بولۇپ، ھەر بىر ئادەم يېرىم قوي گۆشى، بەش كىلوگرام ئەتراپىدا كالا گۆشى، مۇزلىتىغان توخۇدىن بەشنى سېتىۋالالايدىكەن.
</S>
<S ID=7454>
ئۈرۈمچى شەھىرىنىڭ تۆۋەن كاپالەت كىنىشكىسى بارلار ئالدىن سېتىۋالالايدىكەن.
</S>
<S ID=7455>
شەھەر ئاھالىلىرى مۇناسىۋەتلىك ئۇچۇرلارنى ئۈرۈمچى شەھەرلىك سودا ئىشلىرى ئىدارىسى(ئاشلىق ئىدارىسى) تورىدىن سۈرۈشتۈرسە ياكى ئەتراپتىكى مەھەللە ئىش باشقارمىسى كۆكتات ۋە قوشۇمچە يېمەكلىكلەرنى بىۋاستە سېتىش نۇقتىلىرىدىن سۈرۈشتۈرسە بولىدىكەن.
</S>
</TEXT>
/BODY
/DOC