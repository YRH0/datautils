<DOC>
<DOCID>TIANSHAN.547807</DOCID>
<HEADER>
<CLASS>شىنجاڭ</CLASS>
<DATE>2016-09-06 15:44:56</DATE>
</HEADER>
<BODY>
<HEADLINE>
<S ID=47422>
‹‹ئىككى كۆرگەزمە››ساياھەت كەسپىنىڭ جانلىنىشىغا تۈرتكە بولدى
</S>
</HEADLINE>
<TEXT>
<S ID=47423>
 رەناگۈل خۇدابەردى
</S>
<S ID=47424>
   ‹‹ئىككى كۆرگەزمە›› مەزگىلىدە ئاپتونوم رايونىمىزنىڭ ساياھەت بايلىقى تېخىمۇ كەڭ دائىرىدە تەشۋىق قىلىندى.
</S>
<S ID=47425>
   شاڭخەي شەھەرلىك تەنتەربىيە باش ئۇيۇشمىسىنىڭ مۇئاۋىن رەئىسى يەن جيادۇڭ مۇنداق دېدى: بىر قانچە يىلدىن بۇيان شاڭخەي شەھىرى شىنجاڭغا نىشانلىق ياردەم بېرىش جەريانىدا تەنتەربىيە جەھەتتە شىنجاڭ بىلەن ياخشى ھەمكارلىق مۇناسىۋىتى ئورناتقانىدى.
</S>
<S ID=47426>
كۆرگەزمە جەريانىدا مەن شىنجاڭنىڭ ساياھەت بايلىقى تەشۋىق قىلىنغان فىلىملەردىن بۇغدا كۆلى، باغراش كۆلى، ئالتۇن توغراق ئورمان باغچىسىنى كۆرۈپ، بۇ مەنزىرە رايونلىرىنى بەك ياقتۇرۇپ قالدىم.
</S>
<S ID=47427>
   پوسكام ناھىيەسى ‹‹ئىككى كۆرگەزمە››دە ‹‹ئالتۇن توغراق›› ئورمان باغچىسىنى تەشۋىق قىلغان بولۇپ، تەشۋىقات فىلىمى ساياھەتچىلەرنى ئۆزىگە تارتتى.
</S>
<S ID=47428>
پوسكام ناھىيەلىك مەدەنىيەت – تەنتەربىيە ئىدارىسىدىن كەلگەن ئوسمان قۇربان مۇنداق دېدى: بىز 10 – ئايدا ‹‹ئالتۇن توغراق بايرىمى›› ئۆتكۈزمەكچى بولۇۋاتىمىز، بۇ بايرامدا دارۋازلىق، ئىت تالاشتۇرۇش، قوچقار سوقۇشتۇرۇش قاتارلىق ئەنئەنىۋى تەنتەربىيە پائالىيەتلىرىمۇ ئۆتكۈزۈلىدۇ.
</S>
<S ID=47429>
   ئىلى ئوبلاستىنىڭ كۆرگەزمە ئورنىدا فۇجيەنلىك ساياھەتچى لىڭ فەن مۇنداق دېدى: بۇ مېنىڭ تۇنجى قېتىم شىنجاڭغا كېلىشىم.
</S>
<S ID=47430>
شىنجاڭدا تەنتەربىيە بىلەن ساياھەتنى بىرلەشتۈرۈپ پائالىيەت ئۇيۇشتۇرۇش بەك كۆڭۈللۈك ئىكەن.
</S>
<S ID=47431>
بۇنداق قىلغاندا بىر تەرەپتىن بەدەن چېنىقتۇرغىلى، يەنە بىر تەرەپتىن ساياھەت قىلىش مەقسىتىگە يەتكىلى بولىدىكەن.
</S>
<S ID=47432>
   پىدائىي زۇلالە ئەنۋەرنىڭ دېيىشىچە، تۆت كۈن داۋاملاشقان كۆرگەزمىدە ساياھەت كوپىراتىپلىرى ساياھەت ئېتىبار پائالىيەتلىرىنى ئۇيۇشتۇرغاچقا، نۇرغۇن كىشى بۇغدا كۆلى، جامبۇلاق مەنزىرە رايونى، قاناس كۆلى قاتارلىق ساياھەت مەنزىرە رايونلىرىغا ساياھەتكە بېرىشقا تىزىملىتىپتۇ.
</S>
</TEXT>
/BODY
/DOC