<DOC>
<DOCID>TIANSHAN.502113</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-25 20:48:14</DATE>
</HEADER>
<BODY>
<HEADLINE>
<S ID=15919>
خىزمەت گۇرۇپپىسى ئەل قەلبىدىن چوڭقۇر ئورۇن ئالدى
</S>
</HEADLINE>
<TEXT>
<S ID=15920>
    ئىختىيارىي مۇخبىرىمىز ئابدۇسالام نىياز خەۋەر قىلىدۇ: ئاپتونوم رايون ۋە ئاقسۇ ۋىلايىتىدىن ‹‹ئۈچ ئەل›› خىزمىتى بويىچە ئۇچتۇرپان ناھىيەسىنىڭ كەنتلىرىگە چۈشكەن كادىرلار ئاساسىي قاتلام پارتىيە تەشكىلاتلىرىغا تايانچ بولۇپ، ئاساسىي قاتلامدىكى ئاممىغا كۆپلەپ ئەمەلىي ئىش، ياخشى ئىش قىلىپ بېرىپ، ئۇچتۇرپاننىڭ ئىقتىسادىي تەرەققىياتى ۋە ئىجتىمائىي مۇقىملىقى ئۈچۈن زور تۆھپىلەرنى قوشۇپ، ھەر مىللەت خەلقىنىڭ قەلبىدىن چوڭقۇر ئورۇن ئالدى.
</S>
<S ID=15921>
    ئاپتونوم رايون ۋە ئاقسۇ ۋىلايىتىدىن 2 – تۈركۈمدە ئۇچتۇرپان ناھىيەسىگە ‹‹ئۈچ ئەل›› خىزمىتى بويىچە 290 كادىر 45 نۇقتىلىق كەنت، مەھەللە ئاھالە كومىتېتىغا چوڭقۇر چۆكۈپ، ئامما ئالدىرىغانغا ئالدىراپ، ئاممىغا ئەقىل – چارە ئىزدىدى ھەم خەلق تۇرمۇشى، ئەلرايى قۇرۇلۇشىنى كۈچەپ يولغا قويۇپ، ‹‹مەڭگۈ كەتمەيدىغان خىزمەت گۇرۇپپىسى›› قۇرۇش نىشانىنى ئىشقا ئاشۇردى.
</S>
<S ID=15922>
كەنت ئاممىسى بىلەن بىللە 480 كىلومېتىردىن ئارتۇق يول، ئورمان بەلبېغى، ئېرىق – ئۆستەڭ ياسىدى ۋە رېمونت قىلدى.
</S>
<S ID=15923>
‹‹ئالتىنى ئايرىش›› ئۆلچىمى بويىچە 8000 ئائىلىنىڭ ھويلا – ئارانلىرىنى ئۆزگەرتتى.
</S>
<S ID=15924>
2 مىليون يۈەندىن ئارتۇق مەبلەغ سېلىپ، ئالتە كەنتتە شىنجاڭ بويىچە تۇنجى كەنت دەرىجىلىك ‹‹قوش تىل›› ئۆگىنىش ئۆيى تەسىس قىلىپ، دېھقان – چارۋىچىلارغا ‹‹قوش تىل››دا تەربىيەلىنىش شارائىتى ھازىرلاپ بەردى.
</S>
<S ID=15925>
بۇلتۇر بىر يىلدا ئاممىغا 1440 قېتىم ياخشى ئىش، ئەمەلىي ئىش قىلىپ بېرىپ، 859 ئېشىنچا ئەمگەكچىنى مۇقىم ئىشقا ئورۇنلاشتۇرۇپ، ئاممىنى بېيىش يولىغا يېتەكلىدى.
</S>
<S ID=15926>
‏
</S>
</TEXT>
/BODY
/DOC