<DOC>
<DOCID>TIANSHAN.509822</DOCID>
<HEADER>
<CLASS>ئۈرۈمچى</CLASS>
<DATE>2016-03-15 16:50:40</DATE>
</HEADER>
<BODY>
<HEADLINE>
<S ID=20015>
ئۈرۈمچى يۇقىرى يېڭى تېخنىكا تەرەققىيات رايونى ئېنېرنت تورىدىن پايدىلىنىپ باج تاپشۇرغۇچىلارنى قولايلىق مۇلازىمەت بىلەن تەمىنلىدى
</S>
</HEADLINE>
<TEXT>
<S ID=20016>
    ئۈرۈمچى يۇقىرى يېڭى تېخنىكا تەرەققىيات رايونى (يېڭى شەھەر رايونى) دۆلەت باج ئىدارىسى باج تاپشۇرۇش مۇلازىمىتىدە يېڭىلىق يارىتىپ، ئېنېرنت تورىدىن پايدىلىنىش ئارقىلىق باج تاپشۇرغۇچىلارنى قولايلىق مۇلازىمەت بىلەن تەمىنلىدى.
</S>
<S ID=20017>
    14-مارت چۈشتىن كېيىن، مۇخبىر ئۈرۈمچى يۇقىرى يېڭى تېخنىكا تەرەققىيات رايونى (يېڭى شەھەر رايونى) نىڭ دۆلەت باج ئىشلىرى ئىدارىسى باج ئىشلىرىنى بىجىرىش زالدا ئىلگىرىكىدەك ئادەمنىڭ ئۇنچە كۆپ ئەمەسلىكى، نۇرغۇن باج تاپشۇرغۇچىلارنىڭ ئاپتوماتىك باج ئىشلىرىنى بېجىرىش ئۈسكۈنىسى ئالدىدا مەشغۇلات ئېلىپ بېرىۋاتاتقانلىقى، يەنە بەزىلەرنىڭ ئىشىك ئالدىدا باج ئىشلىرىنى بېجىرىشتە بىلىشكە تېگىشلىك ئىككى رەقەملىك كود نومۇرىنى سىكاننىرلاۋاتقانلىقىنى كۆردى.
</S>
<S ID=20018>
ئۈرۈمچى گوليەن يۈنجى ئېلېكترونلۇق پەن- تېخنىكا چەكلىك شىركىتىنىڭ مالىيە خادىمى نىڭ ۋېن مۇنداق دېدى: «بەزىدە باج ئىشلىرى ئىدارىسىدە ئىش بىجىرىش ئۈچۈن بىر، ئىككى سائەت سەرپ قىلاتتۇق. ۋاقىت بەك ئىسراپ بولاتتى.
</S>
<S ID=20019>
توردا بىجىرىش يولغا قۇيۇلغاندىن كېيىن، بىز ئىدارىدە نەچچە مىنۇتتىلا بۇ ئىشنى بېجىرىپ بولىدىغان بولدۇق. بۇنداق بولغاندا ۋاقىت كۆپ تېجەپ قىلىنىدىكەن. شۇنداقلا بىزمۇ دىققىتىمىزنى مەركەزلەشتۈرۈپ كارخانىنىڭ تىجارەت ئىشلىرىغا قاتنىشالايدىكەنمىز».
</S>
<S ID=20020>
  ئۈرۈمچى يۇقىرى يېڭى تېخنىكا تەرەققىيات رايونى (يېڭى شەھەر رايونى) دۆلەت باج ئىشلىرى ئىدارىسى بۇ يىل 2- ئايدىن باشلاپ، ئېنېرنت تورىدىن پايدىلىنىدىغان باج ئىشلىرى سىستېمىسىنى ئومۇميۈزلۈك يولغا قويۇپ، توردا يەتكۈزۈش خىزمىتى، توردا بىلەت سېتىۋېلىش، تېز يەتكۈزۈش ئورۇنلىرى يەتكۈزۈپ بېرىش؛ ئالدىن كېلىشىپ باج ئىشلىرىنى بېجىرىش، كەلگەن ھامان ئىش بېجىرىش؛ ئاپتوماتىك تېرمىنال، ئاپتوماتىك باج ئىشلىرىنى بىجىرىشنى زور كۈچ بىلەن ئىلگىرى سۈردى.
</S>
<S ID=20021>
بۇ تەدبىرلەر باج تاپشۇرغۇچىلارغا زور قولايلىق ئېلىپ كېلىپ، باج تاپشۇرغۇچىلارنىڭ تەننەرخىنى تېجەپ قالدى.
</S>
<S ID=20022>
جۇڭگو ئاۋىياتسىيە يېقىلغۇ ماتېرىياللىرى گۇرۇھى شىركىتى شىنجاڭ ئاۋىياتسىيە يېقىلغۇ ماتىرىياللىرى چەكلىك مەسئۇلىيەت شىركىتىنىڭ بۇغالتىرى ياڭ شۈ مۇنداق دېدى: «بىز بۇ يەرگە كېلىش ئۈچۈن ئاپتوموبىلغا ئولتۇرۇپ كېلەتتۇق.
</S>
<S ID=20023>
تور ئارقىلىق بىجىرىش يولغا قۇيۇلغاندىن كېيىن، بىزنىڭ تاكسى توسۇش، كېلىپ كېتىش چىقىمىمىز تېجەپ قىلىندى. ھازىر تېز يەتكۈزۈش ئارقىلىق 10 يۈەن خەجلەپلا ئىش بېجىرگىلى بولىدۇ. مېنىڭچە بۇ ھەقىقەتەن تېز ھەم قولايلىق ئىكەن، باج تاپشۇرغۇچىلارغا ھەقىقەتەن پايدىلىق بولدى».
</S>
<S ID=20024>
    ئۈرۈمچى شەھىرى يۇقىرى يېڭى تېخنىكا تەرەققىيات رايونى (يېڭى شەھەر رايونى) دۆلەت باج ئىدارىسىدا 36 مىڭ باج تاپشۇرغۇچى بار.
</S>
<S ID=20025>
ئېنېرنت تورىدىن پايدىلىنىپ باج ئىشلىرىدا خەلققە قولايلىق يارىتىپ بىرىش تەدبىرى يولغا قۇيۇلغاندىن كېيىن، باج ئىشلىرىنى بىجىرىش زالىدا ھەر كۈنى چاقىرىدىغان نومۇر سانى 2015- يىلىدىكى 830 نەچچە قېتىمدىن 520 نەچچە قېتىمغا ئازايدى.
</S>
<S ID=20026>
باج ئىشلىرى ئىدارىسى باج تاپشۇرۇش مۇلازىمەت بۆلۈمىنىڭ باشلىقى لى مىڭ مۇنداق دېدى: «باج تاپشۇرغۇچىلارنى پىيادا ماڭغۇزماستىن توردا ماڭغۇزۇش ھەقىقىي تۈردە ئىشقا ئاشۇرۇلۇپ، ئىش بېجىرىش زالى تىنچلىنىپ قالدى.
</S>
<S ID=20027>
ئېنېرنت تورى ئارقىلىق باج ئىشلىرىنى بېجىرىشتە ئىشىكتىن كىرمەي، گەپ قىلماي، بىر- بىرىنى كۆرمەي تۇرۇپ ئىش بېجىرىشنىڭ ئۈنۈمى تېخىمۇ ياخشى بولۇپ، باج تاپشۇرغۇچىلارنى ھەقىقىي تۈردە سۈپەتلىك، يۇقىرى ئۈنۈملۈك مۇلازىمەتتىن بەھرىمەن قىلدى».
</S>
<S ID=20028>
   ئامىنە نۇرئەخمەت تەرجىمىسى
</S>
</TEXT>
/BODY
/DOC