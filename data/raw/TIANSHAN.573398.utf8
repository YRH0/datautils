<DOC>
<DOCID>TIANSHAN.573398</DOCID>
<HEADER>
<CLASS>خەلقئارا</CLASS>
<DATE>2016-12-21 10:35:06</DATE>
</HEADER>
<BODY>
<HEADLINE>
<S ID=66547>
ترامپ زۇڭتۇڭ سايلىمىدىكى ئەڭ «چۈپەي» نامزات دەپ تەرىپلەندى
</S>
</HEADLINE>
<TEXT>
<S ID=66548>
 ئامېرىكا زۇڭتۇڭ سايلىمىغا قاتناشقاندىن بۇيان، دونالد ترامپ ئۆزىنىڭ بايلىقى، پۇلىنىڭ كۆپلۈكىنى نەچچە رەت ئېيتتى.
</S>
<S ID=66549>
ئەمما ئىستاتىستىكا سانلىق مەلۇماتىدا كۆرسىتىلىشىچە، بۇ ئۆي مۈلۈك ماگناتىنىڭ سايلام ئاخىرلىشىش باسقۇچىغىچە غەملىگەن مەبلىغى ۋە ئىشلەتكەن خىراجىتى رىقابەتچىسى ھىلارى كىلىنتون بىلەن سېلىشتۇرغاندا خېلىلا ئاز ئىكەن.
</S>
<S ID=66550>
شۇنداق بولۇپلا قالماي، ئۇنىڭ مەبلەغ جەلپ قىلىش ئىقتىدارى ئوباما قاتارلىق ئىلگىرى سايلامغا قاتناشقان پېشقەدەملەر بىلەن سېلىشتۇرغاندىمۇ خېلى «بېسىم» غا ئۇچرىغان، رېيتېر ئاگېنتلىقى ترامپنى يېقىنقى نەچچە يىللىق زۇڭتۇڭ سايلىمىدىكى ئەڭ «چۈپەي» نامزات، دەپ تەرىپلىگەن.
</S>
<S ID=66551>
 8-نويابىردىكى زۇڭتۇڭ سايلىمى بېلەت تاشلاش كۈنىگە 3 ھەپتە قالغان ۋاقىتتا ھىلارى 449 مىليون ئامېرىكا دوللىرى غەملىگەن، ترامپ بولسا ئاران 163 مىليون ئامېرىكا دوللىرى غەملىگەن.
</S>
<S ID=66552>
 سايلام رىقابىتى كوللېكتىپىنىڭ مالىيە جەھەتتىكى قىيىنچىلىقىنى يېنىكلىتىش ئۈچۈن، ترامپ جۇمھۇرىيەتچىلەر پارتىيەسى ئىچىدە ئالدىن تاللاش ۋە ئەڭ ئاخىرىقى تاللاش باسقۇچىدا ئۆز يېنىدىن 47 مىليون 500 مىڭ ئامېرىكا دوللىرى ۋە 8 مىليون 600 مىڭ ئامېرىكا دوللىرى چىقارغان.
</S>
<S ID=66553>
 سايلام رىقابىتىدىكى ئەڭ پۇل كېتىدىغان ھالقىدا ۋە ئېلان چىقىمىدا تىرامپ يەنىمۇ قىيىن ئەھۋالدا قالغان.
</S>
<S ID=66554>
ترامپ ئىيۇلدا جۇمھۇرىيەتچىلەر پارتىيەسىنىڭ زۇڭتۇڭ سايلىمى نامزاتلىقىغا ئېرىشكەندە سايلام رىقابىتى كوللېكتىپىدا ئاران 82 ئەزا بار ئىدى، سېنتەبىردە 168 ئادەمگە ئاشقان، بۇ ۋاقىتتا ھىلارىنىڭ كوللېكتىپىدا بولسا 815 ئادەم بار ئىدى.
</S>
<S ID=66555>
 تېلېۋىزىيە ئېلانى جەھەتتە، ترامپ 48 مىليون 700 مىڭ ئامېرىكا دوللىرى خەجلىگەن، ھىلارى بولسا 204 مىليون ئامېرىكا دوللىرى خەجلىگەن.
</S>
<S ID=66556>
 پۈتكۈل سايلام جەريانىدا ترامپ 190 مىليون ئامېرىكا دوللىرى خەجلىگەن، ھىلارى 400 مىليون ئامېرىكا دوللىرى خەجلىگەن.
</S>
<S ID=66557>
 ئالدىنقى ئىككى نۆۋەتلىك زۇڭتۇڭ سايلىمىغا نەزەر سالىدىغان بولساق، زۇڭتۇڭ بىراك ئوباما 2008-يىلى سايلامغا قاتناشقاندا 607 مىليون ئامېرىكا دوللىرى غەملىگەن، 2012-يىلىدا 564 مىليون ئامېرىكا دوللىرى غەملىگەن.
</S>
<S ID=66558>
جۇمھۇرىيەتچىلەر پارتىيەسى جەھەتتە، نامزات مىت رومنىي 2012-يىلى 337 مىليون ئامېرىكا دوللىرى غەملىگەن، جون ماككاين 2008-يىل 300 مىليون ئامېرىكا دوللىرى غەملىگەن.
</S>
</TEXT>
/BODY
/DOC