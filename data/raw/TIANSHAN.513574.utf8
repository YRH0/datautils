<DOC>
<DOCID>TIANSHAN.513574</DOCID>
<HEADER>
<CLASS>شىنجاڭ</CLASS>
<DATE>2016-03-29 12:08:59</DATE>
</HEADER>
<BODY>
<HEADLINE>
<S ID=22514>
شىنجاڭ گۈزەل سەنئەت، فوتو سۈرەت نەشرىياتىنىڭ نامى «شىنجاڭ مەدەنىيەت نەشرىياتى»غا ئۆزگەرتىلدى
</S>
</HEADLINE>
<TEXT>
<S ID=22515>
　　 مۇبارەك ئىسمائىل خەۋەر قىلىدۇ: دۆلەت ئاخبارات - نەشرىيات، رادىيو - كىنو - تېلېۋىزىيە باش ئىدارىسىنىڭ تەستىقلىشى بىلەن شىنجاڭ گۈزەل سەنئەت، فوتو سۈرەت نەشرىياتىنىڭ نامى «شىنجاڭ مەدەنىيەت نەشرىياتى»غا ئۆزگەرتىلىپ، 4 - ئاينىڭ 1 - كۈنىدىن باشلاپ شۇ بويىچە قوللىنىلىدىغان بولدى.
</S>
<S ID=22516>
　　ئۇقۇشىمچە، شىنجاڭ گۈزەل سەنئەت، فوتو سۈرەت نەشرىياتى 1990 - يىلى 10 - ئايدا قۇرۇلغاندىن بۇيان ئۇيغۇر، خەنزۇ، قازاق، موڭغۇل، قىرغىز، رۇس، ئەرەب، ئىنگلىز، تۈرك، گېرمان يېزىقلىرىدا 10 مىڭ خىلدىن ئارتۇق كىتاب نەشر قىلغان، بۇنىڭ ئىچىدە 100 خىلدىن ئارتۇق كىتاب جۇڭگو كىتاب مۇكاپاتى، «بەش بىر قۇرۇلۇشى» مۇكاپاتى، جۇڭخۇا مۇنەۋۋەر نەشرىي ئەسەرلەر مۇكاپاتى قاتارلىق مۇكاپاتلارغا ئېرىشىپ، ئاپتونوم رايونىمىزنىڭ ئاممىۋى مەدەنىيەت مۇلازىمەت سىستېمىسى قۇرۇلۇشىدا ئاكتىپ رول ئوينىغان.
</S>
<S ID=22517>
　　شىنجاڭ گۈزەل سەنئەت، فوتو سۈرەت نەشرىياتى پارتكومىنىڭ شۇجىسى لى گۈيچۈن مۇنداق دېدى: نەشرىيات نامىنىڭ ئۆزگەرتىلىشى بىلەن نەشرىياتىمىز ئەسلىدىكى ئۆلكە دەرىجىلىك كەسپىي سەنئەت نەشرىياتىدىن ئۆلكە دەرىجىلىك ئۇنىۋېرسال مەدەنىيەت نەشرىياتىغا ئۆزگەردى، بۇنىڭلىق بىلەن نەشرىياتىمىزنىڭ نەشر ھوقۇقى دائىرىسىمۇ كېڭەيدى.
</S>
<S ID=22518>
نەشرىياتىمىز ئاپتونوم رايونىمىزدىكى نەشرىياتلار ئىچىدە تۇنجى بولۇپ چەت ئەل بازىرىغا يۈرۈش قىلغان نەشرىيات بولۇپ، يېقىنقى بىر نەچچە يىلدا ئامېرىكا، قازاقىستان، تۈركىيەدە نەشر تارماقلىرىنى ئېچىپ، رۇس، ئەرەب، ئىنگلىز، تۈرك، گېرمان يېزىقلىرىدا 100 خىلدىن ئارتۇق كىتاب نەشر قىلدۇردى.
</S>
<S ID=22519>
بۇ قېتىمقى ئۆزگىرىش «بىر بەلباغ، بىر يول» ئىستراتېگىيەسى بويىچە نەشرىياتىمىزنى ئىچكىرى ئۆلكە ۋە ئوتتۇرا ئاسىيا بازارلىرىغا يۈزلەندۈرۈشكە تېخىمۇ پايدىلىق.
</S>
<S ID=22520>
بىز نەشرىياتىمىزغا كۆپلەپ ئىختىساسلىقلارنى جەلپ قىلىش بىلەن بىللە يەنە ھىندىستان، قىرغىزىستان ۋە رۇسىيەدىمۇ نەشر - تارقىتىش تارماقلىرىنى قۇرۇشنى ئويلىشىۋاتىمىز.
</S>
</TEXT>
/BODY
/DOC