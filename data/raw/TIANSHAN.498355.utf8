<DOC>
<DOCID>TIANSHAN.498355</DOCID>
<HEADER>
<CLASS>خەلقئارا</CLASS>
<DATE>2016-02-17 11:57:54</DATE>
</HEADER>
<BODY>
<HEADLINE>
<S ID=11882>
500 ياۋرولۇق قەغەز پۇل ئەمەلدىن قالدۇرۇلۇشى مۇمكىن
</S>
</HEADLINE>
<TEXT>
<S ID=11883>
    شىنخۇا ئاگېنتلىقى، فرانكفورت، 15-فېۋرال تېلېگراممىسى: ياۋروپا مەركىزىي بانكىسىنىڭ باشلىقى دراجى 15-فېۋرال 500 ياۋرولۇق قىممەتتىكى قەغەز پۇلنى ئەمەلدىن قالدۇرۇپ، جىنايى ھەرىكەتلەرنى چەكلەش تەتقىق قىلىنىۋاتقانلىقىنى بىلدۈرگەن.
</S>
<S ID=11884>
    دراجى 15-فېۋرال ياۋروپا پارلامېنتىدا مۇنداق دېگەن: «500 ياۋرولۇق قەغەز پۇل بارغانسېرى نۇرغۇن قانۇنسىز مەبلەغنىڭ ئېقىپ كېتىشىگە قولايلىق ياراتماقتا».
</S>
<S ID=11885>
ياۋروپا ئىتتىپاقىدىكى مالىيە مىنىستىرلىرىمۇ ئالدىنقى ھەپتە ياۋروپا بانكىسىنى 500 ياۋرولۇق قەغەز پۇلنى تارقىتىشنى ئازايتىپ، تېررورىزمغا ياردەم مەبلىغى خېيىم-خەتىرىنى تۆۋەنلىتىشكە مۇراجىئەت قىلغان.
</S>
<S ID=11886>
    2015-يىلى، ياۋرو رايونىدىكى نەق پۇلنىڭ ئومۇمىي قىممىتىنىڭ 100 مىليارد ياۋرودىن ئاشىدىغان بولۇپ، بۇنىڭ ئىچىدە تەخمىنەن % 30 ئەتراپىدىكىسى 500 ياۋرولۇق قەغەز پۇل ئىكەن.
</S>
<S ID=11887>
ئەمما نۆۋەتتىكى ياۋرودىكى سوممىسى ئەڭ چوڭ پۇل بولسىمۇ، 500 ياۋرولۇق قەغەز پۇل ئاساسلىقى بانكا ۋە ئالاقىدار كەسپىي ساھەلەردە ئوبوروت قىلىنماقتا.
</S>
<S ID=11888>
نۇرغۇن ياۋروپالىقلار تېخىچە 500 ياۋرولۇق پۇلنى كۆرۈپ باققىنى يوق، ئاپتوبانكىمۇ 500 ياۋرولۇق پۇل بىلەن تەمىنلىمەيدۇ، نۇرغۇن رېستۇران، دۇكانلارمۇ ئىشلىتىشنى رەت قىلغان.
</S>
<S ID=11889>
ئىستېمال قىلغاندا ئىستېمالچىلار ئادەتتە ئالدى بىلەن كىچىك سوممىلىق پۇللارغا تېگىشىپ ئىشلىتىشكە ئېھتىياجلىق بولىدىكەن.
</S>
<S ID=11890>
    فىرانسىيە مالىيە مىنىستىرلىقىنىڭ مىنىستىرى مىچېل ساپىن مۇنۇلارنى بىلدۈرگەن: ئەمەلىيەتتىن سۆز ئاچقاندا، 500 ياۋرولۇق قەغەز پۇلنىڭ قىلچە ئەۋزەللىكى يوق بولۇپ، نۇرغۇن قانۇنسىز سودىلارغا سەۋەب بولماقتا.
</S>
<S ID=11891>
    ياۋروپا جىنايى ئىشلار ساقچى تەشكىلاتى مۇنداق كۆرسەتكەن: جىنايەتچى ئۇنسۇرلار ۋە تېررورچى ئۇنسۇرلار 500 ياۋرولۇق قەغەز پۇلنى ئىشلىتىشكە ئامراق، چۈنكى 10 مىليارد ياۋرو نەق پۇلنى 500 ياۋرولۇق قەغەز پۇلغا ئالماشتۇرغاندا، بىر كىچىك سومكىغىلا قاچىلىغىلى بولىدۇ. كولومبىيەدىكى زەھەر سودىسىدىمۇ 500 ياۋرولۇق قەغەز پۇللار ئىشلىتىلگەن.
</S>
</TEXT>
/BODY
/DOC