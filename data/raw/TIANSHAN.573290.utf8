<DOC>
<DOCID>TIANSHAN.573290</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-12-20 16:41:30</DATE>
</HEADER>
<BODY>
<HEADLINE>
<S ID=66464>
تۆۋەنكى قارا غوجا كەنتىدىكى نامرات دېھقانلار بېيىشقا باشلايدىغان قويغا ئېرىشتى
</S>
</HEADLINE>
<TEXT>
<S ID=66465>
 رىزۋانگۈل مۇھەممەد خەۋەر قىلىدۇ: ئۇچتۇرپان ناھىيەسىنىڭ ياركۆۋرۈك يېزىسى 12 – ئاينىڭ 12 – كۈنى تۆۋەنكى قاراغوجا كەنتىدىكى 30 ئائىلىلىك دېھقانغا بىردىن قوچقار، بەشتىن ساغلىق بولۇپ 180 قوي تارقىتىپ بەردى.
</S>
<S ID=66466>
قوي تاپشۇرۇۋالغان دېھقانلار خۇشاللىقىدىن نېمە دېيىشىنى بىلەلمەي قالدى.
</S>
<S ID=66467>
59 ياشلىق ئابدۇرېھىم خۇدۇيۇمبەردى ئالتە قوينى تاپشۇرۇۋېلىپ، خۇشاللىقىدىن ماڭا: ئائىلەمدە ئەر – خوتۇن، بالىلىرىم، كېلىن، نەۋرىلەر بولۇپ 12 نوپۇس بار. ئائىلىمىزدىكىلەر 14 مو تېرىلغۇ يېرىمىزنىڭ ھوسۇلىغا تايىنىپ سېرىقتال تۇرمۇش كەچۈرەتتۇق.
</S>
<S ID=66468>
مېنىڭ باقمىچىلىقتا ئېپىم بولسىمۇ، ئائىلىمىزنىڭ نامراتلىقى سەۋەبىدىن باقمىچىلىق بىلەن شۇغۇللىنالماي كەلگەنىدىم.
</S>
<S ID=66469>
بۇ قېتىم كەنت ۋە يېزىدىكى رەھبەرلەر مېنى نەسىللىك قوي بېقىش ‹‹ئۈلگىلىك ئائىلىسى›› قىلىپ بېكىتىپتۇ، مەن بۇنىڭدىن بەك خۇش بولدۇم.
</S>
<S ID=66470>
مەن ئەمدى قويلارنى ئىلمىي ئۇسۇلدا بېقىپ كۆپەيتىپ، باقمىچىلىققا تايىنىپ كىرىمىمنى ئاشۇرۇپ، بېيىشقا تىرىشىمەن، دېدى.
</S>
<S ID=66471>
 ئۇقۇشىمچە، بۇ ناھىيە يېقىندا يۇقىرىنىڭ نەسىللىك قوي بېقىش ئۈلگىلىك كەنت قۇرۇش تۈر مەبلىغىنى قولغا كەلتۈرگەن بولۇپ، ناھىيە بويىچە ئاقيار بازىرى، ياركۆۋرۈك، ئاقتوقاي ۋە ئوتبېشى يېزىلىرىدىن بىردىن كەنتنى نەسىللىك قوي بېقىش ‹‹ئۈلگىلىك كەنتى›› قىلىپ بېكىتكەن.
</S>
<S ID=66472>
بېكىتىلگەن كەنتتىن قوي بېقىشقا قىزىقىدىغان، باقمىچىلىق تەجرىبىسى بار، قوتان شارائىتى ياخشى، تۇرمۇشىنى ياخشىلاپ بېيىشقا ئىنتىلىدىغان 30 ئائىلىلىك دېھقان ئائىلىسىگە ئاۋسترالىيەدىن كىرگۈزۈلگەن بىردىن نەسىللىك قوچقار ۋە كۆپ قوزىلايدىغان يەرلىك ساغلىق تارقىتىپ بېرىپ، ئۇلارنىڭ ئىلمىي باقمىچىلىق قىلىپ، قويلىرىنىڭ نەسلىنى ياخشىلاپ، كىرىمىنى ئاشۇرۇش ئارقىلىق نامراتلىقتىن بالدۇرراق قۇتۇلۇشىغا يول ئېچىپ بەرگەن.
</S>
</TEXT>
/BODY
/DOC