<DOC>
<DOCID>TIANSHAN.544312</DOCID>
<HEADER>
<CLASS>خەلقئارا</CLASS>
<DATE>2016-08-26 10:52:30</DATE>
</HEADER>
<BODY>
<HEADLINE>
<S ID=43299>
ئەنگلىيەدە جانلىق خىزمەت تۈزۈمى ئالقىشلاندى
</S>
</HEADLINE>
<TEXT>
<S ID=43300>
   ئەنگلىيە ئىشخانىدا ئولتۇرۇپ خىزمەت قىلىش تۈزۈمى بىلەن خوشلىشىپ، جانلىق خىزمەت تۈزۈمىگە يول ئالدى.
</S>
<S ID=43301>
ئەنگلىيە ئەمگەك كۈچلىرىنى تەكشۈرۈش ئاپپاراتى ئېلان قىلغان ئەڭ يېڭى سانلىق مەلۇماتقا قارىغاندا، 10 مىليونغا يېقىن ئەنگلىيەلىك بەزىدە ياكى ئىزچىل يىراق مۇساپىلىك خىزمەت قىلىدىكەن؛ ئەنگلىيە لانكاستېر ئۇنىۋېرسىتېتىنىڭ يېقىنقى بىر تۈرلۈك تەتقىقاتىدا بايقىلىشىچە، تەخمىنەن %50 خوجايىن 2017 – يىلىنىڭ ئاخىرىدىن بۇرۇن ياللانما خادىملار ئۆيىدە خىزمەت قىلىشتىن ئىبارەت جانلىق خىزمەت تۈزۈمىنى يۈرگۈزۈشنى پىلانلىغان.
</S>
<S ID=43302>
   ئەنگلىيە ‹‹پۇل مۇئامىلە ۋاقىت گېزىتى››نىڭ يېقىندا خەۋەر قىلىشىچە، كارخانىلاردا ھازىر ‹‹جانلىق خىزمەت تۈزۈمى›› دېگەن سۆز مودا بولغان.
</S>
<S ID=43303>
بۇنداق ئىش بېجىرىش ئەندىزىسىدە ياللانما خادىملار خىزمەتلەرنى تاماملاشقا كاپالەتلىك قىلىش ئالدىنقى شەرتىدە، خىزمەت ئورنى ۋە ۋاقتىنى ئەركىن تاللىسا بولىدىكەن.
</S>
<S ID=43304>
   ئەنگلىيە ‹‹كۈندىلىك پوچتا گېزىتى››نىڭ خەۋىرىگە قارىغاندا، 2015 – يىلى ئەنگلىيەدە 4 مىليون 200 مىڭ خىزمەتچى ئۆيىدە ئىش بېجىرگەن بولۇپ، 2005 – يىلىدىكىگە قارىغاندا 800 مىڭ ئادەم كۆپەيگەن.
</S>
<S ID=43305>
خەۋەردە يەنە ئەنگلىيە ھۆكۈمىتىنىڭ ماتېرىياللىرىدا كۆرسىتىلگەن سانلىق مەلۇماتلار نەقىل كەلتۈرۈلۈپ: ئون يىل ئىلگىرى 8/1 خىزمەتچى ئۆيىدە ئىش بېجىرىشنى تاللىغان بولۇپ، 2015 – يىلى بۇ نىسبەت 7/ 1گە يەتكەن.
</S>
<S ID=43306>
   ‹‹پۇل مۇئامىلە ۋاقىت گېزىتى››دە مۇنداق دېيىلدى: جانلىق خىزمەت تۈزۈمىگە يۈزلىنىشتىكى سەۋەب، كۆچمە تېلېفون، ئالاقە تورى قاتارلىقلار كىشىلەرنىڭ تۇرمۇش ۋە خىزمىتىدىكى مۇھىم ۋاسىتە بولۇپ، يىراق مۇساپىلىك ئىش بېجىرىشنى كۈچلۈك ئەسلىھە، تېخنىكا بىلەن تەمىنلىدى؛ ئادەم ئىشلەتكۈچى ئورۇنلار ئۆز شارائىتى، ئەمەلىي ئەھۋالىغا قاراپ، ئىشچى – خىزمەتچىلەردىن ۋاقتىدا ئىشقا چىقىش ۋە ئىشتىن چۈشۈشنى تەلەپ قىلىشتىن ئۆز ئالاھىدىلىكىگە ماس كېلىدىغان خىزمەت مېخانىزمىنى يولغا قويۇشقا يۈزلەندى؛ كارخانىلار باشقا ئورۇنلار بىلەن رىقابەتلەشكەندە ئىختىساسلىقلارنى ئېلىپ قېلىپ، تېز تەرەققىي قىلىشنى ھەر تەرەپلىمە ئويلاشتى.
</S>
<S ID=43307>
   ئىستاتىستىكا قىلىنىشىچە، ئەنگلىيەدە ئۇچۇر – ئالاقە كەسىپلىرىدىكى5/1دىن كۆپ ئادەم ئىشخانىدا ئولتۇرۇپ ئىشلىمەيدىكەن.
</S>
<S ID=43308>
قانچە يۇقىرى قاتلامدىكى باشقۇرغۇچى خادىم بولسا، ئۆيىدە خىزمەت قىلىش پۇرسىتىگە شۇنچە كۆپ ئېرىشەلەيدىكەن.
</S>
<S ID=43309>
ئۆيىدە خىزمەت قىلىدىغان ئاياللارنىڭ سانى تېخىمۇ كۆپ ئىكەن، چۈنكى كۆپلىگەن ئاياللار ئىش ۋاقتىنىڭ جانلىق بولۇشىنى، ئائىلىسىنىڭ، بالىلىرىنىڭ ھالىدىن خەۋەر ئېلىشنى ئۈمىد قىلىدىكەن.
</S>
<S ID=43310>
   ئومۇمىي جەھەتتىن قارىغاندا، جانلىق خىزمەت تۈزۈمىنىڭ پايدىسى كۆپ.
</S>
<S ID=43311>
بۇنداق بولغاندا خوجايىنلارنىڭ ئىشچى – خىزمەتچىلەرنىڭ ئىشقا چىقىش ئەھۋالىنى بىرمۇ بىر تەكشۈرۈشى ھاجەتسىز؛ ئىشچى – خىزمەتچىلەرمۇ ئۆز ئالدىغا ئىش كۆرۈشتەك يېڭى خىزمەت ھوقۇقىغا ئېرىشەلەيدۇ.
</S>
<S ID=43312>
بىراق جانلىق خىزمەت تۈزۈمىدە يەنە يوشۇرۇن نۇقسانمۇ بار.
</S>
<S ID=43313>
مەسىلەن، ھازىر كىشىلەر ھەرقانداق جايدا، ھەر قانداق ۋاقىتتا تورغا چىقالايدۇ، جانلىق خىزمەت تۈزۈمىدە كىشىلەر ھەرقانداق جايدا، ھەر قانداق ۋاقىتتا ئىش بېجەرەلەيدۇ، بۇ خىزمەتنىڭ ئاخىرلىشىش ۋاقتى يوقلۇقىدىن دېرەك بېرىدۇ.
</S>
<S ID=43314>
شۇ سەۋەبتىن، بۇنداق خىزمەت ئەندىزىسى سالامەتلىكنىڭ ناچارلىشىشى، جىسمانىي ۋە روھىي جەھەتتىن چارچاشنى كەلتۈرۈپ چىقىرىشى مۇمكىن، ئەمما قاتتىق خىزمەت تۈزۈمىدىكى چەكلىمىلىك ھېچبولمىغاندا خىزمەتنى ئۆيىمىز ۋە كارېۋىتىمىزدىن يىراق قىلىدۇ.
</S>
<S ID=43315>
   ئۆيدە خىزمەت قىلىشنى ئىلگىرى سۈرۈشكە كۈچ چىقىرىدىغان ئاپپاراتنىڭ قارىشىچە، جانلىق خىزمەت تۈزۈمىنىڭ پايدىسىنى سۆزلەپ تۈگەتكىلى بولمايدىكەن، ھازىر ئۆيىدە خىزمەت قىلىدىغانلارنىڭ ئىگىلىگەن نىسبىتى زور دەرىجىدە ئاشقان بولسىمۇ، يەنىلا تېخىمۇ تىرىشىپ، خوجايىنلارنى يېڭىچە خىزمەت تۈزۈمىنىڭ ئەۋزەللىكلىرىگە ئىشەندۈرۈپ، بۇنداق تۈزۈمنى يولغا قويۇشنى تېزلىتىش، كارخانا ۋە ئىشچى – خىزمەتچىلەرگە نەپ يەتكۈزۈشتەك قوش پايدا ئېلىش ۋەزىيىتىنى بارلىققا كەلتۈرۈش كېرەك ئىكەن.
</S>
<S ID=43316>
   بۇ ئاپپاراتنىڭ مەسئۇلى فالەكسىدىن مۇنداق تەكىتلىدى: خىزمەتنىڭ مۇھىم نۇقتىسى قەيەردە خىزمەت قىلىش ئەمەس، بەلكى قىلىدىغان ئىشتا.
</S>
<S ID=43317>
مېنىڭچە، كىشىلەر ئىلغار تېخنىكىغا تايىنىدىغان جانلىق، ئۈنۈملۈك خىزمەت تەرتىپىنى تېز قوبۇل قىلىپ، ۋاقىت سەرپىياتى ۋە تۈرلۈك تەننەرخنى ئازايتىشقا مايىللىشىدۇ.
</S>
<S ID=43318>
فالەكسىدىننىڭ مۆلچەرىچە، كەلگۈسىدە كۆپلىگەن ئىدارە ۋە ئورگان ئۇسۇلىنى ئۆزگەرتىپ، جانلىق خىزمەت تۈزۈمىنى يولغا قويىدىكەن.
</S>
<S ID=43319>
‹‹خەلق گېزىتى››دىن
</S>
</TEXT>
/BODY
/DOC