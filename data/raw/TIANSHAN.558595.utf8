<DOC>
<DOCID>TIANSHAN.558595</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-22 13:36:46</DATE>
</HEADER>
<BODY>
<HEADLINE>
<S ID=54855>
يەر ئوبوروتى جانلاندۇرۇلۇپ، دېھقانلارنىڭ كىرىمى ئاشۇرۇلدى
</S>
</HEADLINE>
<TEXT>
<S ID=54856>
    ئابدۇسالام قادىر خەۋەر قىلىدۇ: چاپچال ناھىيەسىنىڭ كان يېزىسى يېقىنقى يىللاردىن بۇيان ئۆز يېرىنىڭ جۇغراپىيەلىك ئەۋزەللىكى ھەم ھۆكۈمەتنىڭ تولۇقلىما سىياسىتىگە تايىنىپ، دېھقان – چارۋىچىلارنى تېرىلغۇ يەرلىرىنى پائال ئوبوروت قىلىپ، كارخانىلار ۋە دېھقانلار ھەمكارلىق كوپىراتىپلىرىدا ئورگانىك شال ئۆستۈرۈشكە يېتەكلىدى.
</S>
<S ID=54857>
بۇ تەدبىرنىڭ تۈرتكىسىدە بۇ يېزىدىكى 100 نەچچە قىيىنچىلىقى بار ئائىلە نامراتلىقتىن قۇتۇلۇپ، 700 نەچچە دېھقان ئائىلىسىنىڭ كىرىمى مۇقىم ئاشتى.
</S>
<S ID=54858>
    ناھىيە بۇ يىل دېھقانلارنىڭ كىرىمىنى يەنىمۇ كۆپەيتىش، ئورگانىك شالنىڭ مو بېشى ھوسۇلىنى ئاشۇرۇش ئۈچۈن ‹‹شىركەت+ھەمكارلىق كوپىراتىپى+بازا+ دېھقان›› ئىشلەپچىقىرىش ئەندىزىسىنى قوللىنىپ، يېزا ئىگىلىكىدىكى باشلامچى كارخانىلارنى جەلپ قىلىپ، شىركەتلەر ياكى ھەمكارلىق كوپىراتىپلىرىغا ھەر مو يەرنى 900 يۈەندىن ھۆددىگە بېرىپ، بىر تۇتاش باشقۇرۇشنى ئىشقا ئاشۇردى.
</S>
<S ID=54859>
    كان يېزىسىدىكى ئابدۇخېلىل ئابدۇئەلى مۇنداق دېدى: ئىلگىرى ھەر مو شاللىقتىن قىلىدىغان كىرىمىم 1000 يۈەنگىمۇ يەتمەيتتى، ھازىر ھەر مو يېرىمنى 900 يۈەنگە ھۆددىگە بەردىم، بۇنىڭغا ھەمكارلىق كوپىراتىپىدا ئىشلەپ قىلغان كىرىمىمنى قوشقاندا خېلى كۆپ كىرىم قىلالايدىغان بولدۇم.
</S>
<S ID=54860>
‏    
</S>
</TEXT>
/BODY
/DOC