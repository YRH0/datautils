<DOC>
<DOCID>TIANSHAN.525493</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-29 12:20:08</DATE>
</HEADER>
<BODY>
<HEADLINE>
<S ID=29153>
ئىگەچى كەنتىدە سۇ ئىشلىتىش ھەمكارلىق كوپىراتىپى قۇرۇلدى
</S>
</HEADLINE>
<TEXT>
<S ID=29154>
    ئەھەت مۇھەممەت خەۋەر قىلىدۇ: شايار ناھىيەسىنىڭ تويبولدى بازىرى ئىگەچى كەنتىدە يېقىندا دېھقانلار سۇ ئىشلىتىش ھەمكارلىق كوپىراتىپى قۇرۇلۇپ، دېھقانلار خاتىرجەم سۇ ئىشلىتەلەيدىغان بولدى. دېھقانلار سۇ ئىشلىتىش ھەمكارلىق كوپىراتىپىنىڭ باشلىقى ئەھەت خېلىل مۇنداق دېدى: كەنتىمىزدە دېھقانلار سۇ ئىشلىتىش ھەمكارلىق كوپىراتىپى قۇرۇلغاندىن كېيىن، ھەر مو يەرنى سۇغىرىشقا ئىشلىتىلىدىغان سۇ كۆرۈنەرلىك ئازىيىپ، خېلى كۆپ چىقىم تېجەپ قېلىندى.
</S>
<S ID=29155>
   ئۇقۇشىمچە، ئىگەچى كەنتىدە قۇرۇلغان سۇ ئىشلىتىش ھەمكارلىق كوپىراتىپى سۇغىرىش ئىشلىرىنى باشقۇرۇش تۈزۈمى، ئەزالار مەسئۇلىيەتنامىسىنى تۈزۈپ، خىزمەتلەرنى قېلىپلاشتۇرغان. ھەر بىر ئائىلىنىڭ تېرىلغۇ يەر كۆلىمىنى تىزىملاپ، ئۇلارغا سۇ ئىشلىتىش كارتىسى تارقىتىپ بەرگەن ھەم ئۇلار بىلەن سۇ تەمىنلەش توختامى ئىمزالىغان. ئىشلەتكەن سۇ مىقدارىغا قاراپ ھەق يىغىش يولغا قويۇلغاندىن كېيىن، سۇ تالاش – تارتىش ماجىرالىرى كۆرۈنەرلىك ئازايغان ھەم يەر سۇغىرىش تەننەرخى تۆۋەنلەپ، دېھقانلارنىڭ يۈكى يېنىكلىگەن.
</S>
<S ID=29156>
‏
</S>
</TEXT>
/BODY
/DOC