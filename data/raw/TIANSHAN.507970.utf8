<DOC>
<DOCID>TIANSHAN.507970</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-10 13:16:29</DATE>
</HEADER>
<BODY>
<HEADLINE>
<S ID=19068>
بايىنغولىن ئوبلاستى «12 –بەش يىل» مەزگىلىدە سىرتتىن جەمئىي 189 مىليارد 670 مىليون يۈەن مەبلەغ كىرگۈزدى
</S>
</HEADLINE>
<TEXT>
<S ID=19069>
      ئىختىيارىي مۇخبىرىمىز ياسىنجان رەھمىتۇللا خەۋىرى:  «12 –بەش يىل» مەزگىلىدە، بايىنغولىن ئوبلاستى جەمئىي 1046 تۈرگە سىرتتىن سودىگەر چاقىرىپ مەبلەغ كىرگۈزۈپ، ئىمزالانغان كېلىشىم سوممىسى 432 مىليارد 533 مىليون يۈەنگە يەتتى.
</S>
<S ID=19070>
سىرتتىن كىرگۈزۈلگەن مەبلەغ 2011 –يىلدىكى 12 مىليارد يۈەندىن 2015 –يىلىغا كەلگەندە 44 مىليارد 576 مىليون يۈەنگە يىتىپ، تۆت ھەسسە ئاشتى.بايىنغولىن ئوبلاستىنىڭ «12 –بەش يىل» مەزگىلىدە سىرتتىن كىرگۈزۈپ ئەمەلىيلەشكەن مەبلىغى 189 مىليارد 670 مىليون يۈەنگە يەتتى.
</S>
<S ID=19071>
    ئىگىلىنىشچە، «13 –بەش يىل» مەزگىلىدە بايىنغولىن ئوبلاستى تۈرلۈك تەدبىرلەرنى قوللىنىپ، سودىگەر چاقىرىپ مەبلەغ كىرگۈزۈشنىڭ تەكشى ئېشىشىنى قولغا كەلتۈرۈپ، يىللىق ئېشىش سۈرئىتىنى %7 گە يەتكۈزۈشكە تىرىشىدۇ.
</S>
<S ID=19072>
سودىگەر چاقىرىپ مەبلەغ كىرگۈزۈشنىڭ سۈپىتى ۋە ئۈنۈمىنى ئۆستۈرۈپ، كەسىپتىكى باشلامچى كارخانىلارنىڭ مەبلەغ سېلىشىنى قولغا كەلتۈرۈپ، كىرگۈزۈلگەن تۈرلەرنىڭ باج يىغىش ۋە ئىشقا ئورۇنلاشتۇرۇشقا بولغان ئۈنۈمىنى تېخىمۇ يۇقىرى كۆتىرىدۇ.
</S>
<S ID=19073>
«13 –بەش يىل» مەزگىلىدە بايىنغولىن ئوبلاستى نېفىت-خىمىيە، تەبئىي گاز، توقۇمىچىلىق، كىيىم –كېچەك قاتارلىق ئەۋزەل كەسىپلەرنى نۇقتىلىق بەرپا قىلىپ، ئەنئەنىۋى كەسىپلەردىن پولات تۆمۈر، تاش ماتېرىياللىرى، دېھقانچىلىق، باغۋەنچىلىكىنى پىششىقلاپ ئىشلەش قاتارلىق كەسىپلەرنىڭ دەرىجىسىنى ئاشۇرىدۇ.
</S>
<S ID=19074>
تور سودىسى قاتارلىق ئىستراتىگىيەلىك يېڭىدىن گۈللەنگەن كەسىپلەرنى ئاكتىپ يېتىشتۈرۈپ، زامانىۋى مۇلازىمەتچىلىك كەسىپىنى زور كۈچ بىلەن تەرەققىي قىلدۇرىدۇ.
</S>
</TEXT>
/BODY
/DOC