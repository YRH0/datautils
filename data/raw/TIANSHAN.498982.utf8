<DOC>
<DOCID>TIANSHAN.498982</DOCID>
<HEADER>
<CLASS>خەلقئارا</CLASS>
<DATE>2016-02-18 18:56:06</DATE>
</HEADER>
<BODY>
<HEADLINE>
<S ID=12793>
شەرقىي جەنۇبىي ئاسىيا ئەللىرى ئىتتىپاقى ئامېرىكىغا ئەگىشىپ ماڭمىدى
</S>
</HEADLINE>
<TEXT>
<S ID=12794>
    ئامېرىكىنىڭ كالىفورنىيەدە ئۆتكۈزۈلگەن ئامېرىكا شەرقىي جەنۇبىي ئاسىيا ئەللىرى ئىتتىپاقى باشلىقلار بىرەسمىي يىغىنى شۇ جاي ۋاقتى 16-فېۋرال ئاياغلاشتى.
</S>
<S ID=12795>
شەرقىي جەنۇبىي ئاسىيا ئەللىرى ئىتتىپاقىغا ئەزا دۆلەتلەر بىلەن يىغىنغا قاتناشقۇچىلار مۇنۇلارنى ئاشكارىلىدى: ئامېرىكا يىغىندىن كېيىن ئېلان قىلغان بىرلەشمە باياناتىدا جۇڭگو ۋە جەنۇبىي دېڭىز ھەمدە ئامېرىكىنىڭ پىلانىدىكى بىر يۈرۈش قائىدە ۋە پىرىنسىپلارنى ھۆججەتكە كىرگۈزمەكچى بولدى، لېكىن ئەمەلىيەت شەرقىي جەنۇبىي ئاسىيا ئەللىرى ئىتتىپاقىنىڭ بۇ مەسىلىدە ئامېرىكىغا ئەگەشمەيدىغانلىقىنى، ئامېرىكىنىڭ تەسەۋۋۇرىنىڭ يوققا چىققانلىقىنى ئىسپاتلىدى.
</S>
<S ID=12796>
    سىنگاپور زۇڭلىسى لى شيەنلۇڭ يىغىندا مۇنداق دەپ كۆرسەتتى: جەنۇبىي دېڭىز مەسىلىسىنى ئۆز ئىچىدە ئالغان بىر قاتار رايون مەسىلىلىرىدە رايون مۇقىملىقى ۋە بىخەتەرلىكىنى قوغداشنى ئالدىنقى شەرت قىلىش، مەسىلىلەرنى تىنچ يول بىلەن بىر تەرەپ قىلىش كېرەك.
</S>
<S ID=12797>
تايلاند زۇڭلىسى بايۈ يىغىندا مۇنۇلارنى تەكىتلىدى: «جەنۇبىي دېڭىزدىكى ھەرقايسى تەرەپلەر ھەرىكەت خىتابنامىسى» ئالاقىدار ھەرقايسى تەرەپلەر ئارىسىدا ئۆز-ئارا ئىشىنىش، زىددىيەتلەرنى ھەل قىلىشنىڭ ئۈنۈملۈك مېخانىزمى، شۇڭا ھەر قايسى تەرەپلەر بۇ خىتابنامە رامكىسىدا جەنۇبىي دېڭىز ھەرىكەت مىزانى توغرىسىدىكى كېڭىشىشنى تېزلىتىشى كېرەك.
</S>
<S ID=12798>
بۇ بىر پۈتۈن گەۋدە، ئامېرىكىغا ئەگىشىپ ماڭمىدى.
</S>
<S ID=12799>
شەرقىي جەنۇبىي ئاسىيا ئەللىرى ئىتتىپاقىنىڭ ئۆزىنىڭ پىرىنسىپى، قائىدىسى ۋە مېخانىزمى بولۇپلا قالماستىن، ئامېرىكىغا مۇنداق سىگنال بەردى: شەرقىي جەنۇبىي ئاسىيا ئەللىرى ئىتتىپاقى رايون مۇقىملىقى، بىخەتەرلىكى، تىنچلىقى، ئۆز ئارا ئىشىنىش ۋە تەرەققىي قىلىشقا موھتاج.
</S>
<S ID=12800>
بۇ قېتىمقى يىغىندا شەرقىي جەنۇبىي ئاسىيا ئەللىرى ئىتتىپاقى ئامېرىكىغا ئىتتىپاق بولغان شەرقىي جەنۇبىي ئاسىيا ئەللىرى ئىتتىپاقىنى نامايان قىلدى، شەرقىي جەنۇبىي ئاسىيا ئەللىرى ئىتتىپاقىنىڭ ئىتتىپاقلىقنى كۈچەيتىش ئارزۇسى، شەرقىي جەنۇبىي ئاسىيا ئەللىرى ئىتتىپاقىنىڭ ئىچكى ئىشلارغا يېتەكچىلىك قىلىش ئىقتىدارى، ئىشەنچىسىنىڭ بارلىقىنى، تاشقى كۈچلەرنىڭ قائىدىلەرنى ئاڭلىشىنىڭ ھاجىتى يوقلۇقىنى ئىپادىلىدى.
</S>
<S ID=12801>
    شۇ جاي ۋاقتى 16-فېۋرال كەچتە ئىككى تەرەپ 17 نۇقتىلىق بولغان، ھەر بىر نۇقتىدا بىر جۈملە سۆز بولغان بىرلەشمە بايانات ئېلان قىلدى.
</S>
<S ID=12802>
بۇنىڭ ئىچىدىكى 5-نۇقتىدا مۇنۇلار ئېنىق بىلدۈرۈلدى: رايون رامكىسىدا شەرقىي جەنۇبىي ئاسىيا ئەللىرى ئىتتىپاقىنى مەركەز قىلغان شەرقىي جەنۇبىي ئاسىيا ئەللىرى ئىتتىپاقى يېتەكچىلىك قىلغان مېخانىزمدا چىڭ تۇرۇش.
</S>
<S ID=12803>
بۇ ئىپادىدە شەرقىي جەنۇبىي ئاسىيا ئەللىرى ئىتتىپاقىنىڭ شەرقىي جەنۇبىي ئاسىيا ئەللىرى ئىتتىپاقى رايونى ئىشلىرىغا بولغان يېتەكچىلىك ھوقۇقى ماھىيەتلىك كۈچەيتىلدى، ئامېرىكىنىڭ قائىدىسى چەتكە قېقىلدى.
</S>
</TEXT>
/BODY
/DOC