<DOC>
<DOCID>TIANSHAN.566954</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-11-23 10:59:24</DATE>
</HEADER>
<BODY>
<HEADLINE>
<S ID=61116>
باي ناھىيەسى ئىلغار مەدەنىيەت ئارقىلىق يېزا ئىدىيە مەدەنىيەت بازىسىنى مۇستەھكەملىدى
</S>
</HEADLINE>
<TEXT>
<S ID=61117>
 قۇربان سايىم خەۋەر قىلىدۇ: باي ناھىەسى يېقىنقى يىللاردىن بۇيان، تەشۋىقات خىزمىتىنىڭ موھىم نوقتىسىنى يېزا، كەنتلەرگە قارىتىپ توغرا جامائەت پىكىرى بىلەن يېزا ئىدىيە مەدەنىيەت بازىسىنى مۇستەھكەملىدى.
</S>
<S ID=61118>
 بۇ ناھىيە ئىلغار مەدەنىيەتنى ئەۋىج ئالدۇرۇپ توغرا جامائەت مۇھىتىنى بەرپا قىلىش، ئۈچ مەدەنىيىلىك قۇرۇلۇشنىڭ ساغلام تەرەققىياتىغا تۈرتكە بولۇش ئۈچۈن، يېزا-بازارلاردىكى مەدەنىيەت، تەشۋىقات خادىملىرىنىڭ خىزمەت شارائىتىنى ياخشىلاپ، رولىنى جارىي قىلدۇرۇشقا ئەۋزەل شارائىت ھازىرلاپ بەردى.
</S>
<S ID=61119>
ناھىيە بويىچە 167 كەنتنىڭ ھەممىسىدە دۆلەت بايرىقى چىقىرىشنى ئادەتكە ئايلاندۇرۇپ، دېھقان-چارۋىچىلارغا بولغان ۋەتەنپەرۋەرلىك تەربىيەسىنى كۈچەيتتى.
</S>
<S ID=61120>
كەنت، مەھەلىلەردە 135 «دېھقان-چارۋىچىلار ئائىلە قىرائەتحانىسى» قۇرۇپ، دېھقان-چارۋىچىلارنىڭ خالىغان ۋاقىتتا پەن-تېحنىكا ئۆگۈنىشىگە شارائىت يارىتىپ بەردى.
</S>
<S ID=61121>
مەھەللىلەر قاراتاختاي گېزىتى، تام گېزىتى تەييارلاپ، ھەم مەزمۇنىنى ۋاقتى-ۋاقتىدا ئالماشتۇرۇپ، دېھقان-چارۋىچىلارنى پارتىيىنىڭ يېزىلارغا قاراتقان سىياسەتلىرىدىن ۋاقتىدا خەۋەردار قىلدى.
</S>
<S ID=61122>
«قۇياش نۇرى قۇرۇلۇشى»نى ھەقىقىي ئەمىلىلەشتۈرۈپ، ھەر يىلى 200 مىڭ يۈەنگە يېقىن مەبلەغ ئاجىرتىپ، كەنت، مەھەللىلەرنى ھەقسىز گېزىت-ژورنال كۆرۈش ئىمكانىيىتىگە ئېرىشتۈردى.
</S>
<S ID=61123>
كەنت، مەھەللىلەردە ئېلىكتىرلىك تەربىيەلەش نۇقتىسى، ئۇچۇر مۇلازىمەت نۇقتىلىرىنى قۇرۇپ، مەھەللىلەرنىڭ ئۇچۇرلاشتۇرۇش قۇرۇلۇشىنى تېزلەتتى.
</S>
<S ID=61124>
دۆلەتنىڭ تۈر ياردىمىنى قولغا كەلتۈرۈش ئارقىلىق يېزىدا مەدەنىيەت مەركىزى، كەنتلەردە مەدەنىيەت ئۆيى سالدۇردى ۋە تۈرلۈك مەدەنىيەت ئۈسكۈنلىرىنى تولۇقلىدى.
</S>
<S ID=61125>
يېزا، كەنتلەردىكى 100گە يېقىن خەلىق سەنئەتكارلىرىنى ئىمتىھان ئېلىپ تاللاپ، ھەر ئايدا ھۆكۈمەتنىڭ 300 يۈەن ياردەم پۇلىدىن بەھرىمان قىلىپ، ئەل ئىچى مەدەنىيەت مىراسلىرىنى توپلاش، ساقلاشقا ئەھمىيەت بەردى.
</S>
<S ID=61126>
ناھىيە يەنە پەن-تېحنىكا، سەھىيە، پىلانلىق توغۇت، مەدەنىيەت تارماقلىرىدىن كۈچ تەشكىللەپ،«تۆتنى يېزىلارعا يەتكۈزۈش پائالىيىتى»نى قانات يايدۇرۇپ، دېھقان-چارۋىچىلارنى قانۇن، سىياسەت ۋە دېھقانچىلىق ساۋاتلىرىدىن خەۋەردار قىلدى، ھەمدە يېزا، كەنتلەردە 100 مەيداندىن كۆپرەك ئويۇن قويۇپ، دېھقان-چارۋىچىلارنىڭ مەنىۋى تۇرمۇشىنى بېيىتتى.
</S>
<S ID=61127>
ھەر بىر كەنتتە ئۈچتىن بەشكىچە رادىيو كانىيى ئورنىتىپ، رادىيو-تېلۋىزىيەنىڭ قاپلىنىش نىسبىتىنى %100 كە يەتكۈزدى.
</S>
<S ID=61128>
40 مىڭ يۈرۈش تېلېۋىزىيە پروگراممىسىنى قوبۇللاش ئاپپىراتىنى دېھقان-چارۋىچىلارنىڭ ئائىلىسىگە قۇراشتۇرۇش خىزمىتىنى تاماملاپ،16 يېزا بازاردىكى 160 مىڭدىن كۆپرەك دېھقان-چارۋىچىنىڭ 108 يۈرۈش رادىيو-تېلېۋىزىيە پروگرامىسىنى ھەقسىز كۆرۈش ئىمكانىيىتىگە ئىگە قىلدى.
</S>
<S ID=61129>
يېزا، كەنتلەردە ھەر ئايدا بىر قېتىم مەشرەپ، ئوغلاق تارتىشىش، چېلىشىش قاتارلىق تۈرلۈك شەكىلدىكى ئاممىۋى مەدەنىيەت پائالىيەتلىرىنى ئويۇشتۇرۇپ، دېھقان-چارۋىچىلارنىڭ مەنىۋى تۇرمۇشىنى بېيىتتى.
</S>
</TEXT>
/BODY
/DOC