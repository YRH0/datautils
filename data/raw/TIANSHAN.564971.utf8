<DOC>
<DOCID>TIANSHAN.564971</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-11-15 14:56:49</DATE>
</HEADER>
<BODY>
<HEADLINE>
<S ID=59304>
ئات باقمىچىلىقى موڭغۇلكۈرە ناھىيەسىنىڭ كوزىر كەسپىگە ئايلاندى
</S>
</HEADLINE>
<TEXT>
<S ID=59305>
    كامال جامال خەۋەر قىلىدۇ: موڭغۇلكۈرە ناھىيەسى مول ئوتلاق بايلىقىغا تايىنىپ ئات باقمىچىلىقىنى تەرەققىي قىلدۇرغاچقا، ناھىيە بويىچە بېقىلىۋاتقان ئات 110 مىڭدىن ئېشىپ، ئاپتونوم رايونىمىز بويىچە بېقىلىۋاتقان ئاتنىڭ %13ىنى ئىگىلەپ، ئات باقمىچىلىقى بۇ ناھىيەنىڭ كوزىر كەسپىگە ئايلاندى.
</S>
<S ID=59306>
    بۇ ناھىيەدىكى ئات باقمىچىلىق كەسپىي ئائىلىسى بايىن ئۇزاق يىللىق ئات بېقىش تەجرىبىسىگە ئىگە بولۇپ، ئۇنىڭ بېقىۋاتقان ئاتلىرى ھازىر 300گە يەتتى.
</S>
<S ID=59307>
ئۇ ئەتراپىدىكى 50 ئائىلىلىك چارۋىچى بىلەن بىرلىشىپ، ئات باقمىچىلىق ھەمكارلىق كوپىراتىپى قۇردى ھەمدە ھەر يىلى تاي سېتىشقا تايىنىپ ھەمكارلىق كوپىراتىپىنىڭ يىللىق كىرىمىنى 1 مىليون 300 مىڭ يۈەنگە يەتكۈزدى.
</S>
<S ID=59308>
    بۇ ناھىيە يېقىنقى يىللاردىن بۇيان پەن – تېخنىكىدا يېڭىلىق يارىتىشنى ھەركەتلەندۈرگۈچ كۈچ، كەسىپلەرنىڭ بىرىكمە تەرەققىياتىنى مۇھىم نۇقتا قىلىپ، نەسىللىك ئات يېتىشتۈرۈش بازىسى، بەيگە ئېتى كۆندۈرۈش بازىسى، ئات مەدەنىيىتىدىن ھۇزۇرلىنىش بازىسى، ئات گۆشىنى پىششىقلاش بازىسى، ئات باقمىچىلىق ئىختىساسلىقلىرىنى تەربىيەلەش بازىسى قۇرۇپ، ئات باقمىچىلىق كارخانىلىرى ۋە ھەمكارلىق كوپىراتىپلىرىنى 29غا، 20دىن ئارتۇق بايتال باققان كەسپىي ئائىلىلەرنى 960قا يەتكۈزۈپ، 5600 ئائىلىلىك دېھقان – چارۋىچىنى مەنپەئەتلەندۈردى.
</S>
<S ID=59309>
ناھىيە بويىچە دېھقان – چارۋىچىلارنىڭ ئات باقمىچىلىق كەسپىدىن قىلغان يىللىق كىشى بېشى كىرىمى 1680 يۈەنگە يەتتى.
</S>
<S ID=59310>
‏    
</S>
</TEXT>
/BODY
/DOC