<DOC>
<DOCID>TIANSHAN.511058</DOCID>
<HEADER>
<CLASS>ئۈرۈمچى</CLASS>
<DATE>2016-03-18 13:01:54</DATE>
</HEADER>
<BODY>
<HEADLINE>
<S ID=20659>
ئۈرۈمچىدە تۇرالغۇ جامائەت فوندى مەركىزىنىڭ تور مۇلازىمەت زالى ئېچىۋېتىلدى
</S>
</HEADLINE>
<TEXT>
<S ID=20660>
   يېقىندا ئۈرۈمچى تۇرالغۇ جامائەت فوندى باشقۇرۇش مەركىزى تور مۇلازىمەت زالى سىستېمىسىنى ئېچىۋەتتى، تۇرالغۇ جامائەت فوندى تاپشۇرۇۋاتقان ئورۇنلار ئېلېكتىرونلۇق گۇۋاھلىق بېرىش ۋە ئىمزا قويۇشتىن كېيىن، توردا ئۇچۇر تەكشۈرۈش، كاردىنال ساننى تەڭشەش قاتارلىق كەسىپلەرنى بېجىرەلەيدىكەن.
</S>
<S ID=20661>
   2016-يىلى تۇرالغۇ جامائەت فوندى باشقۇرۇش مەركىزى ‹‹ئالاقە تورى+ھۆكۈمەت ئىشلىرى مۇلازىمىتى››نى زور كۈچ بىلەن كېڭەيتىپ، كەڭ ئىش بېجىرگۈچى ئامما ئۈچۈن ئەلا سۈپەتلىك، قولايلىق، يۇقىرى ئۈنۈملۈك مۇلازىمەت تەمىنلەيدىكەن، ئۈرۈمچى تۇرالغۇ جامائەت فوندى باشقۇرۇش مەركىزى تور بېكىتى (http://www.wlmqgjj.com/) تور مۇلازىمەت زالى سەھىپىسى شەخسلەر مۇلازىمىتى ۋە ئىدارە-ئورۇنلار مۇلازىمىتىدىن ئىبارەت ئىككى مەزمۇننى ئۆز ئىچىگە ئالىدىكەن.
</S>
<S ID=20662>
   نۆۋەتتە ئۈرۈمچى تۇرالغۇ جامائەت فوندى باشقۇرۇش مەركىزى تورى مەركىزىي خەۋەر، مۇلازىمەت زالى، لىنىيەدە مەسلىھەت سوراش، ئۈرۈمچى تۇرالغۇ جامائەت فوندى تور نۇقتىلىرى خەرىتىسى، قەرز كەسپى جەريانى تونۇشتۇرۇشى قاتارلىق مەزمۇنلارنى ئۆز ئىچىگە ئالىدىكەن.
</S>
<S ID=20663>
   ئۇنىڭدىن باشقا، ئۈرۈمچى تۇرالغۇ كاپالەت فوندى باشقۇرۇش مەركىزى 12329 ئاۋازلىق تەكشۈرۈش، مىكروبىلوگ، تور بېكەت، يانفون تېرمىنالى، ئۈندىدار ئاممىۋى سۇپىسى قاتارلىق كۆپ خىل تەكشۈرۈش ئۇسۇلى بىر گەۋدىلەشتۈرۈلگەن ئۇنىۋېرسال مۇلازىمەت سۇپىسى قۇرغان بولۇپ، بۇ سۇپا شەھەر ئاھالىلىرىگە 24 سائەت ئۈزلۈكسىز تەكشۈرۈش مۇلازىمىتى تەمىنلەپ، تۇرالغۇ جامائەت فوندىغا ئالاقىدار يېڭى سىياسەتلەرنى ۋاقتىدا ئېلان قىلىدىكەن.
</S>
</TEXT>
/BODY
/DOC