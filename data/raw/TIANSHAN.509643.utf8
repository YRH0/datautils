<DOC>
<DOCID>TIANSHAN.509643</DOCID>
<HEADER>
<CLASS>ئۈرۈمچى</CLASS>
<DATE>2016-03-15 12:06:37</DATE>
</HEADER>
<BODY>
<HEADLINE>
<S ID=19894>
ئۈرۈمچى ئاجىز سوغۇق ھاۋا ئېقىمىنىڭ تەسىرىگە ئۇچىرايدۇ
</S>
</HEADLINE>
<TEXT>
<S ID=19895>
    شىنجاڭ شەھەر گېزىتى خەۋىرى: مارت ئايلىرىدىكى تېمپېراتۇرا خۇددى كىچىك ئوماقلارنىڭ چېھرىدىكى تەبەسسۇمدەك شۇنداق تېز ئۆزگىرىپ تۇرىدۇ.
</S>
<S ID=19896>
ئالدىنقى ھەپتە باھاردىكى ئاچچىق سوغۇق ھاۋانى كۈتۈۋالغان كىشىلەر ھەپتە ئاخرىدا قۇياش نۇرى چاقنىغان كۆڭۈللۈك دەم ئېلىش كۈنلىرىنى كۈتۈۋالدى.
</S>
<S ID=19897>
15-مارت، ئاجىز بولغان سوغۇق ھاۋا ئېقىمىنىڭ تەسىرىدە ئۈرۈمچىدە قار ئارىلاش يامغۇر يېغىپ، كىشىلەر تەققەززار بولغان باھارنىڭ قەدىمى ئاستىلايدىكەن.
</S>
<S ID=19898>
    ئۈرۈمچى شەھەرلىك مېتېئورولوگىيە  ئىستانسىسىنىڭ ئالدىن مەلۇماتىغا ئاساسلانغاندا، 15-مارت شەھەر رايونىدا شەرقىي جەنۇب شامىلى چىقىپ، تېمپېراتۇرىنىڭ ئۆرلەش قەدىمى ئىتتىكلەپ يۇقىرى تېمپېراتۇرا℃10 بولىدىكەن.
</S>
<S ID=19899>
15-مارت كېچىدە ھۆل-يېغىن بۇلۇت توپى ئۈرۈمچىگە يېتىپ كېلىپ يامغۇر ياغىدىكەن. سوغۇق ھاۋا ئېقىمىنىڭ تەسىرىدە قىسقا ۋاقتىلىق قار ئارىلاش يامغۇر يېغىپ تېمپېراتۇرا ئازراق تۆۋەنلەيدىكەن.
</S>
<S ID=19900>
    ئومۇمىي جەھەتتىن ئېيتقاندا، مۇشۇ ھەپتىدە ئۈرۈمچىدە تېمپېراتۇرا ئاساسەن تۇراقلىق بولىدىكەن.
</S>
<S ID=19901>
16-مارتتىن باشلاپ ھەپتە ئاخىرىغىچە مەركىزىي شەھەر ئۈرۈمچىدە ھاۋا ئوچۇق بولىدىكەن. كۈندۈزدىكى يۇقىرى تېمپېراتۇرا℃0 تىن يۇقىرى بولۇپ، ئەتىگەن ۋە كەچتىكى يۇقىرى تېمپېراتۇرا℃0 تىن تۆۋەن بولىدىكەن.
</S>
</TEXT>
/BODY
/DOC