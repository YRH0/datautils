<DOC>
<DOCID>TIANSHAN.500351</DOCID>
<HEADER>
<CLASS>شىنجاڭ</CLASS>
<DATE>2016-02-22 16:33:21</DATE>
</HEADER>
<BODY>
<HEADLINE>
<S ID=13980>
شىنجاڭ گۇما ناھىيەسىدە 4.2 بال يەر تەۋرىدى
</S>
</HEADLINE>
<TEXT>
<S ID=13981>
    جۇڭگو يەر تەۋرەشنى كۆزىتىش ئىستانسىسى تورىنىڭ ئۆلچەپ بېكىتىشىچە، 22-فېۋرال سائەت 00:32 ئۆتكەندە، شىنجاڭ ئۇيغۇر ئاپتونوم رايونى خوتەن ۋىلايىتى گۇما ناھىيەسىدە 4.2 بال يەر تەۋرىگەن.
</S>
<S ID=13982>
    يەر تەۋرىگەندىن كېيىن، گۇما ناھىيەلىك ئوت مۇداپىئە چوڭ ئەترىتى تېزلىكتە ناھىيەلىك يەر تەۋرەشنى كۆزىتىش ئىدارىسى، جىددىي ئەھۋالغا تاقابىل تۇرۇش ئىشخانىسى قاتارلىقلار بىلەن ئالاقىلىشىپ، يەر تەۋرەشكە مۇناسىۋەتلىك ئەھۋاللارنى ئىگىلىدى ھەمدە «گېئولوگىيەلىك ئاپەت جىددىي ئەھۋالىغا تاقابىل تۇرۇش لايىھەسى»نى ئىشقا كىرىشتۈردى.
</S>
<S ID=13983>
شۇنىڭ بىلەن بىر ۋاقىتتا خوتەن ۋىلايەتلىك جامائەت خەۋپسىزلىكى ئوت مۇداپىئە تارماق ئەترىتى گۇما ناھىيەسىدە 4.2 بال يەر تەۋرىگەنلىكتىن خەۋەر تاپقاندىن كېيىن دەل ۋاقتىدا خوتەن شەھىرى شورباغ ئوت مۇداپىئە ئوتتۇرا ئەترىتى، گۇما ناھىيەلىك ئوت مۇداپىئە ئوتتۇرا ئەترىتى گېئولوگىيەلىك ئاپەت جىددىي ئەھۋالىغا تاقابىل تۇرۇش تارماق ئەترىتىگە  قۇتقۇزۇش تەييارلىق خىزمەتلىرىنى ياخشى ئىشلەشنى تەلەپ قىلدى.
</S>
<S ID=13984>
    مۇخبىر ماقالە ئەۋەتكەنگە قەدەر ئادەم ئۆلۈش، يارىلىنىش ئەھۋاللىرى  ۋە ئۆيلەرنىڭ ئۆرۈلۈپ كېتىشتەك مەلۇماتلارنى تاپشۇرۇپ ئالمىغان.  
</S>
</TEXT>
/BODY
/DOC