<DOC>
<DOCID>TIANSHAN.490021</DOCID>
<HEADER>
<CLASS>خەلقئارا</CLASS>
<DATE>2016-01-19 18:20:00</DATE>
</HEADER>
<BODY>
<HEADLINE>
<S ID=3954>
مىسىر بىلەن جۇڭگو قول تۇتۇشۇپ مەدەنىيەت ئالماشتۇرۇشنى ئىلگىرى سۈرمەكتە
</S>
</HEADLINE>
<TEXT>
<S ID=3955>
    مىسىرنىڭ مەدەنىيەت مىنىستىرى نامۇنا يېقىندا شىنخۇا ئاگېنتلىقى مۇخبىرىنىڭ زىيارىتىنى قوبۇل قىلغاندا مۇنداق دېدى: رەئىس شى جىنپىڭنىڭ مىسىردىكى تۇنجى قېتىملىق زىيارىتى، مىسىر بىلەن جۇڭگونىڭ ئومۇميۈزلۈك ئىستراتېگىيەلىك شېرىكلىك مۇناسىۋىتىنى چوڭقۇرلاشتۇرىدۇ، بۇ مىسىر بىلەن جۇڭگودىن ئىبارەت ئىككى قەدىمىي مەدەنىيەتلىك دۆلەتنىڭ ئالماشتۇرۇشى ۋە ئەينەك قىلىشىنى ئىلگىرى سۈرۈشتە مۇھىم ئەھمىيەتكە ئىگە.
</S>
<S ID=3956>
    19-يانۋاردىن 23-يانۋارغىچە جۇڭگونىڭ دۆلەت رەئىسى شى جىنپىڭ سەئۇدى ئەرەبىستانى، مىسىر ۋە ئىراندا دۆلەت ئىشلىرى زىيارىتىدە بولىدۇ.
</S>
<S ID=3957>
    نامۇنا مۇنداق دېدى: مىسىر بىلەن جۇڭگو ئۇزاق تارىخقا ۋە مەدەنىيەتكە ئىگە.
</S>
<S ID=3958>
مىسىر بىلەن جۇڭگونىڭ دوستلۇقى ئۇزاق تارىخقا ئىگە. نەچچە مىڭ يىل ئىلگىرى قەدىمىي يىپەك يولى ئىككى دۆلەتنى باغلىغان، بۇ ئىككى تەرەپ ھەمدە يېپەك يولى بويىدىكى دۆلەتلەرنىڭ سودا، ئىقتىساد ۋە ئادىمىيەت ئالماشتۇرۇشىنى ئىلگىرى سۈرگەن.
</S>
<S ID=3959>
    مىسىر بىلەن جۇڭگونىڭ ئۆزئارا ئالاقە قىلىپ، ئۆزئارا ئەينەك قىلىشى، ئىنسانىيەت مەدەنىيىتى تارىخىدىكى دوستانە ھەمكارلىق، ئالماشتۇرۇشنىڭ ئۈلگىسى.
</S>
<S ID=3960>
بۈگۈنكى كۈندە، مىسىر جۇڭگو ئوتتۇرغا قويغان بىر بەلۋاغ بىر يول تەشەببۇسىغا پائال ئاۋاز قوشماقتا، جۇڭگو بىلەن قول تۇتۇشۇپ تىرىشىپ، يىپەك يولىدىن ئىبارەت بۇ مەدەنىيەت ئالماشتۇرۇشىغا قايتىدىن يېڭى ھاياتى كۈچ قوشۇشنى خالايدۇ.
</S>
<S ID=3961>
    نامۇنا مۇنداق دېدى: 1956-يىلى مىسىر بىلەن جۇڭگو دىپلوماتىك مۇناسىۋەت ئورنىتىپ، مىسىر يېڭى جۇڭگو بىلەن تۇنجى بولۇپ دىپلوماتىك مۇناسىۋەت ئورناتقان ئەرەب دۆلىتى ۋە ئافرىقا دۆلىتى بولۇپ قالدى.
</S>
<S ID=3962>
مىسىر بىلەن جۇڭگونىڭ دوستلۇقى تارىخنىڭ سىناقلىرىدىن ئۆتكەن بولۇپ، باشقا كۈن چۈشكەندە بىر بىرىگە ئەز قاتىدىغان قەدىناس دوستلار دېيىشكە بولىدۇ.
</S>
<S ID=3963>
يېڭى جۇڭگونىڭ تۇنجى ئەۋلاد رەھبەرلىرى ئىزچىل تۈردە مىسىرنىڭ ئوخشىمىغان دەۋرلەر، ئوخشىمىغان قاتلاملىرىدىكى ئەدەبىيات- سەنئەت ئىجادىيەتچىلىرى بىلىدىغان ۋە ھۆرمەتلەيدىغان ئوبراز بولۇپ كەلدى
</S>
<S ID=3964>
    ئۇ مۇنۇلارنى بىلدۈردى: زۇڭلى جۇ ئېنلەي بىلەن مىسىرنىڭ سابىق زۇڭتۇڭى ناسىرنىڭ دوستلۇقى مەندە چوڭقۇر تەسىر قالدۇرغان.
</S>
<S ID=3965>
    1955-يىلى ئاپرېلدا ھىندونېزىيەدە ئۆتكۈزۈلگەن باندۇڭ يىغىنىدا، زۇڭلى جۇ ئېنلەي بىلەن زۇڭتۇڭ ناسىر كۆپ قېتىم سۆھبەتلەشكەن.
</S>
<S ID=3966>
شۇ چاغدا جۇڭگو بىلەن مىسىرنىڭ جاھانگىرلىككە، مۇستەملىكىچىلىككە قارشى تۇرۇش مەسىلىسىدىكى مەيدانى بىردەك ئىدى، زۇڭلى جۇ ئېنلەي يەنە جۇڭگو ھۆكۈمىتىگە ۋاكالىتەن مىسىرنىڭ سۈۋەيىش قانىلىنىڭ ئىگىلىك ھوقۇقىنى ئەسلىگە كەلتۈرۈش كۆرۈشىنى تامامەن قوللىغان ئىدى.
</S>
<S ID=3967>
ئىككىيلەن كۆرۈشكەندىن كېيىن باندۇڭ روھىنىڭ ئىلھامى ئاستىدا، ئىككى دۆلەتنىڭ مۇناسىۋىتى ئۇچقاندەك تەرەققىي قىلدى.
</S>
</TEXT>
/BODY
/DOC