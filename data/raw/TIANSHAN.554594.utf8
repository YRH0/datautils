<DOC>
<DOCID>TIANSHAN.554594</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-10-08 11:14:11</DATE>
</HEADER>
<BODY>
<HEADLINE>
<S ID=52253>
چۆچەك شەھىرىدىكى 92 ياشلىق بوۋاي 10مىڭ يۈەن پارتىيە بەدەل پۇلى تاپشۇرۇپ، پارتىيەگە مىننەتدارلىقىنى بىلدۈردى
</S>
</HEADLINE>
<TEXT>
<S ID=52254>
  ياڭ شۇخەن
</S>
<S ID=52255>
　　«خې شېڭماۋ بوۋاينىڭ ئىش- پائالىيەتلىرى ياش پارتىيە ئەزالىرىغا ئۆگىنىش ماتېرىيالى بولالايدۇ، بىز ئۇنىڭ ئىش- پائالىيەتلىرىنى ئۆگىنىپ، پارتىيەمىزنى قىزغىن سۆيۈپ، پارتىيەمىزگە مىننەتدارلىق بىلدۈرۈپ، لاياقەتلىك پارتىيە ئەزاسى بولۇشىمىز كېرەك ... ».
</S>
<S ID=52256>
يېقىندا چۆچەك شەھىرى دۇبەك كوچا باشقارمىسىنىڭ قەرەللىك يىغىنىدا، خادىملار خې شېڭماۋ بوۋاينىڭ ئىش- پائالىيەتلىرىنى ئۆگەندى.
</S>
<S ID=52257>
　　دۇبەك مەھەللىسىدىكى 92 ياشلىق پېشقەدەم پارتىيە ئەزاسى خې شېڭماۋ بۇ يىل «1- ئىيۇل» دىن ئىلگىرى، پارتىيەگە بولغان مىننەتدارلىقىنى بىلدۈرۈش ئۈچۈن، پارتىيە تەشكىلىگە 10 مىڭ يۈەن پارتىيە بەدەل پۇلى تاپشۇردى، ئۇ: بۇ مېنىڭ پارتىيەگە بولغان كۆڭلۈمنى ئىپادىلەيدىغان بىردىنبىر ئۇسۇلۇم، دېدى.
</S>
<S ID=52258>
　　خې شېڭماي 1925- يىلى شەنشى ئۆلكىسىنىڭ شيەنياڭ شەھىرىگە قاراشلىق چەت تاغلىق كەنتتە تۇغۇلغان، 1929- يىلى كەنتتە ئاچارچىلىق بولغاندا، ئۇ ئاتا- ئانىسى بىلەن سەرسانلىق تۇرمۇشىنى باشلىغان، 1931- يىلى ئاچارچىلىقنىڭ ئاخىرقى مەزگىللىرىدە، ئۈچەيلەن شيەنياڭ شەھىرىگە قايتىپ كەلگەن، خې شېڭماۋ كەنتتىكى بىر مەكتەپكە ئوقۇشقا كىرگەن، كېيىن شۇ يەردىكى پېداگوگىكا ئۇنىۋېرسىتېتىغا ئىمتىھان بېرىپ ئۆتكەن، ئۇ ھەربىي سەپكە قاتناشقاندىن كېيىن پارتىيە ئەزاسى بولغان.
</S>
<S ID=52259>
　　خې شېڭماۋنىڭ ماڭا ئېيتىپ بېرىشىچە، ئۇ ھەربىي سەپتىكى تۇرمۇشىنى ئاخىرلاشتۇرغاندىن كېيىن، چۆچەك شەھەرلىك ج خ ئىدارىسىگە تەقسىم قىلىنىپ، 35 يىل ج خ ساقچىسى بولۇپ ئىشلىگەن.
</S>
<S ID=52260>
　　− نەچچە ئون يىل ئۆتۈپ كەتتى، پارتىيەنىڭ ماڭا قىلغان غەمخورلۇقى ئۈزۈلۈپ قالمىدى، ھازىر ياشىنىپ قالغان بولساممۇ تۇرمۇشۇم ياخشى ئۆتۈۋاتىدۇ.
</S>
<S ID=52261>
بۇ يىل پارتىيەمىز 95 ياشقا كىردى، 10 مىڭ يۈەن پارتىيە بەدەل پۇلى تاپشۇرۇشۇمدا ھېچقانداق شەخسىي غەرەز يوق، پەقەت پارتىيەگە بولغان مىننەتدارلىقىمنى بىلدۈردۈم، خالاس.
</S>
<S ID=52262>
　　چۆچەك شەھەرلىك ج خ ئىدارىسى پارتكومىنىڭ شۇجىسى، سىياسىي كومىسسار لى جۈننىڭ تونۇشتۇرۇشىچە، خې شېڭماۋ 10 مىڭ يۈەن پارتىيە بەدەل پۇلىنى ئەكەلگەندىن كېيىن، ئۇنىڭ ئىش- پائالىيەتلىرى ئىدارىدە تېزلا تارقىلىپ، تېخىمۇ كۆپ پارتىيە ئەزاسىنىڭ ئۆز خىزمەت ئورنىدا يېڭى نەتىجىلەرنى يارىتىشىغا تۈرتكە بولغان.
</S>
</TEXT>
/BODY
/DOC