<DOC>
<DOCID>TIANSHAN.516373</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-12 13:18:55</DATE>
</HEADER>
<BODY>
<HEADLINE>
<S ID=24753>
ئۇچتۇرپان ناھىيەسى دېھقان ئىشلەمچىلەرنىڭ قانۇنلۇق ھوقۇق–مەنپەئەتىنى كاپالەتلەندۈردى
</S>
</HEADLINE>
<TEXT>
<S ID=24754>
   ئابدۇسالام نىياز خەۋەر قىلىدۇ: ئۇچتۇرپان ناھىيەسى دېھقان ئىشلەمچىلەرنىڭ ئىش ھەققىنى كەينىگە سۈرۈش سەۋەبىدىن ئەرزىيەت دېلولىرى كېلىپ چىقىشنىڭ ئالدىنى ئېلىپ، ئادەم ئىشلەتكۈچى ئورۇنلار ۋە دېھقان ئىشلەمچىلەر ئوتتۇرىسىدا ئىناق ئەمگەك مۇناسىۋىتى شەكىللەندۈرۈش، ناھىيەنىڭ ئىجتىمائىي مۇقىملىقى ۋە ئەبەدىي ئەمىنلىكىنى ئىلگىرى سۈرۈش ئۈچۈن ئاكتىپ چارە – ئامال تېپىپ، دېھقان ئىشلەمچىلەرنىڭ قانۇنلۇق ھوقۇق – مەنپەئەتىگە كاپالەتلىك قىلدى.
</S>
<S ID=24755>
   ناھىيە بۇ يىل كىرگەندىن بۇيان، ‹‹دېھقان ئىشلەمچىلەرنىڭ ئىش ھەققى كاپالەت مەبلىغىنى باشقۇرۇش ۋاقىتلىق چارىسى››نى تۈزۈپ ۋە مۇكەممەللەشتۈرۈپ، ناھىيەدىكى ئالاقىدار تارماقلارنى تەشكىللەپ، دېھقان ئىشلەمچىلەرنىڭ ئىش ھەققى كاپالەت مەبلىغىنى تاپشۇرۇش تەدبىرلىرىنى قېلىپلاشتۇرۇپ ئەمەلىيلەشتۈردى.
</S>
<S ID=24756>
بۇ چارىنىڭ روھى بويىچە قۇرۇلۇش قىلغۇچى ئورۇنلار قۇرۇلۇش قىلىش سالاھىيىتىگە ئېرىشكەندىن كېيىن ئالدى بىلەن نىسبەت بويىچە دېھقان ئىشلەمچىلەرنىڭ ئىش ھەققى كاپالەت مەبلىغى تاپشۇرۇش، بۇ مەبلەغنى مەخسۇس بانكا ھېسابى ئېچىپ باشقۇرۇش، قۇرۇلۇش تۈرى تەكشۈرۈشتىن ئۆتۈپ تولۇق پۈتكەن ھەم دېھقان ئىشلەمچىلەرنىڭ ئىش ھەققى ئەمەلىيلىشىپ بولغاندىن كېيىن، ئاندىن قۇرۇلۇش قىلغۇچى ئورۇنغا بۇ مەبلەغنى قايتۇرۇپ بېرىشنى تەلەپ قىلدى.
</S>
<S ID=24757>
ھازىرغا قەدەر بۇ ناھىيەدە دېھقان ئىشلەمچىلەرنىڭ ئىش ھەققى كاپالەت مەبلىغىدىن 7 مىليون 864 مىڭ يۈەن يىغىلىپ مەخسۇس بانكا ھېساباتىغا قويۇلۇپ، ئىشلەمچىلەرنىڭ ۋاقتىدا ئىش ھەققى ئېلىشى كاپالەتكە ئىگە بولدى.
</S>
<S ID=24758>
‏
</S>
</TEXT>
/BODY
/DOC