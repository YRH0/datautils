<DOC>
<DOCID>TIANSHAN.513632</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-29 13:05:01</DATE>
</HEADER>
<BODY>
<HEADLINE>
<S ID=22611>
دېھقانلار ئەتىيازلىق تېرىلغۇ تەييارلىقىنى ئوبدان قىلىۋالدى
</S>
</HEADLINE>
<TEXT>
<S ID=22612>
   ئابلىمىت ئەبەيدۇللا خەۋەر قىلىدۇ: كۇچا ناھىيەلىك تەرەققىيات ۋە ئىسلاھات كومىتېتىدىن بۇ يىل ياقا بازىرىنىڭ قاراڭغۇ 1 – كەنتىگە چۈشكەن كادىرلار دېھقانلارنىڭ چىلان دەرەخلىرىنى چاتاش ئىشلىرىغا يېقىندىن ياردەم بېرىپ، ئۇلارنىڭ بۇ يىلمۇ چىلاندىن مول ھوسۇل ئېلىشىغا ئاساس سالدى.
</S>
<S ID=22613>
   19 – مارت كەنتكە چۈشكەن كادىرلار تەكلىپ قىلغان مۇتەخەسسىسلەر كەنت ئاھالىسى ئابلىكىم خەيرىنىڭ چىلانلىقىدا دېھقانلارغا چىلان چاتاش تېخنىكىسىنى چۈشەندۈرۈۋاتاتتى.
</S>
<S ID=22614>
كۆپچىلىك مۇتەخەسسىسلەرنىڭ چۈشەندۈرۈشىنى ئەستايىدىللىق بىلەن ئاڭلىدى ھەم مۇتەخەسسىسلەرنىڭ يېتەكچىلىكىدە چىلان دەرەخلىرىنى چاتاپ رەتلىۋالدى.
</S>
<S ID=22615>
ئابلىكىم خەيرىنىڭ توققۇز مو چىلانلىقى بولۇپ، يىللاردىن بېرى چىلان دەرەخلىرىنى چاتاش ئۈچۈن ئۆچرەت ساقلايتتى، بۇ يىل كەنتكە چۈشكەن كادىرلارنىڭ ياردىمىدە، ئۇنىڭ چىلان دەرەخلىرى بىر كۈندىلا چاتىلىپ بولدى.
</S>
<S ID=22616>
   بۇ كەنتتە 3100 مو مېۋىلىك باغ بولۇپ، بۇ يىلقى ئەتىيازلىق تېرىلغۇ مەزگىلىدە كەنتكە چۈشكەن كادىرلارنىڭ ياردىمى بىلەن كەنتتىكى مېۋىلىك دەرەخلەرنى چاتاش، ئوغۇتلاش، كېسەل ۋە زىيانداش ھاشاراتنىڭ ئالدىنى ئېلىش خىزمىتى ئاخىرلىشىپ قالدى.
</S>
<S ID=22617>
   خىزمەت گۇرۇپپىسىنىڭ مۇئاۋىن باشلىقى باۋ يۈفېڭ مۇنداق دېدى: ئەتىيازلىق تېرىلغۇ مەزگىلىدە بىز ئېتىز بېشىغىچە بېرىپ، دېھقانلارغا ئەتىيازلىق تېرىلغۇ تەييارلىقىنىڭ مۇھىملىقىنى چۈشەندۈرۈپ، ئېتىز بېشىدا ئۇلارنىڭ چىلان دەرەخلىرىنى چاتىشىغا ياردەم بەردۇق.
</S>
<S ID=22618>
‏
</S>
</TEXT>
/BODY
/DOC