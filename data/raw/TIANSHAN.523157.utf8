<DOC>
<DOCID>TIANSHAN.523157</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-05-15 13:24:58</DATE>
</HEADER>
<BODY>
<HEADLINE>
<S ID=28158>
دېھقانلار ئىشىك ئالدىدىلا ئىش ئورنى تاپتى
</S>
</HEADLINE>
<TEXT>
<S ID=28159>
   ئەھمەد ئىسمائىل خەۋەر قىلىدۇ: يېقىندا كۇچا ناھىيەلىك ئادەم كۈچى بايلىقى ۋە ئىجتىمائىي كاپالەت ئىدارىسى كۇچا ناھىيەسىنىڭ ئىشخلا، چىمەن، ئالاقاغا بازىرىدا مەخسۇس خادىم قوبۇل قىلىش پائالىيىتى تەشكىللەپ، دېھقانلارنىڭ بوسۇغا ئاتلىمايلا ئىش ئورنى تېپىشىغا ‹‹يېشىل›› چىراغ يېقىپ بەردى.
</S>
<S ID=28160>
   ئۇقۇشىمچە، بۇ قېتىمقى پائالىيەتكە ناھىيەدىكى يەتتە كارخانا قاتناشقان بولۇپ، بۇ كارخانىلار ئېشىنچا ئەمگەكچىلەرنى تىككۈچىلىك، ئائىلە مۇلازىمەتچىلىكى، يېمەك – ئىچمەك قاتارلىق كەسىپلەر بويىچە 342 ئىش ئورنى بىلەن تەمىنلىگەن. يىغىنغا 570 دىن ئارتۇق ئېشىنچا ئەمگەكچى قاتناشقان بولۇپ، 160 كىشى كارخانىلار بىلەن دەسلەپكى قەدەمدە ئىشقا ئورۇنلىشىش توختامى ئىمزالىغان.
</S>
<S ID=28161>
   سائادەتگۈل يۈسۈپ بۇ پائالىيەتكە قاتنىشىپ ئىش ئورنى تاپقانلارنىڭ بىرى. ئۇ ‹‹ئالتۇن توي›› كىيىم – كېچەك كارخانىسى بىلەن ئىشقا ئورۇنلىشىش توختامى ئىمزالىغان بولۇپ، ئۇ خۇشال ھالدا مۇنداق دېدى: ئەسلىدە بۇ يەرگە كۆرۈپ بېقىش ئۈچۈن كەلگەنىدىم، ئويلىمىغان يەردىن خىزمەت تاپتىم.
</S>
<S ID=28162>
   بۇ كارخانىنىڭ چىمەن بازىرىدىمۇ تارماق دۇكىنى بولغانلىقى ئۈچۈن، سائادەتگۈل يۈسۈپ ياتاق، تاماقتىن غەم قىلمىسىمۇ بولىدىكەن. بۇ قېتىمقى پائالىيەتتە سائادەتگۈل يۈسۈپكە ئوخشاش ئىشقا ئورۇنلىشىش توختامى ئىمزالىغانلار خېلى سالماقنى ئىگىلىگەن.
</S>
</TEXT>
/BODY
/DOC