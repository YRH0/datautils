<DOC>
<DOCID>TIANSHAN.532197</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-07-01 11:02:43</DATE>
</HEADER>
<BODY>
<HEADLINE>
<S ID=31838>
ئورمانچىلىق مەيدانىدىكى دېھقانلار باغۋەنچىلىككە تايىنىپ كىرىمىنى ئاشۇردى
</S>
</HEADLINE>
<TEXT>
<S ID=31839>
   رىزۋانگۈل ئابدۇجېلىل خەۋەر قىلىدۇ: مەكىت ناھىيەسىنىڭ ‹‹1 – ماي›› ئورمانچىلىق مەيدانىدىكى باغۋەنلەر يېقىنقى بىرنەچچە كۈندىن بۇيان تولىمۇ ئالدىراش بولۇپ كەتتى، چۈنكى ئۇلارنىڭ توغاچلىرى پىشىپ، بازارغا كىرىشكە باشلىغانىدى.
</S>
<S ID=31840>
   باغۋەن باۋ شۆخۇانىڭ بېغىدا توغاچلارنىڭ مەززىلىك پۇرىقى دىماغقا ئۇرۇلاتتى. ئۇ ئىككى كۈندىن بۇيان پىشقان توغاچلىرىنى ئۈزۈپ، سەھەردە بازارغا ئاپىرىشقا تەييارلىق قىلدى. توغاچنىڭ سۈپىتى ياخشى بولغاچقا ھەم بازارغا بالدۇر كىرگەچكە، باھاسىمۇ يۇقىرى بولدى. ئۇ مۇنداق دېدى: ھازىرغىچە بىر توننىغا يېقىن توغاچ ساتتىم. بۇ يىل توغاچتىن كۆڭۈلدىكىدەك كىرىم قىلىشىمدا گەپ يوق.
</S>
<S ID=31841>
   ‹‹1 – ماي›› ئورمانچىلىق مەيدانى يېقىنقى يىللاردىن بۇيان دېھقانلارنىڭ كىرىمىنى ئاشۇرۇشنى مەركەز قىلىپ، ئورمانچىلىق مەيدانىنىڭ رايون، تۇپراق ئالاھىدىلىكىگە بىرلەشتۈرۈپ باغۋەنچىلىكنى زور كۈچ بىلەن راۋاجلاندۇردى ھەم باغۋەنلەرنى يېڭى سورتلارنى كىرگۈزۈشكە ئىلھاملاندۇردى. نەتىجىدە باغۋەنچىلىك شۇ جايدىكى دېھقانلارنىڭ كىرىمىنى ئاشۇرىدىغان بېيىش يولى بولۇپ قالدى.
</S>
</TEXT>
/BODY
/DOC