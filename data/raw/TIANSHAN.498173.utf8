<DOC>
<DOCID>TIANSHAN.498173</DOCID>
<HEADER>
<CLASS>خەلقئارا</CLASS>
<DATE>2016-02-16 17:18:43</DATE>
</HEADER>
<BODY>
<HEADLINE>
<S ID=11559>
باشار ئەسەد سۈرىيەنىڭ پۈتكۈل زېمىنىنى ئازاد قىلىدىغانلىقى توغرىسىدا قەسەم قىلدى
</S>
</HEADLINE>
<TEXT>
<S ID=11560>
    فىرانسىيە ئاخبارات ئاگېنتلىقىنىڭ 12-فېۋرالدىكى خەۋىرىگە قارىغاندا، فىرانسىيە ئاخبارات ئاگېنتلىقىنىڭ بىر قېتىملىق زىيارىتىدە بەشار ئەسەدنىڭ داۋاملىق قارشىلىق كۆرسىتىش مەيدانى دۇنيا ئەللىرىنىڭ نۆۋەتتە پۈتۈن كۈچى بىلەن سۈرىيە زۇڭتۇڭى باشار ئەسەدنى بىر ھەپتە ئىچىدە دۈشمەنلىك ھەرىكەتلىرىنى توختىتىشقا تىرىشچانلىق كۆرسىتىش توغرىسىدىكى ئۈمىدلىرىگە سوغۇق سۇ سەپكەن.
</S>
<S ID=11561>
    باشار ئەسەدنىڭ دېيىشىچە، ھۆكۈمەت ئارمىيەسىنىڭ ئالىپ ئۆلكىسىگە ھۇجۇم قىلىشى ئاساسلىقى ئۆكتىچى قوراللىق كۈچلەرنىڭ تۈركىيەدىن ياردەم قوبۇل قىلىشىنى توسۇش ئۈچۈن ئىكەن.
</S>
<S ID=11562>
بۇ قېتىملىق ھەرىكەت رۇسىيەنىڭ قوللىشىغا ئېرىشكەن بولۇپ، نەچچە ئونمىڭلىغان ئاھالىلەر مۇشۇ سەۋەبلىك يۇرت ماكانىدىن قېچىشقا مەجبۇر بولغان.
</S>
<S ID=11563>
    باشار ئەسەد مۇنداق دېدى: ھۆكۈمىتىمىزنىڭ مەقسىتى پۈتكۈل دۆلەت ئىچىنى ئازاد قىلىش.
</S>
<S ID=11564>
نۆۋەتتە سۈرىيەنىڭ كۆپ قىسىم جايلىرىنى ئۆكتىچى تەشكىلات ياكى «ئىسلام دۆلىتى» رادىكال تەشكىلاتى كونترول قىلىپ تۇرغان ئىكەن.
</S>
<S ID=11565>
    ئۇ 11-فېۋرال دەمەشقتە مەخسۇس زىيارەتنى قوبۇل قىلىپ مۇنداق دېدى: مەن ئۈچۈن ئېيتقاندا، ھەرقانداق بىر پارچە يەردىن ۋاز كېچىشكىمۇ بولمايدۇ.
</S>
<S ID=11566>
    بەشار ئەسەد مۇنۇلارنى بىلدۈردى: ئەگەر ئۆكتىچى كۈچلەرنىڭ تۈركىيە، ئىيوردانىيە ۋە ئىراقتىن كېلىدىغان ياردەملىرىنى ئۆچۈپ تاشلىغاندا، بىر يىلغا قالمايلا مەسىلىنى ھەل قىلغىلى بولىدۇ.
</S>
<S ID=11567>
ئەگەر بۇنداق قىلالمىغاندا، ئۇنداقتا مەسىلىنى ھەل قىلىش ئۈچۈن تېخىمۇ ئۇزاق ۋاقىت كېتىدۇ، ھەمدە بۇنىڭغا تۆلەيدىغان بەدەلمۇ زور بولىدۇ.
</S>
<S ID=11568>
    باشار ئەسەدنىڭ قارىشىچە، تۈركىيە بىلەن سەئۇدى سۈرىيە ئۆكتىچى قوراللىق كۈچلەرنىڭ ئاساسلىق قوللىغۇچىلىرى بولۇپ، ئۇلار بەلكىم ھەربىي جەھەتتىن سۈرىيە توقۇنۇشىغا ئارىلىشىشى مۇمكىن ئىكەن.
</S>
</TEXT>
/BODY
/DOC