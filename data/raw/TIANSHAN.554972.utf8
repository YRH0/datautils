<DOC>
<DOCID>TIANSHAN.554972</DOCID>
<HEADER>
<CLASS>شىنجاڭ</CLASS>
<DATE>2016-10-09 13:25:12</DATE>
</HEADER>
<BODY>
<HEADLINE>
<S ID=52668>
شىمالىي شىنجاڭدا تېمپېراتۇرا داۋاملىق تۆۋەنلەيدۇ
</S>
</HEADLINE>
<TEXT>
<S ID=52669>
    تەڭرىتاغ تورى خەۋىرى: كىشلەر 8-ئۆكتەبىر دېھقانلار كالىندارى بويىچە 24 مەۋسۈم ئىچىدىكى 17-مەۋسۇمنى كۈتۈۋالدى.
</S>
<S ID=52670>
بۇ كۈز پەسلىنىڭ رەسمىي باشلانغانلىقىدىن دېرەك بېرىدۇ.
</S>
<S ID=52671>
ئەمدىلا ئاياغلاشقان دۆلەت بايرىمىلىق دەم ئېلىش مەزگىلىدە پۈتۈن شىنجاڭ مىقياسىدا سوغۇق ھاۋا ئېقىمىنىڭ تەسىرىدە تېمپېراتۇرا تۆۋەنلىدى.
</S>
<S ID=52672>
كەلگۈسى بىر ھەپتىدە شىمالىي شىنجاڭدا تېمپېراتۇرا داۋاملىق تۆۋەنلەپ، شىمال ۋە شەرقىي رايونلاردا قىراۋ ئۈششۈكى كۆرۈلىدىكەن.  
</S>
<S ID=52673>
    مۇخبىرنىڭ 8-ئۆكتەبىر شىنجاڭ مېتېئورولوگىيە ئىستانسىسىدىن ئىگىلىشىچە، ئۆكتەبىر ئايلىرى كىرىشى بىلەن، شىنجاڭدا سوغۇق ھاۋا ئېقىمى بىر قەدەر كۆپ كۆرۈلگەن، دۆلەت بايرىمىلىق دەم ئېلىش مەزگىلىدە شىمالىي شىنجاڭ، شەرقىي شىنجاڭدا كۈز كىرگەندىن بۇيانقى ئەڭ كۈچلۈك ھۆل-يېغىنلىق ھاۋارايى كۆرۈلۈپ، تېمپېراتۇرا داۋاملىق تۆۋەنلىگەن.
</S>
<S ID=52674>
تېمپېراتۇرىنىڭ تۆۋەنلەش ئامپلىتۇدىسى℃10~5 قا يېتىپ، شىمالىي شىنجاڭنىڭ كۆپ قىسىم جايلىرىدا تېمپېراتۇرا ئاۋۋالقى يىللارغا قارىغاندا℃10~6 تۆۋەن بولغان.
</S>
<S ID=52675>
سوغۇق ھاۋا ئېقىمى ۋە تېمپېراتۇرىنىڭ داۋاملىق تۆۋەنلىشىگە قارىتا شىنجاڭ مېتېئورولوگىيە ئىستانسىسى 5-ئۆكتەبىر بۇ يىلنىڭ كېيىنكى يېرىم يىلىدىن بۇيانقى تۇنجى قىراۋ ئۈششۈكى كۆك رەڭلىك ئاگاھلاندۇرۇش سىگنالىنى تارقاتقان.
</S>
<S ID=52676>
مېتېئورولوگىيە تارماقلىرىنىڭ مۆلچەرلىشىچە، 8-، 9-ئۆكتەبىر يۇقىرىقى رايونلاردا ئوخشىمىغان دەرىجىدە قىراۋ ئۈششۈكى كۆرۈلىدىكەن.   
</S>
</TEXT>
/BODY
/DOC