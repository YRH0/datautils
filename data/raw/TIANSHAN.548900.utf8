<DOC>
<DOCID>TIANSHAN.548900</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-09-16 11:36:59</DATE>
</HEADER>
<BODY>
<HEADLINE>
<S ID=48714>
بورتالا شەھىرىدىكى ئورگان، كەسپىي ئورۇنلاردىن پېنسىيەگە چىققان خادىملار 8-ئايدىن باشلاپ ئىجتىمائىي كاپالەت ئىدارىسىدىن مائاش ئالىدىغان بولدى
</S>
</HEADLINE>
<TEXT>
<S ID=48715>
‏    تەكلىپلىك مۇخبىرىمىز ئابدۇغېنى ھاجىيۇپ خەۋەر قىلىدۇ: ‹‹ئاپتونوم رايوننىڭ ئورگان، كەسپىي ئورۇنلاردىن پېنسىيەگە چىققان خادىملارنىڭ كۈتۈنۈش سۇغۇرتا تۈزۈمى ئىسلاھاتىنى يولغا قويۇش پىكرى››گە ئاساسەن بورتالا شەھىرى ئورگان، كەسپىي ئورۇنلاردىن پېنسىيەگە چىققانلارنىڭ مائاشىنى تارقىتىشنى مالىيەدىن ئىجتىمائىي كاپالەت تارمىقىغا يۆتكىدى.
</S>
<S ID=48716>
8 – ئاينىڭ ئاخىرىغىچە بورتالا شەھىرىدىن پېنسىيەگە چىققانلار 2373 كە يەتكەن، بۇلارنىڭ ھەر ئايلىق مائاشى 9 مىليون 823 مىڭ يۈەن بولۇپ، ھازىر پېنسىيەگە چىققان خادىملارنىڭ 8 – ئايلىق مائاشى تارقىتىلىپ بولۇنغان.
</S>
<S ID=48717>
    شەھەرلىك ئىجتىمائىي كاپالەت ئىدارىسى كادىرلار ئىشلىرى، مالىيە، بانكا تارماقلىرى بىلەن زىچ ماسلىشىپ، پېنسىيەگە چىققان خادىملارنىڭ سانىنى توغرا ئىگىلەپ ۋە مائاش تەمىناتىنى بىرمۇ بىر سېلىشتۇرۇپ پېنسىيەگە چىققان خادىملارنىڭ مائاشىنىڭ ۋاقتىدا تارقىتىلىشىغا كاپالەتلىك قىلدى.
</S>
<S ID=48718>
شۇنىڭ بىلەن بىللە، شەھەرلىك ئىجتىمائىي كاپالەت ئىدارىسى يېڭىدىن كۆپەيگەن پېنسىيەگە چىققانلارنىڭ تەستىقىنى دەرىجىمۇ دەرىجە تەكشۈرۈپ، تەستىق سېلىش، ‹‹تەستىق بولمىسا چىقىم قىلماسلىق، رەھبەر قول قويمىغان بولسا ئىجرا قىلماسلىق›› تۈزۈمىنى ئىجرا قىلدى.
</S>
<S ID=48719>
‏
</S>
</TEXT>
/BODY
/DOC