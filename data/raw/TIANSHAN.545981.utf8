<DOC>
<DOCID>TIANSHAN.545981</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-09-01 13:16:46</DATE>
</HEADER>
<BODY>
<HEADLINE>
<S ID=45050>
مەكىت ناھىيەسى خاتىرجەم ئولتۇراقلاشتۇرۇپ خەلقنى بېيتىش قۇرۇلۇشىنى ھەقىقىي تۈردە ھەر مىللەت دېھقان ئاممىسىنى بېيىتىدىغان قۇرۇلۇشقا ئايلاندۇردى
</S>
</HEADLINE>
<TEXT>
<S ID=45051>
   بۇ يىل كىرگەندىن بۇيان، مەكىت ناھىيەسى خاتىرجەم ئولتۇراقلاشتۇرۇپ خەلقنى بېيىتىش قۇرۇلۇشى بىلەن ھويلا-ئاران ئىگىلىكىنى تەرەققى قىلدۇرۇشنى بىرلەشتۈرۈپ، خاتىرجەم ئولتۇراقلاشتۇرۇپ خەلقنى بېيتىش قۇرۇلۇشىنى ھەقىقىي تۈردە ھەر مىللەت دېھقانلار ئاممىسىنى بېيىتىدىغان قۇرۇلۇشقا ئايلاندۇرۇدى.
</S>
<S ID=45052>
   بۇ يىل بۇ ناھىيەنىڭ قىزىلئاۋات يېزىسى خاتىرجەم ئولتۇراقلاشتۇرۇپ خەلقنى بېيىتىش قۇرۇلۇشى داۋامىدا «بىر كەنتتە بىر پىلان، بىر ئائىلىدە بىر لايىھە بولۇش» نى ئەمەلىيلەشتۈرۈپ، كۆلەم، ئىقتىدار، سۈپەت، كەسىپتە ئارقىدا قالماسلىق ئۆلچىمىدە چىڭ تۇرۇپ، يېڭى سېلىنغان ئۆيلەردە سۇ، توك، يول، ئاشخانا، ھاجەتخانا، مۇنچا قاتارلىقلارنىڭ تولۇق بولۇشىغا كاپالەتلىك قىلدى ھەمدە خاتىرجەم ئولتۇراقلاشتۇرۇپ خەلقنى بېيىتىش قۇرۇلۇشى بىلەن دېھقانلارنىڭ كىرىمىنى ئاشۇرۇپ بېيىتىدىغان كەسىپلەرنى زىچ بىرلەشتۈرۈپ، خاتىرجەم ئولتۇراقلىشىپلا قالماي، يەنە بېيىشتەك نىشاننى ئەمەلگە ئاشۇردى.
</S>
<S ID=45053>
ئارزىگۈل بولسا قىزىلئاۋات يېزا دەرۋازاقۇم كەنتىدىكى بىر دېھقان، بۇ يىل 3- ئايلاردا ئۇلار بىر ئائىلە كىشىلىرى ئىلگىرىكى نەچچە ئون يىل ياشىغان كونا كېسەكلىك ئۆيى بىلەن خوشلىشىپ، يورۇق، ئازادە يېڭى ئۆيگە كۆچۈپ كىردى.
</S>
<S ID=45054>
يېڭى ئۆينىڭ ئومۇمىي كۆلىمى 200 نەچچە كىۋادرات مېتىر بولۇپ، رەتلىك، پىلانلىق سېلىنغان.
</S>
<S ID=45055>
يېڭى ئۆيگە كۆچۈپ كىرگەندىن كېيىن، بۇ بىر ئائىلە كىشىلىرىنىڭ تۇرمۇش شارائىتىدا زور ياخشىلىنىشلار بولغان.
</S>
<S ID=45056>
ئارزىگۈل خۇشال ھالدا مۇنداق دەيدۇ: «يېڭى سالغان ئۆيىمىزنىڭ ئاشخانا، تازىلىق ئۆيى، سۇ، توك قاتارلىق ئەسلىھەلىرى تولۇق، مۇشۇنداق ياخشى ئۆيلەردە ئولتۇرالىغانلىقىمىزدىن ئىنتايىن خۇشال بولدۇق، بۇلارنىڭ ھەممىسى پارتىيە، ھۆكۈمەتنىڭ ياخشى سىياسەتلىرىنىڭ بىزلەرگە ئېلىپ كەلگەن پايدىسى».
</S>
<S ID=45057>
   ئىگىلىنىشىچە، مەكىت ناھىيەسى بۇ يىل 6 مىڭ يۈرۈش ئەمىن ئۆي سېلىشنى پىلانلىغان بۇلۇپ، ھازىر ئاساسەن پۈتۈپ كۆچۈپ كىرىش باسقۇچىغا كىرىپ قالغان.
</S>
<S ID=45058>
شۇنىڭ بىلەن بىر ۋاقىتتا، بۇ ناھىيە يەنە بۇ يىلقى ۋەزىپىلەرنى ئورۇنلاش ئاساسىدا بالدۇر پىلانلاش، بالدۇرراق تەييارلىق قىلىش پىرىنسپى بويىچە، كېلەر يىلى سالماقچى بولغان 10 مىڭ يۈرۈش خاتىرجەم ئولتۇراقلاشتۇرۇپ خەلقنى بېيتىش ئۆيىنىڭ ماددىي ئەشيالىرىنى تەييارلاش خىزمىتىنى ياخشى ئېلىپ بېرىۋېتىپتۇ.
</S>
</TEXT>
/BODY
/DOC