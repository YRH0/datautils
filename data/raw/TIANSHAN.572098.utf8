<DOC>
<DOCID>TIANSHAN.572098</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-14 17:12:44</DATE>
</HEADER>
<BODY>
<HEADLINE>
<S ID=65113>
يوپۇغا ناھىيەسىدە ‹‹بەشنى يېزىلارغا يەتكۈزۈش›› پائالىيىتى ئاممىغا ئەمەلىي نەپ يەتكۈزدى
</S>
</HEADLINE>
<TEXT>
<S ID=65114>
 ئىمىنجان تۇرسۇن خەۋەر قىلىدۇ: 11 – ئاينىڭ 2 – كۈنى يوپۇغا ناھىيەسىنىڭ بايئاۋات يېزىسىدىكى مەدەنىيەت مەيدانى ناھىيەلىك پارتكوم تەشۋىقات بۆلۈمى تەشكىللىگەن ‹‹بەشنى يېزىلارغا يەتكۈزۈش›› پائالىيىتىگە قاتنىشىش ئۈچۈن كەلگەن ئامما بىلەن تولغان بولۇپ، ‹‹ئىللىقلىق يەتكۈزۈش، بەھرىمەن بولۇش›› تېمىسىدىكى قانۇن، سىياسەت، مەدەنىيەت، پەن – تېخنىكا، سەھىيەنى يېزىلارغا يەتكۈزۈش پائالىيىتىنىڭ ھەر قايسى تۈرلىرىدىن بۇ يېزىدىكى ئامما ئەمەلىي نەپكە ئېرىشتى.
</S>
<S ID=65115>
بىر قىسىم ئامما ناھىيەلىك ‹‹يېشىل مەرۋايىت›› سەنئەت ئۆمىكىدىكىلەر ئورۇنلىغان قىزىقارلىق ئېتۇت، ناخشا – ئۇسسۇل، مەدەنىيەت – سەنئەت نومۇرلىرىدىن ھۇزۇرلانسا يەنە بىر قىسىم ئامما قانۇن، پەن – تېخنىكا، ساغلاملىق بىلىملىرى ئوقۇشلۇقلىرى يايمىسىدىن ئۆز ئېھتىياجىغا ماس كېلىدىغان كىتاب ۋە گېزىت – ژۇرناللارنى تاللاپ ئوقۇۋاتاتتى.
</S>
<S ID=65116>
بىر قىسىم ئامما ئاپتونوم رايونلۇق پارتكومنىڭ يېزىلارغا قاراتقان تۈرلۈك سىياسەتلىرى ھەققىدىكى رادىيو تەشۋىقاتىدىن ئەمەلىي چۈشەنچىگە ئىگە بولدى ھەم سىياسەتتىن بەھرىمەن بولۇش جەھەتتە يولۇققان بىر قىسىم ئەھۋاللارغا قارىتا مۇناسىۋەتلىك تەشۋىقات خادىملىرىدىن نەق مەيداندا مەسلىھەت سوراپ، مەسىلىلەرنى ئىلمىي يوسۇندا ھەل قىلىش ئۇسۇللىرىنى بىلىۋالدى.
</S>
<S ID=65117>
    بۇ ناھىيە يېقىندىن بۇيان قانات يايدۇرغان ‹‹بەشنى يېزىلارغا يەتكۈزۈش›› پائالىيىتىدە، ج ك پ 18 – نۆۋەتلىك مەركىزىي كومىتېتى 6 – ئومۇمىي يىغىنى ۋە ج ك پ ئاپتونوم رايونلۇق 9 – قۇرۇلتىيىنىڭ روھىنى ئامما ئارىسىدا تەشۋىق قىلىش، ئەمەلىيلەشتۈرۈش مۇھىم نۇقتا قىلىنغان بولۇپ، ھەر قېتىملىق پائالىيەتتە ئاپتونوم رايونلۇق پارتكومنىڭ ‹‹مىللەتللەر ئىتتىپاقلىقى – تەرەققىياتى يىلى›› پائالىيىتى ۋە ‹‹مىللەتلەر ئىتتىپاقلىشىپ بىر ئائىلە كىشىلىرىدەك بولۇش›› پائالىيىتىنىڭ مۇھىم ئەھمىيىتى، يېتەكچى ئىدىيەسى، سىياسەت ئەۋزەللىكى قاتارلىق مول مەزمۇنلۇق مەدەنىيەت – سەنئەت نومۇرلىرى ئارقىلىق 70 مىڭ ئادەم (قېتىم) دىن ئارتۇق ھەر مىللەت ئاممىسىغا كەڭ كۆلەملىك تەشۋىق قىلىندى.
</S>
<S ID=65118>
30 مىڭ ئادەم (قېتىم)دىن ئارتۇق ئاممىغا تۈرلۈك قانۇن، پەن – تېخنىكا، ساغلاملىق بىلىملىرى ئوقۇشلۇقلىرى تارقىتىپ بېرىلىپ، ئۇلارنىڭ قانۇننى بىلىش، پەن – تېخنىكا ئۆگىنىش، سالامەتلىكىنى ئاسراش مەدەنىي تۇرمۇش ئادىتىنى يېتىلدۈرىشىگە ياردەم بېرىلدى.
</S>
<S ID=65119>
‏    
</S>
</TEXT>
/BODY
/DOC