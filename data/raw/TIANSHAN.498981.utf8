<DOC>
<DOCID>TIANSHAN.498981</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-18 18:53:30</DATE>
</HEADER>
<BODY>
<HEADLINE>
<S ID=12761>
بازىرى كاسات ئۈزۈمنىڭ خېرىدارى چىقتى
</S>
</HEADLINE>
<TEXT>
<S ID=12762>
    ئابدۇسالام قادىر خەۋەر قىلىدۇ: ئىلى قازاق ئاپتونوم ئوبلاستىدا بۇلتۇر ئۈزۈم بازىرى كاسات بولۇپ، بەزىدە ھەر كىلوگىرام ئۈزۈمنىڭ توپ تارقىتىش باھاسى بىر يۈەنگە چۈشۈپ قالدى، مۇشۇنداق ئەھۋالدا قورغاس شەھىرىدىكى ئۈزۈمچىلىك ئائىلىلىرى ئۈزۈمىنىڭ ھەر كىلوگىرامىنى 5.8 يۈەندىن تايلاند قاتارلىق شەرقىي جەنۇبىي ئاسىيا دۆلەتلىرىگە سېتىپ، ئوبدان كىرىم قىلدى.
</S>
<S ID=12763>
بۇ قورغاس چېگرادىن كىرىپ – چىقىشنى تەكشۈرۈش – كارانتىن قىلىش ئىدارىسىدىن ‹‹ئۈچ ئەل›› خىزمىتى بويىچە قورغاس شەھىرىنىڭ موخۇر چارۋىچىلىق فېرمىسى قارئۆي كەنتىگە چۈشكەن كادىرلارنىڭ دېھقانلارغا قىلىپ بەرگەن ئەمەلىي ئىشى.
</S>
<S ID=12764>
كەنتكە چۈشكەن كادىرلار ئاچقان يېزا ئىگىلىك مەھسۇلاتلىرىنى ئېكسپورت قىلىش يېشىل يولى ئارقىلىق قورغاس شەھىرىدىكى بىر يېزا بىلەن بىر چارۋىچىلىق فېرمىسىنىڭ 300 توننا ئۈزۈمى چەت ئەلگە ئېكسپورت قىلىنىپ، سېتىلىش سوممىسى 10 مىليون يۈەنگە يېتىپ، دېھقانلار 3 مىليون يۈەن ساپ كىرىم قىلدى.
</S>
<S ID=12765>
   قورغاس شەھىرىنىڭ ئىككى يېزا، مەيدان ۋە بىڭتۈەن 4 – شىسىنىڭ ئىككى تۈەن – مەيدانى بەلگىلىك كۆلەمدە باغ بىنا قىلغان بولۇپ، كەنتكە چۈشكەن كادىرلار بۇ جايلارنىڭ جۇغراپىيەلىك ئەۋزەللىكىنى كۆزدە تۇتۇپ، ئالاھىدە مېۋىلەرنى ئېكسپورت قىلىپ سېتىشنى مۇھىم ئورۇنغا قويدى.
</S>
<S ID=12766>
قورغاس شەھىرىنىڭ قۇرۇلغىنىغا ئۇزاق بولمىغاچقا، ئالاقىدار فۇنكسىيەلىك تارماقلار تېخى تولۇق تەسىس قىلىنمىغان، يېزا – ئىگىلىكىنى كەسىپلەشتۈرۈش ئۈنۈمى تازا كۆرۈنەرلىك ئەمەس، ئېكسپورت قىلىنىدىغان مېۋىلەرنىڭ سۈپەت بىخەتەرلىكىنى باشقۇرۇش سەۋىيەسى يۇقىرى بولماسلىق مەسىلىلىرى يېزا ئىگىلىك مەھسۇلاتلىرىنى ئېكسپورت قىلىش ۋە دېھقانلارنىڭ كىرىمىنى ئاشۇرۇشنى چەكلەپ كېلىۋاتقانىدى.
</S>
<S ID=12767>
كەنتكە چۈشكەن كادىرلار خەلققە نەپ يەتكۈزۈش پىلانىنى يولغا قويۇپ، تېرىقچىلىقتىن بازا قۇرۇلۇشىغىچە، تەكشۈرۈپ تەستىقلاشتىن ئېكسپورت قىلىپ سېتىشقىچە مەسئۇل بولۇشنى ئىشقا ئاشۇردى.
</S>
<S ID=12768>
   قارئۆي كەنت ئاھالىسى سۈي شۆچىن مۇنداق دېدى: مەن بۇلتۇر 12 مو يەرگە تېرىغان قىزىل يەر شارى ئۈزۈمى تەكشۈرۈشتىن ئۆتۈپ ھەممىسى چەت ئەلگە سېتىلدى.
</S>
<S ID=12769>
   خىزمەت گۇرۇپپىسىنىڭ باشلىقى جاڭ شىن مۇنداق دېدى: قارئۆي كەنتىدىكى %90 دېھقان قىزىل يەرشارى ئۈزۈمى تېرىيدۇ، ئىلگىرى سېتىش قىيىن مەسىلە بولۇپ كەلگەن ئىكەن، ھازىر ئۈزۈم سېتىش يوللىرى راۋانلاشتى، بۇنىڭدىن كېيىن ئېكسپورت قىلىنىدىغان يېزا ئىگىلىك مەھسۇلاتلىرىنىڭ سۈپەت بىخەتەرلىكىنى يۇقىرى كۆتۈرۈشنى چۆرىدەپ، بۇ يەردىكى ئەلا سورتلۇق ئالما، ئۈزۈمنى خەلقئارا بازارغا كىرگۈزۈشكە تىرىشىمىز.
</S>
<S ID=12770>
‏
</S>
</TEXT>
/BODY
/DOC