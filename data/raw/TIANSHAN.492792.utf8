<DOC>
<DOCID>TIANSHAN.492792</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-25 17:05:02</DATE>
</HEADER>
<BODY>
<HEADLINE>
<S ID=5628>
يەكەن ناھىيەسى خەلق تۇرمۇشى سېلىنمىسىنى كۆپەيتىپ، ئىقتىسادنىڭ سىجىل ئېشىشىنى ئىشقا ئاشۇردى
</S>
</HEADLINE>
<TEXT>
<S ID=5629>
    ئىختىيارىي مۇخبىرىمىز پاشاگۈل ئابدۇراخمان خەۋىرى: يەكەن ناھىيەسى ئۆتكەن«12-بەش يىل»لىق پىلان داۋامىدا« خەلق تۇرمۇشى قۇرۇلۇشى» يىلىنى ئۇدا بەش يىل يولغا قويۇپ، ھەر يىلى ناھىيە مالىيەسى ئاممىۋى خامچوت چىقىمىنىڭ %80 ىنى خەلق تۇرمۇشىغا سەرپ قىلىپ، ئاممىنىڭ ئىشلەپچىقىرىش، تۇرمۇش شارائىتىنى ياخشىلاپ، شەھەر-بازار ئاھاللىرىنىڭ ئوتتۇرىچە كىرىمىنى 10 مىڭ 69 يۈەندىن 18 مىڭ 245 يۈەنگە، دېھقانلارنىڭ كىرىمىنى 3362 يۈەندىن 6722 يۈەنگە يەتكۈزۈپ، ھەر يىلى ئوتتۇرا ھېساپ بىلەن ئايرىم-ئايرىم ھالدا %14.7 ۋە %14.9 دىن ئېشىشىغا تۈرتكە بولدى.
</S>
<S ID=5630>
    بۇ ناھىيە 2010-يىلدىن بۇيان، بىر قاتار ئۈنۈملۈك تەدبىرلەرنى يولغا قويۇپ، شەھەر-يېزىلاردا ئەمىن تاپقۇزۇپ خەلقنى بېيىتىش ئۆيىدىن 70 مىڭ 300 يۈرۈش، چارۋىچىلارنى مۇقىم ئولتۇراقلاشتۇرۇپ گۈللەندۈرۈش ئۆيىدىن 1797 يۈرۈش، كاپالەتلىك ئۆيدىن 50 مىڭ 80 يۈرۈش سېىلىپ، ئاممىنىڭ تۇرالغۇ ئۆي شارائىتىنى ياخشىلاپ بەردى.
</S>
<S ID=5631>
يىزىلاردىكى 71 مىڭ ئائىلىگە تۇرۇبا سۈيى، 26 مىڭ 700 ئائىلىگە توك يەتكۇزۇپ، ئۇلانى خاتىرجەم سۇ، توك ئىشلىتىش ئىمكانىتىگە ئىگە قىلدى.
</S>
<S ID=5632>
يېزا-بازار، كەنتلەرنى تۇتاشتۇرىدىغان 1121 كىلومېتىر يېزا تاشيولىنى يىڭىدىن ياسىدى.
</S>
<S ID=5633>
شەھەر-بازار، يېزىلاردىكى73 مىڭ 600 كىشىنى تۈرلۈك ئىش ئورۇنلىرى بويىچە يىڭىدىن ئىشقا ئورۇنلاشتۇرۇپ، ئىشسىزلىق نىسبىتىنى ئۇدا %4 ئىچىدە كونتېرول قىلدى.
</S>
<S ID=5634>
753مىليۇن يۈەن مەبلەغ سىلىپ جەنۇبىي شەھەر ئوقۇتۇش رايۇنىدىكى7 مەكتەپ ۋە بەشكەنت بازارلىق «قوش تىل» تەجرىبە ئوتتۇرا مەكتىپى قۇرۇلۇشى قاتارلىق بىر تۈركۈم قۇرۇلۇشلارنى يېڭىلاپ، مائارىپ ئىشلىرىنىڭ تەرەققىياتىنى ئىلگىرى سۈردى.
</S>
<S ID=5635>
ئوقۇشتىن بۇرۇنقى ئىككى يىللىق «قوش تىل» مائارىپىنىڭ ئومۇملىشىش نىسبىتىنى %78.8 دىن %90 كە ، ئوتتۇرا – باشلانغۇچ مەكتەپلەردە «قوش تىل» ئوقۇتۇشىنىڭ قاپلىنىش نىسبىتىنى %35 دىن %51.2 كە ، تولۇق ئوتتۇرا باسقۇچىغا ئوقۇشقا كىرىش نىسبىتىنى %32.9 دىن %92.2 كە يەتكۈزدى .
</S>
<S ID=5636>
بەش يىلدا 142مىڭ كىشىنى نامراتلىقتىن قۇتۇلدۇرۇپ، نامراتلىق نىسبىتىنى %43.2 دىن %29 كە تۆۋەنلەتتى.
</S>
<S ID=5637>
ئۇنىڭدىن باشقا ئىجتىمائىي كاپالەت، داۋالاش مۇلازىمىتى سىستېمىسىنى ئۈزلۈكسىز مۇكەممەللەشتۈرۈپ، ھەممە كىشىنى ئاساسىي ئىجتىمائىي كاپالەتتىن بەھرىمەن قىلىش نىشانى ئومۇميۈزلۈك ئىشقا ئاشۇردى.
</S>
</TEXT>
/BODY
/DOC