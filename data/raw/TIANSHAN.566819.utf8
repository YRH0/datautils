<DOC>
<DOCID>TIANSHAN.566819</DOCID>
<HEADER>
<CLASS>نەزەرىيە</CLASS>
<DATE>2016-11-11 16:49:49</DATE>
</HEADER>
<BODY>
<HEADLINE>
<S ID=58424>
پارتىيەنىڭ ئىختىساسلىقلارنى باشقۇرۇشى ئۇلارنىڭ ئۆز ئىقتىدارىنى تولۇق جارى قىلدۇرۇش ئۈچۈندۇر
</S>
</HEADLINE>
<TEXT>
<S ID=58425>
جاڭ خۇڭ خەن فېي
</S>
<S ID=58426>
 يولداش شى جىنپىڭ پارتىيە ئىختىساسلىقلارنى باشقۇرۇشتا، ئاساسلىقى ماكرو سىياسەتنى، ماسلاشتۇرۇشنى ۋە مۇلازىمەت قىلىشنى باشقۇرىدۇ، پارتكوم ئىختىساسلىقلار خىزمىتىنىڭ بارلىق كونكرېت ئىشلىرىنى ئۆز ئالدىغا تارتىۋالماسلىقى كېرەك، دەپ تەكىتلىدى.
</S>
<S ID=58427>
بىراق، بەزى رەھبىرىي كادىرلار ۋە تەشكىلىي تارماقلار ئىختىساسلىقلارنى باشقۇرۇشتا پارتىيەنىڭ كادىرلارنى باشقۇرۇش چارىسىنى شۇ پېتى كۆچۈرۈپ قوللانغانلىقتىن، پارتىيەنىڭ ئىختىساسلىقلارنى باشقۇرۇش پىرىنسىپى ئەينەن ئىجرا قىلىنماي، ئىختىساسلىقلارنىڭ يېڭىلىق يارىتىشىنى چەكلەپ قويدى. بۇ خىل خاھىشنى تۈگىتىش كېرەك.
</S>
<S ID=58428>
 پارتىيەنىڭ ئىختىساسلىقلارنى باشقۇرۇشىنىڭ مەقسىتى ئۇلاردىن ياخشى ھەم جانلىق پايدىلىنىش ئۈچۈندۇر.
</S>
<S ID=58429>
پارتىيەنىڭ ئىختىساسلىقلارنى باشقۇرۇش خىزمىتىنىڭ پىشاڭلىق ۋە تەسىر كۆرسىتىش رولىنى تولۇق جارى قىلدۇرۇپ، ئىختىساسلىقلاردىن ياخشى ھەم جانلىق پايدىلىنىپ، ئۇلارنى يېڭىلىق يارىتىشقا رىغبەتلەندۈرۈش پارتىيەنىڭ ئىختىساسلىقلارنى باشقۇرۇشىنىڭ نىشانى ۋە يۆنىلىشى.
</S>
<S ID=58430>
يولداش شى جىنپىڭ مۇنداق دەپ تەكىتلىدى: پارتىيەنىڭ ئىختىساسلىقلارنى باشقۇرۇش پىرىنسىپىدا چىڭ تۇرۇپ ۋە ئۇنى مۇكەمەللەشتۈرۈپ، پارتىيەنىڭ ئىختىساسلىقلارنى باشقۇرۇش ئۇسۇلىنى ھەقىقىي ياخشىلاپ، ئىختىساسلىقلارنى ھەقىقىي ئازاد قىلىپ، تەرەققىي قىلدۇرۇپ، ئۇلاردىن ياخشى ھەم جانلىق پايدىلىنىش كېرەك.
</S>
<S ID=58431>
بۇ، پارتىيەنىڭ ئىختىساسلىقلارنى باشقۇرۇشى ھەر خىل بەلگىلىمىلەر بىلەن ئۇلارنى چەكلەپ قويۇش بولماستىن، بەلكى ئۇلارنىڭ تەرەققىي قىلىشىنى چۈشەپ قويۇۋاتقان كونا ئىدىيە، كونا قاراش ۋە قالاق باشقۇرۇش مېخانىزملىرىنى دادىللىق بىلەن ئۆزگەرتىپ، ئىختىساسلىقلارنى تەرەققىي قىلدۇرۇشنىڭ ھاياتىي كۈچكە تولغان تۈزۈلمە – مېخانىزمنى ئورنىتىپ ۋە ئۇنى مۇكەممەللەشتۈرۈپ، ئىختىساسلىقلارنىڭ تالانتىنى جارى قىلدۇرۇشى ئۈچۈن تېخىمۇ كۆپ پۇرسەت ۋە بوشلۇق يارىتىپ بېرىش ئىكەنلىكىنى تولۇق چۈشەندۈرۈپ بەردى.
</S>
<S ID=58432>
 پارتىيەنىڭ ئىختىساسلىقلارنى باشقۇرۇشىدىكى مۇھىم نۇقتا ئومۇمىيەتنى كۆزلەپ، چوڭ ئىشلارنى باشقۇرۇشتىن ئىبارەت.
</S>
<S ID=58433>
ھەر دەرىجىلىك پارتكوملار پارتىيەنىڭ ئىختىساسلىقلارنى باشقۇرۇشىدىكى مەسئۇلىيەت سۇبيېكتى بولۇش سۈپىتى بىلەن، ئومۇمىيەتنى كۆزلەش ۋە تەرەپلەرنى ماسلاشتۇرۇشتەك رەھبەرلىك يادروسىلىق رولى بويىچە چوڭ ئىشلارنى باشقۇرۇش، ھالقىلىق نۇقتىلارنى تۇتۇشتەك فۇنكسىيەگە ئىگە.
</S>
<S ID=58434>
بۇ خىل فۇنكسىيەلىك رولنى يىغىنچاقلاپ ئېيتقاندا، ماكرو جەھەتتە تىزگىنلەش، سىياسىي جەھەتتە كاپالەتلىك قىلىش، ياخشى ماسلاشتۇرۇش ۋە مۇلازىمەت قىلىشتۇر. ماكرو جەھەتتە تىزگىنلەش ئىختىساسلىقلارنىڭ يىراق كەلگۈسى تەرەققىيات پىلانىنى تەتقىق قىلىپ تۈزۈپ چىقىش، ئىختىساسلىقلار خىزمىتىدىكى مۇھىم ئىشلار توغرىسىدا تەدبىر بەلگىلەش، ئىختىساسلىقلار خىزمىتى توغرىسىدىكى مۇھىم سىياسەت ۋە فاڭجېنلارنى تۈزۈپ چىقىش قاتارلىقلارنى ئۆز ئىچىگە ئالىدۇ.
</S>
<S ID=58435>
سىياسىي جەھەتتە كاپالەتلىك قىلىش ئاساسلىقى پارتىيە ئىختىساسلىقلارنى باشقۇرۇشنىڭ رەھبەرلىك تۈزۈلمىسىنى مۇكەمەللەشتۈرۈپ، ئىختىساسلىقلارنى كىرگۈزۈش، تەربىيەلەش ۋە ئىشلىتىش توغرىسىدىكى سىياسەتلەرنى تاكامۇللاشتۇرۇپ، ئىختىساسلىقلارنىڭ يۆتكىلىشى بىلەن تەقسىملىنىشى، باھالاش ۋە رىغبەتلەندۈرۈش، مۇلازىمەت قىلىش، كاپالەتلەندۈرۈش مېخانىزمىنى ئەلالاشتۇرۇپ، مۇنەۋۋەر ئىختىساسلىقلارنى پارتىيە ۋە دۆلەتنىڭ تۈرلۈك ئىشلىرىغا مەركەزلەشتۈرىدىغان سىياسەتلەرنى تۈزۈپ ئورنىتىشنى ئۆز ئىچىگە ئالىدۇ.
</S>
<S ID=58436>
ياخشى ماسلاشتۇرۇش پارتىيەنىڭ سىياسىي ۋە تەشكىلىي جەھەتتىكى ئەۋزەللىكىنى جارى قىلدۇرۇپ، ھەر قايسى تەرەپلەرنىڭ كۈچىنى ماسلاشتۇرۇپ، تەڭ تۇتۇپ بىرلىكتە باشقۇرۇشتەك بىرىكمە كۈچ شەكىللەندۈرۈشنى ئۆز ئىچىگە ئالىدۇ.
</S>
<S ID=58437>
ياخشى مۇلازىمەت قىلىش مۇنەۋۋەر ئىختىساسلىقلارنىڭ كارامىتىنى تولۇق كۆرسىتىشى ئۈچۈن، سىياسەت، قانۇن ئىدارە قىلىش، جامائەت پىكرى ۋە ئىجتىمائىي مۇھىت يارىتىپ بېرىش ئارقىلىق ئىختىساسلىقلارنىڭ ئىگىلىك تىكلەپ، ئۆز قىممىتىنى نامايان قىلىشىغا ياخشى مۇلازىمەت قىلىشنى ئۆز ئىچىگە ئالىدۇ.
</S>
<S ID=58438>
پارتىيەنىڭ ئىختىساسلىقلارنى باشقۇرۇش خىزمىتىدە ھەممىنى ئۆز ئالدىغا باشقۇرماستىن، ئومۇمىي جەھەتتىن باشقۇرۇش، يەنى ئىختىساسلىقلار خىزمىتىدىكى ماكرولۇق ۋە ئومۇملۇق بىلەن مۇناسىۋەتلىك ئىشلارنى كۆزدە تۇتۇپ، ھالقىلىق ۋە يىراق كەلگۈسى بىلەن مۇناسىۋەتلىك ئىشلارنى ھەل قىلىش كېرەك.
</S>
<S ID=58439>
شۇڭا، ھەممىگە چات كېرىۋېلىش پارتىيە تەشكىلاتىنىڭ ئىختىساسلىقلار خىزمىتىدە جارى قىلدۇرۇشقا تېگىشلىك فۇنكسىيەلىك رولىغا ئۇيغۇن كەلمەيدۇ، ئۇنداق قىلغاندا پارتىيەنىڭ ئىختىساسلىقلار خىزمىتىگە بولغان رەھبەرلىكىنى كۈچەيتكىلى بولمايلا قالماستىن، يەنە بەزى پاسسىپ تەسىرلەرنى پەيدا قىلىدۇ.
</S>
<S ID=58440>
 پارتىيە ئىختىساسلىقلارنى ئاساسەن ماكرو جەھەتتىن باشقۇرىدۇ.
</S>
<S ID=58441>
بەزىلەر ئىختىساسلىقلارنى پارتىيەنىڭ كادىرلارنى باشقۇرۇش ئۇسۇلى بويىچە، كونكرېت ھەم مىكرولۇق مەمۇرىي باشقۇرۇش ئۇسۇللىرى ئارقىلىق باشقۇرۇش كېرەك، دەپ قارىغان.
</S>
<S ID=58442>
بۇ قاراش توغرا ئەمەس. ئەمەلىيەتتە ئىختىساسلىقلارنى باشقۇرۇش بىر پەن، ئۇنىڭ ئۆزىگە خاس قانۇنىيىتى بولۇپ، ھەم بازار قانۇنىيىتىنىڭ تەسىرىگە ئۇچرايدۇ، ھەم ئىختىساسلىقلارنىڭ ئۆسۈپ يېتىلىش قانۇنىيىتىنىڭ چەكلىمىسىگە ئۇچرايدۇ.
</S>
<S ID=58443>
يولداش شى جىنپىڭ مۇنداق دەپ تەكىتلىدى: پارتىيەنىڭ ئىختىساسلىقلارنى باشقۇرۇش پىرىنسىپىدا چىڭ تۇرۇپ، سوتسىيالىستىك بازار ئىگىلىكىنىڭ قانۇنىيىتى ۋە ئىختىساسلىقلارنىڭ ئۆسۈپ يېتىلىش قانۇنىيىتىگە ئەمەل قىلىش؛ خەلقئارا ئىختىساسلىقلارغا قارىتا، خەلقئارا ئىختىساسلىقلارنىڭ يۆتكىلىش قانۇنىيىتىگە ئەمەل قىلىش كېرەك.
</S>
<S ID=58444>
بۇنىڭ ئۈچۈن، بازارنىڭ ئىختىساسلىقلار بايلىقىنى تەقسىملەشتىكى ھەل قىلغۇچ رولىنى ياخشى جارى قىلدۇرۇپ، ئىختىساسلىقلارنى باشقۇرۇشتا جانلىق تۈزۈلمە ئورنىتىپ، ھۆكۈمەتنىڭ فۇنكسىيەلىك تارماقلىرىنىڭ مەسئۇلىيىتى ۋە رولىنى ئىختىساسلىقلار قوشۇنىنىڭ مۇقىملىقىنى ساقلاش، ئادىل رىقابەتلىشىشكە كاپالەتلىك قىلىش ۋە بازار تەرتىپىنى قوغداش قاتارلىقلارغا ئۆزگەرتىپ، ھۆكۈمەت فۇنكسىيەلىك تارماقلىرىنىڭ ئىختىساسلىقلار بايلىقىنى بىۋاسىتە تەقسىم قىلىشىنى ئازايتىپ، ئىختىساسلىقلار بايلىقىنى تەقسىملەشنى ئەلالاشتۇرۇشنى ئىلگىرى سۈرۈشى كېرەك.
</S>
<S ID=58445>
شۇنىڭ بىلەن بىللە، دۇنياۋى ئىختىساسلىقلار رىقابىتىدىكى يېڭى ۋەزىيەتكە ماسلىشىپ، پارتىيە ئىختىساسلىقلارنى باشقۇرۇشتىكى ئوچۇق تۈزۈلمىنى ئورنىتىپ، مەملىكەتنىڭ ئىچى – سىرتىدىكى ئىككى بازارنىڭ رولىنى ياخشى جارى قىلدۇرۇپ، مەملىكەت ئىچى – سىرتىدىكى ئىختىساسلىقلار بايلىقىنى تەكشى تەقسىملەشنى ئىلگىرى سۈرۈش كېرەك.
</S>
<S ID=58446>
ئۇنىڭدىن باشقا، يەنە ئىختىساسلىقلارنىڭ ئۆسۈپ يېتىلىش قانۇنىيىتىگە ئاساسەن، ئىختىساسلىقلارنى تەربىيەلەش، باھالاش ۋە رىغبەتلەندۈرۈش چارىسىنى تۈزۈپ چىقىپ، پارتىيەنىڭ ئىختىساسلىقلارنى باشقۇرۇش خىزمىتىنى ئىلمىيلاشتۇرۇش كېرەك.
</S>
<S ID=58447>
(‹‹خەلق گېزىتى››)دىن ئېلىندى
</S>
<S ID=58448>

</S>
</TEXT>
/BODY
/DOC