<DOC>
<DOCID>TIANSHAN.536048</DOCID>
<HEADER>
<CLASS>شىنجاڭ</CLASS>
<DATE>2016-07-21 11:17:53</DATE>
</HEADER>
<BODY>
<HEADLINE>
<S ID=34141>
شاڭخەيلىك لايىھەلىگۈچى قومۇللۇق كەشتىچى بىلەن ھەمكارلىشىپ، ئۇيغۇرلارنىڭ كەشتىسىنى پارىژ مودا كىيىم ھەپتىلىكىدە ‹‹جۇلالاندۇردى››
</S>
</HEADLINE>
<TEXT>
<S ID=34142>
    لى لىن، ئىختىيارىي مۇخبىرىمىز ما يەننىڭ قومۇل شەھىرى ئېۋىرغول رايونلۇق پارتكوم تەشۋىقات بۆلۈمىدىن ئىگىلىشىچە، 4 – ئىيۇل پارىژدىكى ئالىي دەرىجىلىك بۇيرۇتما مودا كىيىم ھەپتىلىكىدە ‹‹جۇڭگوغا كىيىم بۇيرۇتقانلارغا ھۆرمەت بىلدۈرىمىز›› تېمىسىدىكى كۆرگەزمىنىڭ ئېچىلىش مۇراسىمىدا، ‹‹گۈل ئېچىلدى›› نامىدىكى ئالىي دەرىجىلىك بۇيرۇتما ئەسەر مېھمانلارنىڭ دىققىتىنى تارتتى. بۇ مۇراسىم كىيىمىنىڭ بەل قىسمىغا ئۇيغۇر كەشتىسى ئىشلىتىلگەن بولۇپ، كۆزگە ئالاھىدە چېلىقىپ تۇراتتى. بۇ مۇراسىم كىيىمىنى ئاپتونوم رايون دەرىجىلىك گۈزەل سەنئەت ئۇستىسى، قومۇل شەھىرى ئېۋىرغول رايونى قارادۆۋە بازىرىدىكى كەشتىچى رەناگۈل سوپى كەشتىلىگەنىدى.
</S>
<S ID=34143>
   ‹‹گۈل ئېچىلدى›› ناملىق مۇراسىم كىيىمىنى لايىھەلىگۈچى شاڭخەيلىك ئىجادىي لايىھەلىگۈچى، ‹‹مودا قۇتا›› شىركىتىنىڭ قۇرغۇچىسى ھەم قوشۇمچە لايىھەلەش باش نازارەتچىسى چىن شۈ لايىھەلىگەن. ئۇ رەناگۈل سوپى بىلەن 2016 – يىلى مارتتا جۇڭگو تۇنجى ئەنئەنىۋى ھۈنەر – سەنئەت خىزمەت پونكىتى قۇمۇلدا قۇرۇلغان كۈنى تونۇشقانىدى. چىن شۈ قومۇلدا زىيارەتتە بولغان مەزگىلدە، قارادۆۋە بازىرىدىكى رەناگۈل سوپىنىڭ كەشتىچىلىك ھەمكارلىق كوپىراتىپىنى زىيارەت قىلىپ، رەناگۈل سوپىنىڭ ئانىسى ئىلگىرى كەشتىلىگەن گۈل كەشتىنى كۆرۈپ، ئۇنىڭ نەپىسلىكى، سەنئەت ئۇسلۇبىنى ماختاپ كەتكەنىدى. چىن شۈ بۇ نۇسخىنى شاڭخەيگە ئېلىپ كېلىپ، قايتىدىن لايىھەلەپ، ئالىي دەرىجىلىك بۇيرۇتما كىيىم – كېچەك تىكىشتە قوللاندى. شۇنىڭدىن باشلاپ چىن شۈ رەناگۈل سوپى بىلەن ھەمكارلىشىپ، قومۇلنىڭ كەشتىچىلىكىنى ئالىي دەرىجىلىك كىيىم لايىھەلەش كەسپىگە باشلاپ كىردى.
</S>
<S ID=34144>
   چىن شۈ بىلەن رەناگۈل سوپى تۇنجى قېتىملىق ھەمكارلىقنى تاماملىدى. چىن شۈ بۇنىڭدىن كېيىن رەناگۈلنىڭ كەشتىخانىسىنى ‹‹مودا قۇتا›› شىركىتىنىڭ شىنجاڭدىكى كەشتىخانىسى قىلىپ، ئۇيغۇرلارنىڭ كەشتىچىلىكىنى پارىژغا ئېلىپ بېرىپ، كېڭەيتىپ ۋە تارقىتىپ، ئۇيغۇرلارنىڭ مەدەنىيىتىنى تېخىمۇ كۆپ كىشىگە تونۇشتۇرۇپ، تېخىمۇ كۆپ ياشنى ئۇنىڭغا ۋارىسلىق قىلىشقا يېتەكلەشنى قارار قىلدى. 
</S>
<S ID=34145>
‏
</S>
</TEXT>
/BODY
/DOC