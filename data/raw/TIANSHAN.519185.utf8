<DOC>
<DOCID>TIANSHAN.519185</DOCID>
<HEADER>
<CLASS>شىنجاڭ</CLASS>
<DATE>2016-04-22 15:11:19</DATE>
</HEADER>
<BODY>
<HEADLINE>
<S ID=26174>
شىنجاڭ ئاياللار ۋاسكېتبول كوماندىسىنىڭ جەنۇبىي شىنجاڭ سەپىرى باشلاندى
</S>
</HEADLINE>
<TEXT>
<S ID=26175>
 شىنجاڭ ئاياللار ۋاسكېتبول كوماندىسى ئۈچ ۋىلايەت، ئىككى ئوبلاستقا 1مىليون يۈەن قىممىتىدىكى چېنىقىش ئەسلىھەلىرىنى ھەدىيە قىلدى
</S>
<S ID=26176>
    جىڭ بو خەۋەر قىلىدۇ: شىنجاڭ ‹‹ۋوجياڭ›› ئاياللار ۋاسكېتبول كوماندىسى 21 – ئاپرېل ‹‹ئانتا›› تەنھەرىكەت بۇيۇملىرى چەكلىك شىركىتى بىلەن بىرلىكتە كېرىيە ناھىيەسىنىڭ كۆكيار يېزىسىدا ‹‹ئۈمىد ۋاسكېتبول پەسلى›› جامائەت پاراۋانلىقى بويىچە ھەدىيە قىلىش جەنۇبىي شىنجاڭ سەپىرى پائالىيىتىنى باشلىدى، پائالىيەتنىڭ مەقسىتى جەنۇبىي شىنجاڭدىكى ھەر مىللەت ئاياللىرىنىڭ تەنتەربىيە پائالىيەتلىرىگە قاتنىشىپ، تەنھەرىكەت ئېلىپ كەلگەن خۇشاللىقتىن ھۇزۇرلىنىشىغا تۈرتكە بولۇش ئىدى.
</S>
<S ID=26177>
   پائالىيەتنىڭ باشلىنىش مۇراسىمىدا، ‹‹ئانتا›› شىركىتى جەنۇبىي شىنجاڭدىكى ئۈچ ۋىلايەت، ئىككى ئوبلاستنىڭ 36 ناھىيە، شەھىرىدىكى 144 ئاياللار ۋاسكېتبول كوماندىسى ۋە ئاياللار ۋالىبول كوماندىسىغا 1 مىليون يۈەن قىممىتىدىكى چېنىقىش ئەسلىھەلىرىنى ئىئانە قىلدى، بۇنىڭدىن 1600 گە يېقىن ئادەم نەپكە ئېرىشىدۇ. شۇنىڭ بىلەن بىللە، 2016 – يىللىق مەملىكەتلىك ياش – ئۆسمۈرلەر ‹‹كەلگۈسىدىكى چولپان›› قۇياش نۇرى تەنتەربىيە مۇسابىقىسىنىڭ شىنجاڭ شۆبە مۇسابىقە رايونى جەنۇبىي شىنجاڭ مۇسابىقە رايونىنىڭ ۋاسكېتبول، ۋالىبول مۇسابىقىسىدە، مەكتەپ ئاياللار گۇرۇپپىسى ۋە يېزا ياش ئاياللار گۇرۇپپىسى تەسىس قىلىنىدىكەن، بۇ ئىككى گۇرۇپپىدىكى مۇسابىقىگە ‹‹ئانتا›› شىركىتى ياردەم قىلىدىكەن.
</S>
<S ID=26178>
   دوستلۇق مۇسابىقىسى ئاياغلاشقاندىن كېيىن، كۆكيار يېزىلىق ئاياللار ۋاسكېتبول كوماندىسىنىڭ ئەزاسى رابىگۈل مەتتۇرسۇن ھاياجانلانغان ھالدا مۇنداق دېدى: شىنجاڭ ئاياللار ۋاسكېتبول كوماندىسىنىڭ ئەزالىرى بىلەن بىللە توپ ئويناشنى خىيالىمغا كەلتۈرۈپمۇ باقمىغانىدىم. ئاياللار ۋاسكېتبول كوماندىسىنىڭ يېتەكلىشى بىلەن، توپ ماھارىتىمنىڭ تېزلا يۇقىرى كۆتۈرۈلىدىغانلىقىغا ئىشىنىمەن. بۇنىڭدىن كېيىن تەنتەربىيە پائالىيەتلىرىگە داۋاملىق قاتنىشىمەن.
</S>
<S ID=26179>
   ئاپتونوم رايونلۇق تەنتەربىيە ئىدارىسىنىڭ مۇئاۋىن باشلىقى ليۇ يى مۇنداق دېدى: شىنجاڭ ئاياللار ۋاسكېتبول كوماندىسى ئەزالىرىنىڭ ۋۇجۇدىدىكى ئىتتىپاقلىشىش، جان تىكىپ ئېلىشىش، جاسارەت بىلەن ئالغا ئىلگىرىلەش روھى مۇسابىقە مەيدانىدا كېرەك بولۇپلا قالماي، رېئال تۇرمۇشىمىزدا، بولۇپمۇ بۈگۈنكى شىنجاڭدا كەم بولسا بولمايدۇ. بۇ قېتىم ئاياللار ۋاسكېتبول كوماندىسىدىكىلەر مەكتەپ ۋە يېزا – كەنتلەرگە بېرىپ، ئەمەلىي ھەرىكىتى بىلەن شىنجاڭدىكى ھەر مىللەت ياشلىرىنىڭ جاسارەتلىك، ئۈزلۈكسىز تىرىشىدىغان ئېسىل ئوبرازىنى نامايان قىلدى.
</S>
<S ID=26180>
‏
</S>
</TEXT>
/BODY
/DOC