<DOC>
<DOCID>TIANSHAN.514507</DOCID>
<HEADER>
<CLASS>خەلقئارا</CLASS>
<DATE>2016-04-01 13:08:52</DATE>
</HEADER>
<BODY>
<HEADLINE>
<S ID=23313>
جۇڭگو بىلەن چېخ 1+16 ھەمكارلىقىنىڭ يېڭى سەھىپىسىنى باشلىدى
</S>
</HEADLINE>
<TEXT>
<S ID=23314>
    جۇڭگونىڭ دۆلەت رەئىسى شى جىنپىڭ چېختىكى دۆلەت ئىشلىرى زىيارىتىنى 30-مارت تولۇق ئاياغلاشتۇردى.
</S>
<S ID=23315>
بۇ قېتىمقى زىيارەت مەزگىلىدە جۇڭگو بىلەن چېخنىڭ مۇناسىۋىتى ئىستىراتىگىيىلىك شېرىكلىك مۇناسىۋىتى دەرىجىسىگە كۆتۈرۈلدى، ئىككى تەرەپ ئېلېكتىرونلۇق سودا، مەبلەغ سېلىش، پەن-تېخنىكا، ساياھەت، مەدەنىيەت قاتارلىق نۇرغۇن ساھەلەردە ھەمكارلىق ھۆججىتى ئىمزالاپ، ئىككى تەرەپلىك ھەمكارلىقنى يېڭى بالداققا كۆتۈردى.
</S>
<S ID=23316>
    سېربىيە بىلگراد سودا-سانائەت جەمئىيىتىدىكى سانىيە ۋاشىچ مۇنداق دېدى: رەئىس شى جىنپىڭنىڭ چېختىكى زىيارىتىنىڭ ئەھمىيىتى زور، جۇڭگو بىلەن چېخ ئاپتوموبىل، ئاۋىياتسىيە، نامو تېخنىكىسى، ئېنېرگىيە قاتارلىق ساھەلەردىكى ھەمكارلىقىنى داۋاملىق كۈچەيتىدۇ.
</S>
<S ID=23317>
    جۇڭگو- ياۋروپا رەقەم جەمئىيىتىنىڭ رەئىسى گەمباردېلا مۇنداق دەپ كۆرسەتتى: بۇ قېتىمقى زىيارەتتىن كېيىن، كەلگۈسىدە ئىككى تەرەپنىڭ ھەمكارلىقىدا چېخ ئىقتىسادىنىڭ نۇرغۇن يوشۇرۇن كۈچى نامايەن بولىدۇ، چېخ جۇڭگونىڭ مەبلەغ سېلىشىدىن تېخىمۇ كۆپ نەپكە ئېرىشىدۇ.
</S>
<S ID=23318>
    ئوتتۇرا شەرقىي ياۋروپا رايونىدا چېخنىڭ ئىقتىسادى ئاساسىي ياخشى بولۇپ، رايونغا كۈچلۈك تەسىر كۆرسىتىدۇ.
</S>
<S ID=23319>
جۇڭگو-چېخ مۇناسىۋىتىنىڭ يۈكسىلىشى جۇڭگو بىلەن ئوتتۇرا شەرقىي ياۋروپا ئەللىرى مۇناسىۋىتىنىڭ يەنىمۇ تەرەققىياتىدىكى يېڭى باشلىنىش نوقتىسىغا ئايلىنىدۇ.
</S>
<S ID=23320>
    بولغارىيەدە چىقىدىغان 24 سائەت گېزىتىنىڭ خەۋىرىدە مۇنداق دېيىلدى: جۇڭگو بىلەن چېخنىڭ ئىستىراتىگىيەلىك شېرىكلىك مۇناسىۋىتى ئورنىتىشى جۇڭگو بىلەن ئوتتۇرا شەرقىي ياۋروپا ئەللىرى مۇناسىۋىتىدىكى يېڭى بۆسۈش.
</S>
<S ID=23321>
بۇنىڭدىن كېيىنكى بەش يىلدا، جۇڭگو بىلەن ئوتتۇرا شەرقىي ياۋروپا ئەللىرى ئۆزئارا مەبلەغ سېلىشىنى كۈچەيتىدۇ.
</S>
<S ID=23322>
    گەمباردېلا مۇنداق دەپ قارىدى: رەئىس شى جىنپىڭنىڭ بۇ قېتىمقى زىيارىتى جۇڭگو بىلەن ئوتتۇرا شەرقىي ياۋروپا ئەللىرىنىڭ 1+16 ھەمكارلىقىغا غايەت زور دەرىجىدە تۈرتكە بولىدۇ.
</S>
<S ID=23323>
جۇڭگو بىلەن چېخ ئارىسىدىكى ساغلام پايدىلىق ھەمكارلىق ئوتتۇرا شەرقىي ياۋروپا رايونىدا ھەمكارلىق رامكىسى ئورنىتىپ، جۇڭگو بىلەن ئوتتۇرا شەرقىي ياۋروپا ئەللىرى ھەمكارلىقىنىڭ پارلاق يېڭى دەۋرىنى ئېچىپ بېرىدۇ.
</S>
</TEXT>
/BODY
/DOC