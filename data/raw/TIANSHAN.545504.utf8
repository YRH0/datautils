<DOC>
<DOCID>TIANSHAN.545504</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-08-31 11:46:54</DATE>
</HEADER>
<BODY>
<HEADLINE>
<S ID=44395>
‹‹يېشىل تورخانا›› كۇچا ناھىيەسىدىكى دېھقانلارنى زامانىۋى تۇرمۇشتىن بەھرىلىنىشكە يېتەكلىدى
</S>
</HEADLINE>
<TEXT>
<S ID=44396>
    ئەھمەد ئىسمائىل خەۋەر قىلىدۇ: ‹‹يېشىل تورخانا››لار كۇچا ناھىيەسىنىڭ يېزا، كەنت، مەھەللىلىرىگە كىرگەندىن بۇيان، بۇ يەر ھەر مىللەت ئامما كېلىپ، ئىنقىلابىي كىنولارنى ھەقسىز كۆرۈپ، سىياسەت، قانۇن – نىزاملار ۋە پەن – تېخنىكا بىلىملىرىنى ئۆگىنىدىغان جاي بولدى.
</S>
<S ID=44397>
    چىمەن بازىرىنىڭ چىمەن 4 – كەنت كومىتېتىدىكى ‹‹يېشىل تورخانا››غا 30 يۈرۈشتىن ئارتۇق تېز سۈرئەتلىك، نۇر كابېللىق كومپيۇتېر سەپلەنگەن بولۇپ، ھەركۈنى نۇرغۇن دېھقان بۇ يەرگە كېلىپ ھەقسىز تورغا چىقىپ، يېڭى خەۋەر، قانۇن – نىزام، ئىنقىلابىي كىنو، بورداقچىلىق، باغ – ئورمانچىلىق تېخنىكىسى قاتارلىقلارغا ئائىت ئۇچۇرلارنى كۆرىدۇ.
</S>
<S ID=44398>
يېقىندا بۇ تورخانىغا كەلگىنىمدە 30 يۈرۈشتىن ئارتۇق كومپيۇتېر ئالدىدا دېھقانلار كەنت كادىرلىرىنىڭ يېتەكچىلىكىدە خەۋەر، پەن – تېخنىكا ۋە بېيىشقا ئائىت ئۇچۇرلار، ۋەتەنپەرۋەرلىككە ئائىت مەزمۇنلارنى تاللاپ كۆرۈۋاتاتتى.
</S>
<S ID=44399>
    كەنت ئاھالىسى ئېزىز ھېمىت 23 مو كېۋەز، يەتتە مو قوناق تېرىغان بولۇپ، ئۇ ئىشلەپچىقىرىش تەننەرخىنى تۆۋەنلىتىپ تېخىمۇ كۆپرەك كىرىم قىلىشنى ئارزۇ قىلسىمۇ، ئىلمىي تېرىقچىلىق تېخنىكىسىنى بىلمەسلىكىدىن ئەنسىرەيتتى.
</S>
<S ID=44400>
كەنتتە ‹‹يېشىل تورخانا›› ئېچىلغاندىن بۇيان، ئۇ ھەركۈنى بۇ يەرگە كېلىپ، توردىن ماتېرىيال كۆرۈپ، تېخنىكا ئۆگىنىدىغان بولدى.
</S>
<S ID=44401>
بىر ئاي ۋاقىت سەرپ قىلىش ئارقىلىق تېرىقچىلىق تېخنىكىسىنى ئاساسىي جەھەتتىن ئىگىلەپ، دېھقان تېخنىكقا ئايلاندى.
</S>
<S ID=44402>
    ئېزىز ھېمىت مۇنداق دېدى: كەنتىمىزدە ‹‹يېشىل تورخانا›› قۇرۇلۇپ ئىنتايىن ئوبدان بولدى.
</S>
<S ID=44403>
مەن ئارىسال چاغلىرىمدا بۇ يەرگە كېلىپ پەن – تېخنىكىغا ئائىت ساۋاتلارنى ئىگىلەيمەن ھەم پارتىيە ۋە دۆلەتنىڭ ھەرخىل ئېتىبار بېرىش سىياسەتلىرىنى كۆرۈپ، بۇ ھەقتىكى تونۇشۇمنى ئۆستۈرىمەن.
</S>
<S ID=44404>
    ئۇقۇشىمچە، كۇچا ناھىيەسى جەمئىي 648 مىڭ يۈەن راسخوت ئاجرىتىپ، 12 يېزا – بازار، ئۈچ مەھەللىدە ‹‹يېشىل تورخانا››دىن 17نى قۇرغان، بۇنىڭدىن نەپكە ئېرىشكەن ئامما 85 مىڭ ئادەم (قېتىم)غا يەتكەن.
</S>
<S ID=44405>
‏    
</S>
</TEXT>
/BODY
/DOC