<DOC>
<DOCID>TIANSHAN.549681</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-09-18 12:08:19</DATE>
</HEADER>
<BODY>
<HEADLINE>
<S ID=49115>
غۇلجا شەھىرىنىڭ دۆلەتباغ كوچا باشقارمىسى «كادىرلارنى باشقۇرۇش تۆت باسقۇچلۇق قائىدىسى»نى يولغا قويۇپ، كېيىن كىرگەن كادىرلارنى زاپاس قوشۇنغا ئايلاندۇردى
</S>
</HEADLINE>
<TEXT>
<S ID=49116>
  لى چۈنشيا، قالى ئەكبەر ئۈسۈيۈمقان
</S>
<S ID=49117>
　　مەن مەھەللە ئاھالە كومىتېتىنىڭ مۇئاۋىن مۇدىرى، ياخشى ئىشلەپ، ھەممە جايدا باشلامچىلىق رول ئوينىشىم كېرەك، دېدى غۇلجا شەھىرىنىڭ دۆلەتباغ كوچا باشقارمىسى تۆتكۆۋرۈك ئاھالە كومىتېتىنىڭ مۇئاۋىن مۇدىرى ئابدۇشۈكۈر ئابلىپىز يېقىندا بىزگە.
</S>
<S ID=49118>
ئابدۇشۈكۈر نەچچە ئاينىڭ ئالدىدىلا ئىشقا كېچىكىپ كېلىپ، بالدۇر قايتىپ، خىزمەتتە ئەپلەپ- سەپلەپ كۈن ئۆتكۈزىدىغان كادىر ئىدى.
</S>
<S ID=49119>
ئۇنىڭدا قانداق قىلىپ قىسقىغىنا نەچچە ئايدىلا بۇنچە چوڭ ئۆزگىرىش بولدى؟
</S>
<S ID=49120>
بۇ غۇلجا شەھىرىنىڭ دۆلەتباغ كوچا باشقارمىسىنىڭ «كادىرلارنى باشقۇرۇش تۆت باسقۇچلۇق قائىدىسى»نى يولغا قويغانلىقى بىلەن مۇناسىۋەتلىك.
</S>
<S ID=49121>
　　دۆلەتباغ كوچا باشقارمىسىنىڭ مۇئاۋىن مۇدىرى، تۆتكۆۋرۈك ئاھالە كومىتېتى پارتىيە ياچېيكىسىنىڭ شۇجىسى شۈ دەن تونۇشتۇرۇپ مۇنداق دېدى: «كادىرلارنى باشقۇرۇش تۆت باسقۇچلۇق قائىدىسى» خادىملارنى «سىكاننېرلاپ سالامەتلىك تەكشۈرۈپ» تاللاش، دەل جايىدا تەربىيەلەپ يېتىشتۈرۈش، ئىش ئورنىدا چېنىقتۇرۇپ تەربىيەلەش، ئادەم ئىشلىتىشتە ئادىل، ھەققانىي بولۇشنى كۆرسىتىدۇ، بىز ھەر بىر مەھەللىدىن زاپاس كادىرلار ۋە خىزمەتتە ئارقىدا قالغان كادىرلارنى تاللاپ، ئۇلارنى مەركەزلىك تەربىيەلەپ، ئۇلارنىڭ ئىش قىلىش ئىقتىدارى ۋە خىزمەت قىزغىنلىقىنى ئاشۇردۇق.
</S>
<S ID=49122>
　　دۆلەتباغ كوچا باشقارمىسى بۇ يىلنىڭ بېشىدا پارتىيە خىزمىتى كومىتېتىنىڭ شۇجىسى گۇرۇپپا باشلىقى بولغان كادىرلارنى باشقۇرۇش رەھبەرلىك گۇرۇپپىسى قۇرۇپ، «تۆتى بىلەن سۆھبەتلىشىش ۋە بىر ئىمتىھان»(كادىرلار بىلەن سۆھبەتلىشىش، شەخس بىلەن سۆھبەتلىشىش، ئاھالىلەر بىلەن سۆھبەتلىشىش، مەھەللە ئىككى كومىتېت ئەزالىرى بىلەن سۆھبەتلىشىش ۋە كەسىپ جەھەتتىن ئارىلاپ تەكشۈرۈپ ئىمتىھان ئېلىش) چارىسىنى قوللىنىپ، خىزمەتتە ئارقىدا قالغان كادىرلار ۋە ئۈچ تىپتىكى زاپاس كادىرلار(سەمىمىي كادىر، يوشۇرۇن كۈچكە ئىگە كادىر، كەسىپ ماھىرى تىپىدىكى كادىر)لارغا قارىتا «سىكاننېرلاپ سالامەتلىك تەكشۈرۈش»نى قانات يايدۇرۇپ، «ئىككىدە ئارقىدا قالغان» كادىرلارنى باشقۇرۇش ئامبىرى قۇرۇپ، كادىرلارنى باشقۇرۇش خىزمىتىنى ياخشى ئىشلەشكە ئاساس سالدى.
</S>
<S ID=49123>
　　دۆلەتباغ كوچا باشقارمىسى بۇ يىل 3- ئايدا تۇنجى قارارلىق كۇرس ئېچىپ، «سىكاننېرلاپ سالامەتلىك تەكشۈرۈش» ئاساسىدا 11 مەھەللىدىن 22 كادىرنى تاللاپ، ئۇلارنى ئۈچ ئاي مەركەزلىك تەربىيەلىدى، تەربىيەلەش مەزمۇنى ھەربىي مەشىق، كەسپىي ئۆگىنىش، ئەمەلىي ئىش ئورنىدا چېنىقتۇرۇش قاتارلىقلارنى ئۆز ئىچىگە ئالدى.
</S>
<S ID=49124>
　　دۆلەتباغ كوچا باشقارمىسى خادىملارنى دەل جايىدا تەربىيەلەش مەقسىتىگە يېتىش ئۈچۈن، «مەھەللە كادىرلىرى ئۈچۈن 30 مەسىلىنى قانداق ھەل قىلىش كېرەك؟»، «مەھەللە پارتىيە ياچېيكىسى شۇجىسى، مۇدىرىنىڭ يانچۇق قوللانمىسى» قاتارلىق مەخسۇس تەربىيەلەش ماتېرىيالى تۈزدى، مەزمۇنى مەھەللە كادىرلىرى كۈندىلىك خىزمەتتە دائىم يولۇقىدىغان مەسىلىلەر، مەسىلەن: «ئەخلەت پۇلى يىغىشتا ئامما ماسلاشمىسا قانداق قىلىش كېرەك؟»، «ئىجارە ئۆيلەرنى باشقۇرۇش خىزمىتىدە <ئۈچنى بىر گەۋدىلەشتۈرۈش> خىزمەت مېخانىزمى دەل جايىدا ئەمەلىيلەشمىسە قانداق قىلىش كېرەك؟» قاتارلىقلارنى ئۆز ئىچىگە ئالدى.
</S>
<S ID=49125>
«بۇ مەسىلىلەرنى بىز مەھەللىدىن توپلاپ، ئاندىن ئۇنى ئومۇملاشتۇرۇپ، ھەل قىلىش چارىسىنى تېپىپ چىقىپ، قوللانما قىلىپ تۈزدۇق.
</S>
<S ID=49126>
بىز يەنە كوچا باشقارمىسى، مەھەللىنىڭ كەسىپ تايانچلىرىنى تەكلىپ قىلىپ، مەھەللە خىزمەتچىلىرى ئارىسىدىكى ئىجتىمائىي سۇغۇرتا، ئىشقا ئورۇنلاشتۇرۇش قاتارلىقلارغا مەسئۇل خادىملارنى كەسىپ جەھەتتىن تەربىيەلىدۇق»، دېدى شۈ دەن.
</S>
<S ID=49127>
　　كەسىپ جەھەتتىن تەربىيەلەش ئاخىرلاشقاندىن كېيىنلا، ئەمەلىي ئىش ئورنىدا چېنىقىش يولغا قويۇلدى.
</S>
<S ID=49128>
كوچا باشقارمىسى «ئىككىدە ئارقىدا قالغان» كادىرلارنى مەھەللىنى كۆزدىن كەچۈرۈش، مەھەللە كادىرلىرىنىڭ خىزمىتىگە ئىشتىراك قىلىشقا ئورۇنلاشتۇرۇپ چېنىقتۇرۇش داۋامىدا ئۇلارنى ئورۇن ئالماشتۇرۇپ پىكىر قىلىش، مەسىلىلەرنى بايقاش، يېتەرسىزلىكلەرنى تېپىپ چىقىش، مەسىلىنى ھەل قىلىش چارىسى ۋە يولى ئۈستىدە ئىزدىنىش ئىمكانىيىتىگە ئىگە قىلدى.
</S>
<S ID=49129>
　　ئۈچ ئاي مەركەزلىك تەربىيەلەش ئاخىرلاشقاندىن كېيىن، 22 مەھەللە كادىرى ئەسلىدىكى ئىش ئورنىغا قايتىپ كەلدى.
</S>
<S ID=49130>
بىر ئايدىن كېيىن، كوچا باشقارمىسى مەركەزلىك تەربىيەلەنگەن 22 مەھەللە كادىرىنى ئىز قوغلاپ تەكشۈرۈپ، ئابدۇشۈكۈرنىڭ ئىپادىسىنىڭ ئەلا ئىكەنلىكىنى بايقىدى، مەھەللە كادىرلىرىنى تاللاشتا، بۇ 22 مەھەللە كادىرى ئىچىدىن ئالتە كادىرنى مەھەللە رەھبەرلىك ئىش ئورنىغا قويدى، ئۇلارنىڭ ئىچىدە ئابدۇشۈكۈرمۇ بار.
</S>
<S ID=49131>
　　ئابدۇشۈكۈرنىڭ ئادىللىق، ھەققانىيلىق بىلەن تاللانغانلىقى دۆلەتباغ مەھەللىسىدە خېلى غۇلغۇلا قوزغىدى ھەم ئارقىدا قالغان كۆپلىگەن كادىرلارغا ئۈلگە تىكلەپ بەردى.
</S>
<S ID=49132>
2- تۈركۈمدىكى تەربىيەلىنىشتە، ئارقىدا قالغان كادىرلارنىڭ ئىپادىسى تېخىمۇ ئاكتىپ، تەشەببۇسكار بولدى.
</S>
<S ID=49133>
يېقىندا، بىز تۆتكۆۋرۈك ئاھالە كومىتېتىدا زىيارەتتە بولغاندا، 2- تۈركۈمدىكى تەربىيەلەشنىڭ قانات يايدۇرۇلۇۋاتقانلىقىنى كۆردۇق.
</S>
</TEXT>
/BODY
/DOC