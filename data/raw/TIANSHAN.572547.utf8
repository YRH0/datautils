<DOC>
<DOCID>TIANSHAN.572547</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-12-16 12:01:30</DATE>
</HEADER>
<BODY>
<HEADLINE>
<S ID=65594>
ئالاتاۋ پورتىدىن تۇنجى قېتىم گۆش ئىمپورت قىلىندى
</S>
</HEADLINE>
<TEXT>
<S ID=65595>
  ئابدۇغېنى ھاجىيۇپ خەۋەر قىلىدۇ: گېرمانىيەدىن ئىمپورت قىلىنغان تۇنجى تۈركۈمدىكى 125 مىڭ 200 يۈەن قىممىتىدىكى 22.75 توننا توڭ گۆش قاچىلانغان پويىز يېقىندا ئالاتاۋ پورتىغا يېتىپ كەلدى.
</S>
<S ID=65596>
شىنجاڭ چېگرادىن كىرىپ – چىقىشنى تەكشۈرۈش، كارانتىن قىلىش ئىدارىسىدىكى خادىمنىڭ تونۇشتۇرۇشىچە، بۇ ئالاتاۋ پورتىدىن تۇنجى قېتىم گۆش ئىمپورت قىلىنىشى ئىكەن.
</S>
<S ID=65597>
 ئۇقۇشىمچە، بۇ توڭلىتىلغان گۆشنى شاڭخەي ‹‹چېنرۈي›› خەلقئارا سودا چەكلىك مەسئۇلىيەت شىركىتى گېرمانىيەدىن ئىمپورت قىلغان بولۇپ، توڭلاتقۇلۇق ۋاگون ئارقىلىق توشۇلغان. پويىز گېرمانىيەنىڭ ۋېتىگىن شەھىرىدىن يولغا چىقىپ پولشا، بېلارۇسىيە، رۇسىيە، قازاقىستان قاتارلىق دۆلەتلەرنى كېسىپ ئۆتۈپ ئالاتاۋ پورتى ئارقىلىق چېڭدۇغا يېتىپ بارىدىكەن.
</S>
<S ID=65598>
‹‹بىر بەلباغ، بىر يول›› ئىقتىساد بەلبېغىنىڭ ئۈزلۈكسىز كېڭىيىشىگە ئەگىشىپ، تۆمۈريول ئارقىلىق گۆش، سۇ مەھسۇلاتلىرىنى ئىمپورت قىلغاندا دېڭىز ئارقىلىق توشۇغانغا قارىغاندا ۋاقىت ۋە چىقىمنى زور دەرىجىدە تېجىگىلى بولىدىكەن.
</S>
<S ID=65599>
‏
</S>
</TEXT>
/BODY
/DOC