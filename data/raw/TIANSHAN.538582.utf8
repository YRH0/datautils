<DOC>
<DOCID>TIANSHAN.538582</DOCID>
<HEADER>
<CLASS>مەملىكەت</CLASS>
<DATE>2016-08-03 17:03:40</DATE>
</HEADER>
<BODY>
<HEADLINE>
<S ID=36490>
دۆلەتلىك ساياھەت ئىدارىسى ساياھەتچىلەرنىڭ مەدەنىيەتسىز قىلمىشى ئېغىر بولسا ئايروپىلانغا چىقىرىلمايدۇ دېدى
</S>
</HEADLINE>
<TEXT>
<S ID=36491>
    جۇڭگو ئۇيغۇرچە رادىيو تورى 3-ئاۋغۇست بېيجىڭ خەۋىرى: دۆلەتلىك ساياھەت ئىدارىسى يېقىندا «ساياھەت كوپىراتىپلىرى نىزامى تۈزىتىلمە لايىھەسىنىڭ قاراپ چىقىش نۇسخىسىنى ئېلان قىلدى ھەم جەمئىيەتتىن ئاشكارا پىكىر ئېلىشقا باشلىدى، بۇ لايىھەگە قارىغاندا، مەدەنىيەتسىز قىلمىشى ئېغىر بولغان ساياھەتچىلەرنىڭ ئايروپىلانغا ئولتۇرۇشىغا چەكلىمە قويۇلۇشى مۇمكىن.
</S>
<S ID=36492>
    يېقىنقى يىللاردىن بۇيان يۈز بەرگەن مەجبۇرلاپ مال ئالغۇزۇش، ئۆز پۇلىنى خەجلىتىش ئەھۋاللىرى ھەققىدە يېڭىدىن تۈزىتىش كىرگۈزۈلگەن نىزامدا مۇنۇلار ئېنىق بەلگىلەندى: ساياھەت كوپىراتىپلىرى كونكرېت مال سېتىۋېلىش سورۇنلىرىنى بەلگىلىگەن ياكى ئايرىم پۇل تۆلەيدىغان ساياھەت تۈرلىرىنى ئورۇنلاشتۇرغاندا، كۆتۈرە باھادىكى ساياھەت توختىمىدا مال سېتىۋېلىش سانى، ۋاقىتلىق توختاش ۋاقتى قاتارلىقلارنى ئېنىق يېزىشى كېرەك.
</S>
<S ID=36493>
ساياھەتچىلەرنىڭ ساياھەت ئاياغلىشىپ 30 كۈندىن كېيىن، ئۆزلىرى سېتىۋالغان تاۋارلار ۋە قاتناشقان باشقا ھەق تۆلەش ساياھەت تۈرلىرىنىڭ ھەققى توغرىسىدا، ساياھەت كوپىراتىپلىرىدىن مال قايتۇرۇش رەسمىيىتىنى بېجىرىشنى تەلەپ قىلىش ھوقۇقى بار.
</S>
<S ID=36494>
    نىزامدا يەنە مۇنۇلار بەلگىلەندى: ساياھەتچىلەر ساياھەت پائالىيەتلىرىدە قانۇنغا خىلاپلىق قىلسا ياكى ئېغىر مەدەنىيەتسىز قىلمىش سادىر قىلسا، ساياھەت باشقۇرۇش تارماقلىرى ساياھەتچىلەرنىڭ ئالاقىدار ئۇچۇرلىرىنى مەدەنىيەتسىز قىلمىش خاتىرىسىگە كىرگۈزۈپ، جەمئىيەتكە ئېلان قىلسا ھەم جامائەت خەۋپسىزلىكى، تاموژنا تەكشۈرۈش، كارانتىن قىلىش، چېگرا تەكشۈرۈش، قاتناش، پۇل مۇئامىلە قاتارلىق تارماقلار ۋە ئورگانلارغا ئۇقتۇرۇش قىلسا بولىدۇ.
</S>
<S ID=36495>
ئالاقىدار تارماقلار ۋە ئورگانلار بەلگىلىك مۆھلەت ئىچىدە ئۇلارنىڭ چېگرىدىن چىقىپ ساياھەت قىلىشى، چېگرا بويىدا ساياھەت قىلىشى ۋە ئۆمەككە قاتنىشىپ ساياھەتكە چىقىشى، ئايروپىلانغا ئولتۇرۇشىغا چەكلىمە قويۇش قاتارلىق تەنبىھ بېرىش تەدبىرلىرىنى قوللانسا بولىدۇ.
</S>
</TEXT>
/BODY
/DOC