<DOC>
<DOCID>TIANSHAN.493098</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-01-26 12:20:26</DATE>
</HEADER>
<BODY>
<HEADLINE>
<S ID=5871>
يوپۇغا ناھىيەسى تېز ئۈنۈم بېرىدىغان تۈرلەر ئارقىلىق ئىشقا ئورۇنلىشىشنى ئىلگىرى سۈردى
</S>
</HEADLINE>
<TEXT>
<S ID=5872>
   ئىمىنجان تۇرسۇن خەۋەر قىلىدۇ: يوپۇغا ناھىيەسى بۇلتۇر تېز ئۈنۈم بېرىدىغان تۈرلەر سېلىنمىسىنى جايىغا ئەمەلىيلەشتۈرۈپ توقۇمىچىلىق، كىيىم – كېچەك ۋە يېزا ئىگىلىك مەھسۇلاتلىرى كەسپىدىكى ئوتتۇرا، كىچىك، مىكرو كارخانىلارنىڭ ئىگىلىكىنى جانلاندۇرۇپ، ئىشقا ئورۇنلاشتۇرۇش ئىقتىدارىنى ئۆستۈرۈشىگە ئىلھام بېرىپ، 2900 دىن ئارتۇق كىشىنىڭ ئۆز يېرىدە ئىشقا ئورۇنلىشىشىغا تۈرتكە بولدى.
</S>
<S ID=5873>
    يوپۇغا ناھىيەسى بۇلتۇر مەركەز ۋە ئاپتونوم رايوننىڭ توقۇمىچىلىق، كىيىم – كېچەك كەسپىنى راۋاجلاندۇرۇپ، ئىشقا ئورۇنلاشتۇرۇشقا تۈرتكە بولۇش، تېز ئۈنۈم بېرىدىغان تۈرلەرنى قوللاش جەھەتتىكى ئېتىبار سىياسەتلىرىدىن پايدىلىنىپ، 22 مىليون 390 مىڭ يۈەن تېز ئۈنۈم بېرىدىغان تۈر مەبلىغىنى قولغا كەلتۈرۈپ، توقۇمىچىلىق، كىيىم – كېچەك ۋە يېزا ئىگىلىك مەھسۇلاتلىرى كەسپىدىكى بىر تۈركۈم ئوتتۇرا، كىچىك، مىكرو كارخانىلارنى تۈر مەبلىغىدىن ۋاقتىدا بەھرىمەن قىلىپ، كارخانىلارنىڭ ئىشلەپچىقىرىش كۆلىمىنى كېڭەيتىش، تېخنىكا ئۆزگەرتىش، مەھسۇلات تۈرلىرىنى كۆپەيتىش ۋە ئەمگەك زىچلىقىنى ئاشۇرۇشىغا كۈچلۈك مەدەت بەردى.
</S>
<S ID=5874>
    ناھىيەدىكى 120 مىليون يۈەن مەبلەغ بىلەن 2013 – يىلى قۇرۇلغان 100 مىڭ ئۇرچۇقلۇق ‹‹شىنيۆ›› پاختا توقۇمىچىلىق شىركىتى بۇلتۇر ئاپتونوم رايوننىڭ 8 مىليون يۈەن تېز ئۈنۈم بېرىدىغان تۈر ياردىمىگە ئېرىشكەندىن كېيىن 300دىن ئارتۇق كىشىنى ئىشقا ئورۇنلاشتۇردى.
</S>
<S ID=5875>
يوپۇغا يېزىسىنىڭ قارا ئۈجمە كەنتىدىن كېلىپ بۇلتۇر 3 – ئايدىن بۇيان بۇ كارخانىدا خوتۇنى بىلەن ئىشلەۋاتقان ئابدۇلئەزىز ئابدۇكېرىم مۇنداق دېدى: زاۋۇت ئۆيىمىزگە يېقىن، زاۋۇتنىڭ ئىشلەپچىقىرىش شارائىتى ياخشى، ئىش ھەققى تەمىناتىمىز ئوبدان.
</S>
<S ID=5876>
شۇڭا ئەر – خوتۇن ئىككىمىز كارخانىدا ئوزاق مەزگىل، مۇقىم ئىشلەپ تۇرمۇشىمىزنى ياخشىلاشقا بەل باغلىدۇق.
</S>
<S ID=5877>
    300 مىليون يۈەن مەبلەغ بىلەن 2012 – يىلى قۇرۇلغان قەشقەر ‹‹جېڭياڭ›› پاختا توقۇمىچىلىق شىركىتى يەرلىكتىن 300دىن ئارتۇق كىشىنى، 700 مىليون يۈەن مەبلەغ بىلەن 2013 – يىلى قۇرۇلغان شىنجاڭ ‹‹گۇاڭدا›› غەربىي يۇرت پەن – تېخنىكا چەكلىك شىركىتى 500دىن ئارتۇق كىشىنى ئىشقا ئورۇنلاشتۇرۇپ، ئىشقا ئورۇنلاشتۇرۇش ۋە يېزا ئىگىلىكىنى كەسىپلەشتۈرۈشتىكى باشلامچى كارخانىلارغا ئايلاندى.
</S>
<S ID=5878>
بۇلتۇردىن بۇيان 1 مىليارد يۈەندىن ئارتۇق مەبلەغ سېلىپ يېڭىدىن قۇرۇلغان شىنجاڭ ‹‹مىڭكادەن›› توقۇمىچىلىق شىركىتى، شىنجاڭ ‹‹غەربىي دىيار تۆگىسى›› كىيىم – كېچەك شىركىتى، ‹‹مېڭمىن›› كىيىم – كېچەك شىركىتى ۋە يوپۇغا ‹‹ئاق كەپتەر›› گىلەمچىلىك شىركىتى قاتارلىق كارخانىلارمۇ 1500دىن ئارتۇق كىشىنى ئىشقا ئورۇنلاشتۇرۇپ، يەرلىكنىڭ ئىقتىسادىي تەرەققىياتى ۋە ئىجتىمائىي مۇقىملىقىنى ئىلگىرى سۈرۈشكە ھەسسە قوشتى.
</S>
<S ID=5879>
‏    
</S>
</TEXT>
/BODY
/DOC