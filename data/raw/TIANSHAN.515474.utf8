<DOC>
<DOCID>TIANSHAN.515474</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-07 13:07:52</DATE>
</HEADER>
<BODY>
<HEADLINE>
<S ID=24001>
لوپ ناھىيەسىدىكى دېھقانلار ئەتىيازلىق تېرىلغۇغا كىرىشتى
</S>
</HEADLINE>
<TEXT>
<S ID=24002>
   3 – ئاينىڭ ئاخىرى لوپ ناھىيەسىدە مۇخبىرلىقتا بولدۇم. بۇ كۈنلەردە ھاۋا ئوچۇق بولۇپ، باھار شامىلى ئېتىز قىرلىرىدىكى ئۆرۈك چېچەكلىرىنىڭ خۇشبۇي ھىدىنى دىماقلارغا ئۇراتتى.
</S>
<S ID=24003>
ناھىيەلىك دېھقانچىلىق تېخنىكىسىنى كېڭەيتىش مەركىزىدىكى ئاگرونوملارنىڭ ھەمراھلىقىدا بۇ ناھىيەنىڭ پارنىكلىرىنى، بۇغداي ئېتىزلىرىنى، ياڭاقلىق باغلىرى ۋە ياڭاقلىق باغقا كىرىشتۈرۈپ تېرىلغان پىياز ئېتىزلىرىنى قىسمەن ئايلاندىم.
</S>
<S ID=24004>
   لوپ ناھىيەلىك دېھقانچىلىق تېخنىكىسىنى كېڭەيتىش مەركىزىدىن ئېلى مۇھەممەتتۇرسۇن مۇنداق دېدى: باھار كىرگەندىن بۇيان پارنىك كۆكتاتچىلىقى بىلەن شۇغۇللىنىدىغان دېھقانلارنىڭ كۆچۈرۈشى ئۈچۈن سەككىز يېزا – بازاردا مۇچ، شوخلا قاتارلىق كۆكتاتلارنىڭ مايسىسىنى يېتىشتۈرۈشنى چىڭ تۇتۇپ، ناھىيەدىكى 1205 پارنىكقا كۆچۈرۈشكە يەتكۈدەك مايسا ئۆستۈردۇق.
</S>
<S ID=24005>
ھازىر كۆكتاتچى دېھقانلار پارنىك ئېتىزلىرىنى جىددىي ئوسا قىلىۋاتىدۇ، 4 – ئاي كىرىشى بىلەن مايسىلارنى كۆچۈرۈشنى باشلايمىز.
</S>
<S ID=24006>
ناھىيەمىزدە دېھقانچىلىقتىن قالسىلا ياڭاقچىلىق ئاساسىي ئورۇندا تۇرىدۇ.
</S>
<S ID=24007>
بەزى ئېتىزلاردىكى ياڭاق كۆچەتلىرى بەكلا قويۇق تىكىلگەنلىكتىن، شاخلار كىرىشىپ قېلىپ، ھوسۇلغا تەسىر يەتكەنىدى، شۇڭا بۇ يىل 188 مىڭ تۈپ ياڭاقنى يۆتكەپ كۆچۈرۈپ، ياڭاقلارنىڭ تۈپ ئارىلىقىنى شالاڭلىتىش خىزمىتىنى جىددىي ئىشلەۋاتىمىز.
</S>
<S ID=24008>
   ئاگرونوملارنىڭ تونۇشتۇرۇشىچە، بۇ ناھىيە يەردىن ئۈنۈملۈك پايدىلىنىپ، دېھقانلارنىڭ كىرىم مەنبەسىنى كۆپەيتىش مەقسىتىدە بۇلتۇردىن باشلاپ ياڭاق ئېتىزى ۋە بۇغداي ئېتىزىغا باش پىياز كىرىشتۈرۈپ تېرىش تېخنىكىسىنى ئومۇملاشتۇرغان.
</S>
<S ID=24009>
پىيازنىڭ كىرىمى ياخشى بولغاچقا، بۇ يىل دېھقانلار ياڭاق ئارىسى ۋە بۇغداي ئارىسىغا بەس – بەستە پىياز كۆچۈرۈپتۇ.
</S>
<S ID=24010>
ھازىر پىيازلارنىڭ بىرىنچى سۈيى بېرىلىپ بوپتۇ.
</S>
<S ID=24011>
‏
</S>
</TEXT>
/BODY
/DOC