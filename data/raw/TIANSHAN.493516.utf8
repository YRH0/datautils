<DOC>
<DOCID>TIANSHAN.493516</DOCID>
<HEADER>
<CLASS>ئۈرۈمچى</CLASS>
<DATE>2016-01-27 12:38:24</DATE>
</HEADER>
<BODY>
<HEADLINE>
<S ID=6571>
ئۈرۈمچى بۇلاقتاغ رايونىدا 2016-يىلى يېڭىدىن سەككىز مەكتەپ سېلىنىدۇ ياكى كېڭەيتىپ قۇرۇلىدۇ
</S>
</HEADLINE>
<TEXT>
<S ID=6572>
   ئۈرۈمچى بۇلاقتاغ رايونى 2016-يىلى 140 مىليون يۈەن مەبلەغ سېلىپ، گۇەنيۈەن يولى ئوتتۇرا مەكتىپى، باداۋان يەسلىسى ۋە كۆرگەزمە مەركىزى بۆلەك رايونىدىكى ئۈرۈمچى شەھەرلىك 77-باشلانغۇچ مەكتەپ قاتارلىق مەكتەپلەرنى ئۆزگەرتىپ قۇرۇش تۈرىنى ئىشقا كىرىشتۈرۈپ، گۇەنيۈەن يولى باشلانغۇچ مەكتىپى، باداۋان باشلانغۇچ مەكتىپى قاتارلىق بەش مەكتەپ قۇرۇلۇش تۈرىنى داۋاملاشتۇرىدىكەن. 
</S>
<S ID=6573>
   مۇخبىرنىڭ مائارىپ نازارىتىدىن ئىگىلىشىچە، «13-بەش يىللىق پىلان» مەزگىلىدە بۇلاقتاغ رايونى 600 مىليون يۈەن مەبلەغ سېلىپ، پۈتۈن رايون تەۋەسىدە يېڭىدىن سەككىز مەكتەپ قۇرىدىكەن، ياكى كېڭەيتىدىكەن.
</S>
<S ID=6574>
   ئىگىلىنىشىچە، 2015-يىلى قۇرۇلۇشقا ئىش باشلانغان گۇەنيۈەن يەسلىسى بۇ يىل ئىشلىتىشكە تاپشۇرۇلۇپ، 9-ئايدىن باشلاپ ئوقۇغۇچى قوبۇل قىلىدىكەن.
</S>
<S ID=6575>
   كەلگۈسى بەش يىلدا، ھەر يىلى دېگۈدەك ئىككى يېڭى مائارىپ تۈرى ئىشقا كىرىشتۈرۈلۈپ، مەجبۇرىي مائارىپنىڭ نىسپىي تەرەققىياتى ئىلگىرى سۈرۈلۈپ، زامانىۋى مائارىپ كۈچلۈك رايونى قۇرۇلىدىكەن.
</S>
<S ID=6576>
  
</S>
</TEXT>
/BODY
/DOC