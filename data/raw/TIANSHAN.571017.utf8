<DOC>
<DOCID>TIANSHAN.571017</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-12-09 18:30:12</DATE>
</HEADER>
<BODY>
<HEADLINE>
<S ID=64235>
چەرچەن ناھىيەسى تۆۋەن كىرىملىك ئائىلىلەرنىڭ ئۆي قىيىنچىلىقىنى ھەل قىلىپ بەردى
</S>
</HEADLINE>
<TEXT>
<S ID=64236>
 مەڭلىك ئىمىن خەۋەر قىلىدۇ: چەرچەن ناھىيەسىنىڭ چەرچەن بازىرى يېقىندا بازاردىكى 41 تۆۋەن كىرىملىك ئائىلىگە ئەرزان ئىجارىلىك ئۆي تەقسىملەپ بېرىپ، ئۇلارنىڭ تۇرالغۇ شارائىتىنى ياخشىلىدى.
</S>
<S ID=64237>
 بۇ ناھىيە ئەرزان ئىجارىلىك ئۆينى تەقسىملەشتە ‹‹ئادىل، ئاشكارا، باراۋەر بولۇش›› پىرىنسىپىنى ئەمەلىيلەشتۈرۈپ، ئاھالىلەرنى دۆلەتنىڭ خەلققە نەپ يەتكۈزۈش سىياسەتلىرىدىن ھەقىقىي بەھرىمەن قىلدى.
</S>
<S ID=64238>
ئۆي تەقسىملەش جەريانىدا ھەرقايسى ئاھالە كومىتېتلىرى ئۆي تەقسىملەش ئوبيېكتىنى كۆرسىتىش، ناھىيەلىك خەلق ئىشلىرى ئىدارىسى، تۇرالغۇ ۋە شەھەر – يېزا قۇرۇلۇشى ئىدارىسى قاتارلىق مۇناسىۋەتلىك ئورۇنلار دەرىجە بويىچە تەكشۈرۈپ تەستىقلاش، بېكىتىش، ئاشكارىلاش خىزمەتلىرىنى پۇختا ئىشلىدى.
</S>
<S ID=64239>
 چەرچەن بازىرىنىڭ چۆگىلىمىيا ئاھالە كومىتېتىدىكى 63 ياشلىق ئۆمەر روزى ئۆزىگە تەقسىملەنگەن ئەرزان ئىجارىلىك ئۆينىڭ ئاچقۇچىنى تاپشۇرۇۋېلىپ، خۇشال ھالدا مۇنداق دېدى: بۈگۈن بازارلىق ھۆكۈمەت ماڭا 50 كىۋادرات مېتىرلىق ئەرزان ئىجارىلىك ئۆي تەقسىم قىلدى.
</S>
<S ID=64240>
خوتونۇم ئىككىيلەن شەھەر ئاھالىلىرىنىڭ تۆۋەن كاپالەت پۇلىدىن بەھرىمەن بولۇۋاتىمىز، ھازىر پارتىيە، ھۆكۈمەت بىزدەك ئائىلىسىدە قىيىنچىلىقى بار ئائىلىلەر ئۈچۈن ئەۋزەل سىياسەتلەرنى يولغا قويۇۋاتىدۇ.
</S>
<S ID=64241>
بۇنىڭدىن كېيىن پارتىيە، ھۆكۈمەتنىڭ مېھىر – شەپقىتىنى ئۇنتۇماي، ئۆز كۈچۈمگە تايىنىپ تىرىشىپ ئىشلەپ، تۇرمۇشۇمنى ياخشىلاشقا تىرىشىمەن.
</S>
<S ID=64242>
 ئۇقۇشىمچە، چەرچەن ناھىيەسى يېقىنقى يىللاردىن بۇيان ئۆي قىيىنچىلىقى بار ئاھالىلەرنىڭ تۇرالغۇ قىيىنچىلىقىنى ھەل قىلىش ئۈچۈن ئەرزان ئىجارىلىك ئۆي ۋە ئەمىن ئۆي قۇرۇلۇشى سالمىقىنى ئۈزلۈكسىز زورايتقان، ھازىرغا قەدەر چەرچەن بازىرىدىكى 892 تۆۋەن كىرىملىك ئائىلىنىڭ تۇرالغۇ قىيىنچىلىقىنى ھەل قىلغان.
</S>
<S ID=64243>
‏
</S>
</TEXT>
/BODY
/DOC