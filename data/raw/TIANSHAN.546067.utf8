<DOC>
<DOCID>TIANSHAN.546067</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-09-01 17:34:15</DATE>
</HEADER>
<BODY>
<HEADLINE>
<S ID=45121>
دۆلەت باشقۇرۇشىدىكى تۇرالغۇ جامائەت فوندىنى ئېلىش تەرتىپى بۈگۈندىن باشلاپ ئاددىيلاشتۇرۇلىدۇ
</S>
</HEADLINE>
<TEXT>
<S ID=45122>
   1- سېنتەبىردىن باشلاپ، دۆلەت باشقۇرۇشىدىكى تۇرالغۇ جامائەت فوندىنى ئېلىش تەرتىپى ئاددىيلاشتۇرۇلۇپ، جامائەت فوندىنى ئېلىش ماتېرىيالى ئەڭ كۆپ بولغاندا % 80 ئازايتىلىدۇ.
</S>
<S ID=45123>
بۇنىڭدىن كېيىن دۆلەت باشقۇرۇشىدىكى تۇرالغۇ جامائەت فوندىنى تاپشۇرغان ئىشچى-خىزمەتچىلەرنىڭ جامائەت فوندىنى ئېلىشى تېخىمۇ قولايلىق، تېخىمۇ ئاسان بولىدۇ.
</S>
<S ID=45124>
   31-سېنتەبىر مۇخبىرنىڭ ئۈرۈمچى تۇرالغۇ جامائەت فوندىنى باشقۇرۇش مەركىزىدىن ئىگىلىشىچە، ئۈرۈمچىنىڭ جامائەت فوندىنى ئېلىش سىياسىتى ئاددىيلاشتۇرۇلغان بولۇپ، ئۈرۈمچىدىكى قانۇندا بەلگىلەنگەن پېنسىيە يېشىغا يەتكەن ھەمدە ھېسابات نومۇرى ئاللىقاچان پېچەتلەنگەن ئىشچى–خىزمەتچىلەر تۇرالغۇ جامائەت فوندىنى ئېلىش رەسمىيىتىنى بېجىرگەندە، پەقەت شۇ كىشىنىڭ سالاھىيەت كىنىشكىسىنىڭ ئەسلىي نۇسخىسى ۋە «تۇرالغۇ جامائەت فوندى ئېلىشنى تەكشۈرۈپ تەستىقلاش جەدۋىلى» بىلەن تەمىنلىسىلا بولىدىكەن.
</S>
<S ID=45125>
   بۇ قېتىمقى تۇرالغۇ جامائەت فوندىنى ئېلىش تەرتىپىنى ئاددىيلاشتۇرۇش كۆپ خىل ئەھۋالغا چېتىلىدىغان بولۇپ، ماتېرىيال مىقدارى تەخمىنەن % 80 ئازايتىلىدۇ.
</S>
<S ID=45126>
بۇنىڭدىن سىرت، تۇرالغۇ جامائەت فوندىنى ئالداپ ئېلىۋېلىش قىلمىشىنى جازالاش سالمىقى ئاشۇرۇلۇپ، بايقالغان ھامان ئىشچى-خىزمەتچىلەرنىڭ جامائەت فوندىنى ئېلىشى توختىتىلىدۇ ھەم بەلگىلەنگەن مۇددەت ئىچىدە ئاجرىتىلغان سوممىنى قايتۇرۇش تەلەپ قىلىنىدۇ.
</S>
<S ID=45127>
پەقەت بۇنداق بولۇپلا قالماي، يەنە بەلگىلىمىگە خىلاپلىق قىلغانلىقى بايقالغاندىن باشلاپ بۇ ئىشچى-خىزمەتچىنىڭ ئۈچ يىل ئىچىدە جامائەت فوندىنى ئېلىش كەسپىنى بېجىرىشىگە ۋە قەرز پۇل ئىلتىماس قىلىشىغا بولمايدۇ.
</S>
<S ID=45128>
قانۇنغا خىلاپلىق قىلىپ جىنايەت ئۆتكۈزۈشكە چېتىشلىق بولغانلار جامائەت خەۋپسىزلىكى ئورگىنىغا بىر تەرەپ قىلىشقا ئۆتكۈزۈپ بېرىلىدۇ.
</S>
</TEXT>
/BODY
/DOC