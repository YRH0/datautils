<DOC>
<DOCID>TIANSHAN.522997</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-05-13 11:07:09</DATE>
</HEADER>
<BODY>
<HEADLINE>
<S ID=28076>
يوپۇغا دېھقانلىرى ئېشەك باقمىچىلىقىنى كەسىپلەشتۈرۈپ كىرىمىنى كۆپەيتتى
</S>
</HEADLINE>
<TEXT>
<S ID=28077>
   يوپۇغا ناھىيەسى چارۋىچىلىقنى راۋاجلاندۇرۇشنى دېھقانلارنىڭ كىرىمىنى ئاشۇرۇشنىڭ مۇھىم يولى قىلىپ، يوپۇغا ئېشىكى باقمىچىلىق كۆلىمىنى زورايتىپ، دېھقانلارنىڭ كىرىم مەنبەسىنى كۆپەيتتى.
</S>
<S ID=28078>
   ناھىيە ئېشەك باقمىچىلىقىغا سىياسەت جەھەتتىن مەدەت بېرىپ ھەم بېقىش، سۈتىنى سېتىپ چىقىرىشقا يېتەكچىلىك قىلىپ، ئېشەك باقمىچىلىقىنىڭ كۆلىمىنى زورايتتى. ھازىر ناھىيە بويىچە بېقىلىۋاتقان يوپۇغا ئېشىكى 100 مىڭدىن ئېشىپ، باقمىچىلىق ھەمكارلىق كوپىراتىپلىرى، باقمىچىلىق ئائىلىلىرى ئارقا – ئارقىدىن بارلىققا كەلدى.
</S>
<S ID=28079>
   يوپۇغا يېزىسىنىڭ قايغۇل كەنتىدىكى15دېھقان ئائىلىسى ‹‹يۈكۇنلۇن›› شىركىتى بىلەن بىرلىشىپ، 2014 – يىلى ئېشەك باقمىچىلىق ھەمكارلىق كوپىراتىپى قۇرۇپ، 100 ئېشەك باقتى، بۇ ئېشەك باقمىچىلىق كوپىراتىپىنىڭ ئېشەك سۈتىدىن قىلغان كۈندىلىك كىرىمى 1000 يۈەندىن ئاشتى. ھازىر بۇ كوپىراتىپ ئاساسلىقى ئېشەك كۆپەيتىش بىلەن شۇغۇللانماقتا. يوپۇغا يېزىسىنىڭ مۇنجاقلىق كەنتى 5 – مەھەللىسىدىكى تۇرغۇن ئابدېلىمنىڭ بېقىۋاتقان چوڭ – كىچىك ئېشىكى 80گە يېتىپ، ئېشەك سۈتىدىن كۈنىگە 1000 يۈەندىن كۆپرەك كىرىم قىلماقتا.
</S>
</TEXT>
/BODY
/DOC