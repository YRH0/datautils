<DOC>
<DOCID>TIANSHAN.564370</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-11-11 17:14:04</DATE>
</HEADER>
<BODY>
<HEADLINE>
<S ID=58529>
نامراتلارنى يۆلەش قويى دېھقانلارنىڭ نامراتلىقتىن قۇتۇلۇش ئىشەنچىسىنى ئاشۇردى
</S>
</HEADLINE>
<TEXT>
<S ID=58530>
  ئامانگۈل ئۆمەر خەۋەر قىلىدۇ: ئاقسۇ ۋىلايەتلىك ئەدلىيە ئىدارىسىدىن ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى بويىچە 3 – تۈركۈمدە ئاۋات ناھىيەسىنىڭ بەشئېرىق بازىرى ئۈستۈنكى دۆڭقىشلاق كەنتى ۋە تۆۋەنكى دۆڭقىشلاق كەنتىگە چۈشكەن خىزمەت گۇرۇپپىسىدىكى كادىرلار كەنتتىكى نامرات ئائىلىلەرنى نامراتلىقتىن قۇتۇلدۇرۇش ئۈچۈن ساغلىق تارقىتىپ بېرىپ، دېھقانلارنىڭ باقمىچىلىق بىلەن شۇغۇللىنىپ نامراتلىقتىن قۇتۇلۇش ئاكتىپلىقىنى ئاشۇردى.
</S>
<S ID=58531>
 10 – ئاينىڭ 24 – كۈنى تۆۋەنكى دۆڭقىشلاق كەنتىدىكى نامرات ئائىلە ئابلىمىت توختىنىيازنىڭ ساغلىقى ئىككىنى قوزىلاپ ئۇنى ناھايىتى خۇش قىلىۋەتتى.
</S>
<S ID=58532>
ئۇ مۇنداق دېدى: كەنتىمىزگە چۈشكەن خىزمەت گۇرۇپپىسىدىكى كادىرلار 7 – ئاينىڭ بېشىدا ماڭا كۆپ تۆلەيدىغان تۆت بوغاز ساغلىق بەرگەنىدى، ئۈچ ئايغا يەتمىگەن ۋاقىتتا قويۇم ئالتە بولدى، قالغان ئۈچ ساغلىقمۇ بىر ئايدىن كېيىن قوزىلىسا قوتىنىم قويغا توشىدۇ، چارۋىلارنىڭ قىشتىن بىخەتەر ئۆتۈشى ئۈچۈن كادىرلار قوتانلىرىمىزنىمۇ ئۆزگەرتىپ ياساپ بەردى.
</S>
<S ID=58533>
مەن بۇ قويلارنى ياخشى بېقىپ كۆپەيتىپ، نامراتلىق بىلەن خوشلىشىشقا ئىرادە باغلىدىم.
</S>
<S ID=58534>
 بۇ ئىككى كەنتكە چۈشكەن خىزمەت گۇرۇپپىسىدىكىلەر بۇ يىل 7 – ئايدا ئىككى كەنتتىكى 59 نامرات ئائىلىنىڭ قوتانلىرىنى ئۆزگەرتىپ ياساپ، كۆپ تۆللەيدىغان 240 ساغلىق تارقىتىپ بەردى ھەم نامرات ئائىلىلەر بىلەن كېلىشىم ئىمزالاپ باشقۇرۇش تۈزۈمىنى مۇكەممەللەشتۈرۈپ، ئىز قوغلاپ مۇلازىمەت قىلدى.
</S>
<S ID=58535>
‏
</S>
</TEXT>
/BODY
/DOC