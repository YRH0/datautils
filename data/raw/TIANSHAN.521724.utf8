<DOC>
<DOCID>TIANSHAN.521724</DOCID>
<HEADER>
<CLASS>شىنجاڭ</CLASS>
<DATE>2016-05-08 13:36:58</DATE>
</HEADER>
<BODY>
<HEADLINE>
<S ID=27494>
ئاپتوموبىل نومۇر تاختىسىنى توردا تاللىسىڭىزمۇ بولىدۇ
</S>
</HEADLINE>
<TEXT>
<S ID=27495>
   توردىن مال، ئايروپىلان، كىنو بېلىتى قاتارلىقلارنى زاكاز قىلغىلى بولغانغا ئوخشاش بۇنىڭدىن كېيىن ئاپتوموبىل نومۇر تاختىسىنىمۇ توردىن ئۆزىڭىز لايىھەلەپ، نومۇر تاللىسىڭىز بولىدۇ.
</S>
<S ID=27496>
   ئاپتونوم رايونىمىزدا 28 – ئاپرېلدىن باشلاپ بايىنغولىن، سانجى، شىخەنزە، قاراماي، ئالتاي، شىخو قاتارلىق جايلاردا تور ئۇنىۋېرسال مۇلازىمەت سۇپىسى ئېچىلىپ، موتورلۇق قاتناش ۋاسىتىلىرىنىڭ نومۇر تاختىسىنى تاللاش كەسپى يولغا قويۇلدى. مۆلچەرلىنىشىچە، بۇ كەسىپ 6 – ئاينىڭ ئاخىرىغىچە ئۈرۈمچى ۋە ئاپتونوم رايونىمىزدىكى باشقا ۋىلايەت، ئوبلاست، ناھىيە، شەھەرلەردىمۇ ئومۇملىشىدىكەن.
</S>
<S ID=27497>
   1. قانداق ئاپتوموبىلارنىڭ نومۇر تاختىسىنى توردا تاللاشقا بولىدۇ؟
</S>
<S ID=27498>
   ئالاقە تورىغا تىزىملاتقان ئابۇنىچىلار، ئۆز نامىدىكى پايدا ئالمايدىغان ئاپتوموبىللارنىڭ نومۇر تاختىسىنى توردا تاللىسا بولىدىكەن، ئىمپورت قىلغان، دۆلىتىمىزدە ياكى چەت ئەل بىلەن شېرىكلىشىپ ئىشلىگەن ئاپتوموبىل، مىكرو تىپتىكى يولۇچىلار ئاپتوموبىلى، دالا ئاپتوموبىلى قاتارلىقلارنىڭ نومۇر تاختىلىرىنى توردا كېلىشىپ تاللىسا بولىدىكەن.
</S>
<S ID=27499>
   2.موتورلۇق قاتناش ۋاسىتىلىرىنىڭ نومۇر تاختىسىنى توردا تاللاشنىڭ قەدەم – باسقۇچلىرى قايسىلار؟
</S>
<S ID=27500>
   ئاپتوموبىل ئىگىسى ئالاقە تور سۇپىسىدا تىزىملىتىپ بولغاندىن كېيىن، موتورلۇق قاتناش ۋاسىتىلىرىنى باشقۇرۇش ئورۇنلىرى، قاتناش ساقچى ئەترىتىگە بېرىپ تەكشۈرۈشتىن ئۆتكۈزىدۇ. ئاندىن تور سۇپىسىغا چىقىپ (/xj.122.gov.cn//:http) بەت يۈزىدىن ‹‹شىنجاڭ›› دېگەن خەتنى تاللايدۇ. سىستېمىدىكى كۆرسەتمە بويىچە يېڭى ئاپتوموبىلنىڭ كوتىنى سېكانتېرلايدۇ، ئاپتوموبىل ئىگىسىنىڭ سالاھىيەت كىنىشكا نومۇرىنى سىستېمىغا كىرگۈزۈپ، تاللىغان نومۇرنىڭ ئىشلىتىلمىگەنلىكىنى دەلىللىگەندىن كېيىن تاللىغان نومۇرى ۋە ئۇنىڭ تالونىنى ئۇرۇپ چىقىرىدۇ.
</S>
<S ID=27501>
   نومۇر تاللاش مۇۋەپپەقىيەتلىك بولغاندىن كېيىن، ئاپتوموبىل ئىگىسى تېلېفونىدا تاپشۇرۇۋالغان ئۇچۇر بىلەن بېسىپ چىقارغان تالونغا ئاساسەن تىزىمغا ئالدۇرغان يېڭى ئاپتوموبىلنىڭ باشقا ماتېرىياللىرىنى ئېلىپ موتورلۇق قاتناش ۋاسىتىلىرىنى باشقۇرۇش ئورنىغا بېرىپ تىزىملىتىدۇ.
</S>
<S ID=27502>
   3. نومۇر تاللىغاندا قايسى ئىشلارغا دىققەت قىلىش كېرەك؟
</S>
<S ID=27503>
   تىزىمغا ئالدۇرغاندا ئەستايىدىل بولۇش، ئۇچۇرلارنىڭ توغرىلىقىغا كاپالەتلىك قىلىش كېرەك. تىزىملاتقان ۋاقىتتىكى يان تېلېفون نومۇرى ئاپتوموبىل نومۇرىنى تاللىغان چاغدا تىزىملاتقان يان تېلېفون نومۇرى بىلەن بىردەك بولۇشى كېرەك، تاللانغان نومۇر ئاپتوموبىل جازىسىنىڭ نومۇرى بىلەن باغلىنىدۇ، ئۇنى ئۆزگەرتىشكە ئۆتۈنۈپ بېرىشكە بولمايدۇ.
</S>
<S ID=27504>
   نومۇر تاللاش مۇۋەپپەقىيەتلىك بولغاندىن كېيىن، چوقۇم بەش خىزمەت كۈنىدە موتورلۇق قاتناش ۋاسىتىلىرىنى باشقۇرۇش ئورنىغا بېرىپ نوپۇسقا ئالدۇرۇش كېرەك. بەلگىلەنگەن ۋاقىتتىن ئۆتۈپ كەتسە توردا تاللانغان نومۇر ئەمەلدىن قالىدۇ ۋە كومپيۇتېر سىستېمىسى ئىككى ھەپتە ئىچىدە ئاپتوماتىك ھالدا نومۇرنى قايتۇرۇۋالىدۇ. ئەگەر ئابۇنىچىلار توردىن نومۇر تاختىسىنى تاللاپ ۋاقتىدا رەسمىيەت بېجىرمىگەندە قارا تىزىملىككە كىرگۈزۈلىدۇ ۋە ئىككى يىل ئىچىدە توردا مۇناسىۋەتلىك كەسىپلەرنى بېجىرىشكە بولمايدۇ.
</S>
<S ID=27505>
   4. توردا تاللانغان نومۇرلار قانداق گۇرۇپپىلىنىدۇ؟
</S>
<S ID=27506>
   نۆۋەتتە، بايىنغولىن، سانجى، شىخەنزە، قاراماي، ئالتاي، شىخو قاتارلىق جايلارنىڭ ھەرقايسىسىدا جەمئىي2000 دىن نومۇر تاللىنىدۇ. توردىكى نومۇرلار ھەرپ+تۆت خانلىق سان+ھەرپ قوشۇش ئارقىلىق گۇرۇپپىلىنىدۇ. ئەڭ باشتىكى سان بىلەن ئەڭ ئاخىرقى ھەرپ مۇقىم بولۇپ، ئوتتۇرىدىكى ئۈچ نومۇرنى ئابۇنىچىلار ئۆزلىرى بەلگىلىسە بولىدۇ.
</S>
<S ID=27507>
   نومۇر بەلگىلەشتە 20 قېتىملىق پۇرسەت بار، ئەگەر ئابۇنىچىلار بۇ نومۇرنى تاللاشنى خالىمىسا توردىن داۋاملىق تاللىسا بولىدۇ. بۇنىڭدا پەقەت ئون قېتىملىق پۇرسەت بار، ھەر قېتىمدا بەش نومۇر ئېكراندا كۆرۈنىدۇ. (ئۆز خەۋىرىمىز)
</S>
<S ID=27508>
‏
</S>
</TEXT>
/BODY
/DOC