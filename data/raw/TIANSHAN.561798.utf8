<DOC>
<DOCID>TIANSHAN.561798</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-11-02 15:27:50</DATE>
</HEADER>
<BODY>
<HEADLINE>
<S ID=56833>
جاڭجياگاڭ شەھىرى توققۇزتارا ناھىيەسىنىڭ خەلق تۇرمۇشى قۇرۇلۇشلىرىنى ئەمەلىي قوللىدى
</S>
</HEADLINE>
<TEXT>
<S ID=56834>
  شېرىنئاي يارمۇھەممەت خەۋەر قىلىدۇ: جياڭسۇ ئۆلكىسى جاڭجياگاڭ شەھىرىنىڭ ياردىمى بىلەن بۇ يىل توققۇزتارا ناھىيەسىدە يولغا قويۇلغان بىر تۈركۈم خەلق تۇرمۇشى قۇرۇلۇشلىرى ئارقا – ئارقىدىن پۈتۈپ ئىشلىتىشكە تاپشۇرۇلۇپ، ھەر مىللەت ئاممىنى ئەمەلىي نەپكە ئېرىشتۈردى.
</S>
<S ID=56835>
 توققۇزتارا ناھىيەلىك سەھىيە مۇلازىمەت مەزكىزى جاڭجياگاڭ شەھىرى نىشانلىق ياردەم بەرگەن نۇقتىلىق قۇرۇلۇش تۈرلىرىنىڭ بىرى بولۇپ، بۇ يىل 8 – ئاينىڭ 18 – كۈنى قۇرۇلۇش پۈتۈپ ئىشقا كىرىشتۈرۈلدى.
</S>
<S ID=56836>
بۇ قۇرۇلۇشقا 28 مىليون يۈەن مەبلەغ سېلىنغان بولۇپ، جاڭجياگاڭ شەھىرى 23 مىليون يۈەن شىنجاڭغا نىشانلىق ياردەم بېرىش مەبلىغى ئاجراتتى.
</S>
<S ID=56837>
بۇ مەركەزدە كېسەلنىڭ ئالدىنى ئېلىش، كونترول قىلىش مەركىزى، ئانا – بالىلار ساقلىقىنى ساقلاش پونكىتى ۋە پىلانلىق تۇغۇت مۇلازىمەت مەركىزى، ساغلاملىق مۇلازىمەت مەركىزى قاتارلىق تارماقلار تەسىس قىلىنىپ، ناھىيەنىڭ سەھىيە مۇلازىمەت سىستېمىسىنى يەنىمۇ مۇكەممەللەشتۈرۈشتىكى مۇھىم رولىنى جارى قىلدۇرۇشقا باشلىدى.
</S>
<S ID=56838>
 بۇ مەركەزنىڭ دوختۇرى ۋاڭ جىخۈي مۇنداق دېدى: ئىلگىرى ئىشخانا شارائىتىمىز ناچار، ئۈسكۈنىلىرىمىز كەمچىل ئىدى.
</S>
<S ID=56839>
ھازىر ئازادە، يورۇق ئىشخانىلاردا ئىلغار ئۈسكۈنىلەرنى ئىشلىتىپ، ھەر مىللەت ئاياللار ۋە بالىلارنىڭ ساغلاملىقى ئۈچۈن ئەلا مۇلازىمەت قىلىۋاتىمىز.
</S>
<S ID=56840>
جاڭ جياگاڭدىكى چوڭ دوختۇرخانىلار ھەر يىلى مەركىزىمىزدىكى دوختۇر – سېسترالارنى مۇنتىزىم تەربىيەلەپ بېرىۋاتىدۇ.
</S>
<S ID=56841>
بىز ھەقىقەتەن شىنجاڭغا نىشانلىق ياردەم بېرىش خىزمىتىدىن نەپكە ئېرىشتۇق.
</S>
<S ID=56842>
 ئۇقۇشىمچە، جاڭجياگاڭ شەھىرى 2014 – يىلىدىن بۇيان شىنجاڭغا نىشانلىق ياردەم بېرىش مەبلىغىدىن 580 مىليون يۈەننى ئەمەلىيلەشتۈرۈپ، توققۇزتارا ناھىيەسىدە خەلق تۇرمۇشى قۇرۇلۇشىدىن 28نى يولغا قويغان.
</S>
<S ID=56843>
ناھىيە بۇ يىل يەنە 213 مىليون يۈەن ياردەم تۈر مەبلىغىنى قولغا كەلتۈرگەن بولۇپ، بۇنى ئەمىن ئۆي قۇرۇلۇشى، ساقلىقنى ساقلاش قاتارلىق خەلق تۇرمۇشى قۇرۇلۇشى تۈرلىرىگە ئىشلىتىپ، ناھىيە ئاھالىلىرىنىڭ تۇرمۇشىنى يەنىمۇ ياخشىلايدىكەن.
</S>
<S ID=56844>
‏
</S>
</TEXT>
/BODY
/DOC