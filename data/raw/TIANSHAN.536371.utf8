<DOC>
<DOCID>TIANSHAN.536371</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-22 15:54:29</DATE>
</HEADER>
<BODY>
<HEADLINE>
<S ID=34388>
پىچان ناھىيەسىنىڭ سانائەت قىممىتى مۇقىم ئاشتى
</S>
</HEADLINE>
<TEXT>
<S ID=34389>
     مىجىت ئىبراھىم خەۋەر قىلىدۇ: پىچان ناھىيەسى بۇ يىل كىرگەندىن بۇيان، سانائەت ئارقىلىق ناھىيەنى قۇدرەت تاپقۇزۇش ئىستراتېگىيەسىدە چىڭ تۇرۇپ، سانائەت ئىقتىسادىنى مۇقىم ئاشۇردى.
</S>
<S ID=34390>
    بۇ ناھىيە بۇ يىل ئىقتىسادىي قۇرۇلمىنى پائال تەڭشەپ، يەرلىك سانائەت بىلەن نېفىت ۋە تەبىئىي گاز كەسپىدىن باشقا كەسىپلەرنى تەرەققىي قىلدۇرۇشقا كۈچ سەرپ قىلدى. سودىگەر ۋە مەبلەغ جەلپ قىلىش، تۈر قۇرۇلۇشلىرى سالمىقىنى زورايتىپ، ‹‹100 كۈن قاتتىق ئىشلەش››تەك كارخانىلار ئۈچۈن مۇلازىمەت قىلىش پائالىيىتىنى تۇتقا قىلىپ، ‹‹شىنجىڭخۇا›› گۇرۇھىنىڭ 200 مىڭ توننىلىق ئورگانىك سېلىتسىي ئىشلەپچىقىرىش تۈرى، ‹‹جىنخۇي›› گۇرۇھىنىڭ 350 مىڭ توننىلىق چۆيۈن تۇرۇبا ئىشلەپچىقىرىش تۈرى، ‹‹جۇڭلۈ›› گۇرۇھىنىڭ 1 مىليون توننىلىق ئېلېكتىرولىزلانغان قوغۇشۇن ئىشلەپچىقىرىش تۈرى قاتارلىق نۇقتىلىق قۇرۇلۇش تۈرلىرىنى مۇقىم ئىلگىرى سۈردى. جۇڭگو ئېلېكتىر مەبلەغ سېلىش شىركىتى، سەنشيا يېڭى ئېنېرگىيەسى قاتارلىق يورۇقلۇق ئېلېكتىر كارخانىلىرىنىڭ توك تارقىتىش تۈرلىرىنى تاماملىدى. 100 مىليون يۈەنگە يېقىن مەبلەغ سېلىپ، سانائەت رايونلىرىنىڭ سۇ، توك، يول، خەۋەرلىشىش قاتارلىق ئۇل ئەسلىھە قۇرۇلۇشىنى مۇكەممەللەشتۈرۈپ، ئۇنىۋېرسال مۇلازىمەت ئىقتىدارىنى يۇقىرى كۆتۈردى. كارخانىلارنىڭ تېخنىكا يېڭىلىشىنى تېزلىتىپ، ئېنېرگىيە تېجەپ، بۇلغىما ئازايتىش ۋە سەرپىياتنى تۆۋەنلىتىش خىزمىتىنى پائال قانات يايدۇردى. بۇنىڭ بىلەن يىل بېشىدىن 4 – ئايغىچە بۇ ناھىيەنىڭ سانائەت ئىشلەپچىقىرىش قىممىتى 1 مىليارد 239 مىليون يۈەنگە يېتىپ، ئالدىنقى يىلنىڭ ئوخشاش مەزگىلدىكىسىدىن %8.95 ئاشتى.
</S>
<S ID=34391>
‏    
</S>
</TEXT>
/BODY
/DOC