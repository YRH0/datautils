<DOC>
<DOCID>TIANSHAN.505526</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-04 18:10:06</DATE>
</HEADER>
<BODY>
<HEADLINE>
<S ID=17881>
دۆلەتنىڭ مەبلەغ تۈرى ئىلى ئوبلاستىدىكى ئاز سانلىق مىللەت خەلقىگە ‹‹كۈلۈمسىرىدى››
</S>
</HEADLINE>
<TEXT>
<S ID=17882>
   ئابدۇسالام قادىر خەۋەر قىلىدۇ: دۆلەتنىڭ ئاز سانلىق مىللەتلەرنىڭ ئىقتىسادىنى راۋاجلاندۇرۇشقا ئائىت مەبلەغ تۈرىنىڭ تۈرتكىسىدە ئىلى ئوبلاستىدا مىللىي قول ھۈنەرۋەنچىلىك، باقمىچىلىق، ساياھەتچىلىك تۈر قۇرۇلۇشلىرى كۆپلەپ يولغا قويۇلۇپ، ئاز سانلىق مىللەت خەلقىنىڭ تۇرمۇش سۈپىتىنى ياخشىلاپ، كىرىمىنى كۆپەيتىشتە تۈرتكىلىك رول ئوينىدى.
</S>
<S ID=17883>
   ئوبلاستلىق پارتكوم، ھۆكۈمەت ئاز سانلىق مىللەتلەرنىڭ ئىقتىسادىنى راۋاجلاندۇرۇشقا ئائىت مەبلەغ تۈرىنى ئەمەلىيلەشتۈرۈشكە ئەھمىيەت بېرىپ، رەھبەرلىك گۇرۇپپىسىنى قۇرۇپ، ئوبلاست، ناھىيە، يېزا ئۈچ دەرىجىلىك خىزمەت تورىنى بەرپا قىلدى.
</S>
<S ID=17884>
تۈرنى ئەمەلىيلەشتۈرۈش جەريانىدا تۈر ۋە كەسىپلەر قۇرۇلمىسىنى تەڭشەپ، مەبلەغنى يېزا، كەنت يولى، سۇچىلىق، خاس تېرىقچىلىق، باقمىچىلىق، ئېكولوگىيەلىك مۇھىت قۇرۇلۇشى، مىللىي قول ھۈنەرۋەنچىلىك، مەدەنىيەت، مائارىپ، ساياھەت، داۋالاش، خەتەرلىك ئۆيلەرنى ئۆزگەرتىش، دېھقان – چارۋىچىلارنى ماھارەت يېتىلدۈرۈش بويىچە تەربىيەلەش قاتارلىق ھالقىلارغا سەرپ قىلدى.
</S>
<S ID=17885>
   غۇلجا شەھىرى 2013 – يىلدىن بۇيان دۆلەتنىڭ بۇ تۈرى ئارقىلىق ئاز سانلىق مىللەتلەر توپلىشىپ ئولتۇراقلاشقان يېڭىيەر يېزىسىنىڭ ليۇچىدۇەن كەنتى، بايانداي بازىرىنىڭ يېڭى مەھەللە كەنتى، تاشكۆۋرۈك يېزىسىنىڭ جىگدىلىك كەنتى، خەنبىڭ يېزىسىنىڭ باشكۆۋرۈك كەنتىدە نۇقتىلىق يۆلەش سىياسىتىنى يولغا قويۇپ، 7 مىليون 970 مىڭ يۈەن مەبلەغ ئارقىلىق 1124 كىشىنى مەنپەئەتلەندۈردى.
</S>
<S ID=17886>
قورغاس ناھىيەسى ئاز سانلىق مىللەتلەرنىڭ ئىقتىسادىنى راۋاجلاندۇرۇش مەبلەغ تۈرىدىن 12 مىليون يۈەندىن ئارتۇقنى قولغا كەلتۈرۈپ، تۈر مەبلىغىدىن مەنپەئەتلەنگەن دېھقان – چارۋىچىلارنىڭ كىشى بېشى كىرىمىنى 1200 يۈەندىن 1500 يۈەنگىچە كۆپەيتتى.
</S>
<S ID=17887>
ئىلى ئوبلاستى دۆلەتنىڭ ئاز سانلىق مىللەتلەرنىڭ ئىقتىسادىنى راۋاجلاندۇرۇش مەبلەغ تۈرىنى ئەمەلىيلەشتۈرۈشتە باشلامچى كارخانىلارنى جەلپ قىلىپ، كارخانا تەرەققىياتى ئارقىلىق ئاممىنىڭ كىرىمىنى كۆپەيتتى.
</S>
<S ID=17888>
غۇلجا شەھىرىنىڭ تاشكۆۋرۈك يېزىسى 2013 – يىلدىن باشلاپ ئاز سانلىق مىللەتلەرنىڭ ئىقتىسادىنى راۋاجلاندۇرۇش مەبلەغ تۈرىنى ئىلتىماس قىلىپ، قازانچى مىللىي قول ھۈنەرۋەنچىلىك سانائەت بازىسىنى بەرپا قىلىپ، 80 كارخانىنى بۇ بازىغا جەلپ قىلدى.
</S>
<S ID=17889>
بۇنىڭ ئىچىدە 45 كارخانا بۇ مەبلەغ تۈرىدىن پايدىلاندى. شىنجاڭ ‹‹تەۋسىيە›› كەشتىچىلىك زاۋۇتىنىڭ مەسئۇلى مۇنداق دېدى: يېڭىدىن ئىگىلىك تىكلىگەن ۋاقتىمدا مەبلەغ يۈرۈشتۈرۈشتە قىيىنچىلىققا ئۇچرىغانىدىم.
</S>
<S ID=17890>
يېزىلىق ھۆكۈمەت بۇ سانائەت بازىسىدىن ماڭا زاۋۇت ئۆيى ۋە 15 مىڭ يۈەن قىممىتىدىكى ئۈسكۈنە بەردى، بۇنىڭ بىلەن 15 ياشنى ئىشقا ئورۇنلاشتۇردۇم.
</S>
<S ID=17891>
ھازىر تىجارىتىم يۈكسىلىپ، مەھسۇلاتلىرىم ئىچكىرى ئۆلكە ۋە چەت ئەللەردە بازار تاپتى.
</S>
<S ID=17892>
‏
</S>
</TEXT>
/BODY
/DOC