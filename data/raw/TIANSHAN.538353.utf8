<DOC>
<DOCID>TIANSHAN.538353</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-08-02 18:40:39</DATE>
</HEADER>
<BODY>
<HEADLINE>
<S ID=35994>
كىچىك ھوڭ كەنتىدە ‹‹چوڭ بازار›› قۇرۇلدى
</S>
</HEADLINE>
<TEXT>
<S ID=35995>
    مىجىت ئىبراھىم خەۋەر قىلىدۇ: تۇرپان شەھەرلىك ئورمانچىلىق ئىدارىسى ۋە پىچان ناھىيەلىك ئىگىلىك باشقۇرۇش ئىدارىسى قاتارلىق ئورۇنلاردىن ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى بويىچە 3 – تۈركۈمدە پىچان ناھىيەسىنىڭ پىچان يېزىسى كىچىك ھوڭ كەنتىگە چۈشكەن كادىرلار كەنت ‹‹ئىككى كومىتېتى››دىكىلەر بىلەن بىرلىكتە كەنت مەركىزىدە دۈشەنبە بازىرى تەسىس قىلىپ، دېھقان – چارۋىچىلارنىڭ 2 –، 3 – كەسىپكە تايىنىپ بېيىشىغا ‹‹يېشىل چىراغ›› يېقىپ بەردى.
</S>
<S ID=35996>
   كەنتكە چۈشكەن كادىرلار ئائىلىلەرگە كىرىپ ئەھۋال ئىگىلەش جەريانىدا، كەنتتە تېرىلغۇ يەر ئاز بولغاچقا، دېھقانلارنىڭ كىرىمىنى ئاشۇرۇشى قىيىن بولۇۋاتقانلىقى، ئۇلارنىڭ 2 –، 3 – كەسىپ بىلەن شۇغۇللىنىش ئارزۇسىنىڭ كۈچلۈكلۈكىنى بىلدى ھەم مۇناسىۋەتلىك ئورۇنلار بىلەن ئالاقىلىشىپ، كەنت مەركىزىدە دۈشەنبە بازىرى قۇرۇپ، 186 يايما ئورنى تەسىس قىلىپ ئىشقا كىرىشتۈردى.
</S>
<S ID=35997>
خىزمەت گۇرۇپپىسىنىڭ باشلىقى ۋاڭ ياۋ مۇنداق دېدى: كەنتتە تېرىلغۇ يەر ئاز بولۇش مەسىلىسىنى كۆزدە تۇتۇپ، دېھقانلارنىڭ كىشى بېشى كىرىمىنى بۇلتۇرقىدىن 1100 يۈەن ئاشۇرۇشقا ھەقىقىي كاپالەتلىك قىلىش ئۈچۈن كەنت مەركىزىدە بۇ بازارنى تەسىس قىلدۇق.
</S>
<S ID=35998>
بازارنىڭ تەسىس قىلىنىشى دېھقان – چارۋىچىلارنىڭ قوشۇمچە كەسىپ قىلىپ كىرىمىنى ئاشۇرۇشىدا مۇھىم رول ئوينايدۇ.
</S>
<S ID=35999>
كەنت ئاھالىسى پاتىگۈل مامۇت مۇنداق دېدى: دۈشەنبە بازىرىنىڭ تۇنجى كۈنىدىلا سودا قىلىپ 500 يۈەن ساپ كىرىم قىلدىم.
</S>
<S ID=36000>
مەن بۇ بازاردا داۋاملىق سودا قىلىپ تۇرمۇشۇمنى ياخشىلايمەن.
</S>
<S ID=36001>
‏
</S>
</TEXT>
/BODY
/DOC