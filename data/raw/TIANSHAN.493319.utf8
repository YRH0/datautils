<DOC>
<DOCID>TIANSHAN.493319</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-26 17:24:55</DATE>
</HEADER>
<BODY>
<HEADLINE>
<S ID=6455>
خېجىڭ ناھىيەسىدىكى ئېشىنچا ئەمگەك كۈچلىرى كىيىم-كېچەك تىكىش تېخنىكىسى بويىچە تەربىيەلىنىش پۇرسىتىگە ئىگە بولدى
</S>
</HEADLINE>
<TEXT>
<S ID=6456>
    ئىختىيارىي مۇخبىرىمىز مېھرىگۈل يۈسۈپ خەۋىرى: يېقىندا، مۇخبىر خېجىڭ ناھىيەلىك كەسپى تېخنىكا تەربىيەلەش مەركىزىدە 200 گە يېقىن ئېشىنچا ئەمگەك كۈچلىرىنىڭ كىيىم-كېچەك تىكىش تېخنىكىسى بويىچە تەربىيەلىنىۋاتقانلىقىنى كۆردى.
</S>
<S ID=6457>
    مۇخبىرىنىڭ نەق مەيدانىدىن ئىگىلىشىچە، خېجىڭ ناھىيەلىك كەسپى تېخنىكا تەربىيەلەش مەركىزى بۇ ناھىيەدىكى ئېشىنچا ئەمگەك كۈچلىرىنى تېخنىكا جەھەتتىن تەربىيەلەپ ئىشقا ئورۇنلاشتۇرۇش ۋە قايتا ئىشقا ئورۇنلاشتۇرۇش شۇنداقلا ئۆز ئالدىغا ئىگىلىك تىكلىشىگە ئاساس سېلىش ئۈچۈن، خېرىدار چاقىرىپ مەبلەغ جەلپ قىلىش يولى بىلەن شىنجاڭ سىيۈن گۇرۇھىنىڭ شىنجاڭ جېڭمېي كىيىم-كېچەك چەكلىك شىركىتىنى خېجىڭ ناھىيەسىگە جەلپ قىلغان لايىھەلەش، ئېچىش، ئىشلەپچىقىرىش، سېتىپ چىقىرىش بىر گەۋدىلەشكەن چوڭ تىپتىكى دۆلەت ئىگىلىكىدىكى كەسپى شىركەت ئىكەن.
</S>
<S ID=6458>
    خېجىڭ ناھىيەلىك كەسپى تېخنىكا تەربىيەلەش مەركىزى مەسئۇلىنىڭ تونۇشتۇرۇشىچە، بۇ قېتىملىق تەربىيەلەش ئىلگىرى-كېيىن بولۇپ تۆت قارار ئېلىپ بېرىلىدىغان بولۇپ،1000 دىن كۆپرەك ئېشىنچا ئەمگەك كۈچىنى كىيىم-كېچەك تىكىش تېخنىكىسى بويىچە تەربىيەلەپ، 4000 كىۋادرات مېتىر كۆلەمدىكى سېختا 600 دىن ئارتۇق ئىشچىنى مەشغۇلات قىلىدىغان سەۋىيەگە يەتكۈزۈپ، سۈپەتلىك بولغان كاستىيۇم-بۇرۇلكا، فورما، دالا كىيىمى، مەكتەپ فورمىسى، دوختۇرخانا ۋە مېھمانسارايلارنىڭ كارۋات بۇيۇملىرى قاتارلىقلار تۈرلەردىكى مەھسۇلاتلارنى ئىشلەپچىقىرىپ يىللىق ئىشلەپچىقىرىش سانىنى 1مىليون 500يۈرۈشكە يەتكۈزۈپ بۇ ناھىيەنىڭ ئېشىنچا ئەمگەك كۈچلىرىنى يۆتكەپ ئىشقا ئورۇنلاشتۇرۇش ۋە قايتا ئىشقا ئورۇنلاشتۇرۇش مەسىلىسىنى ھەل قىلىدىكەن.
</S>
</TEXT>
/BODY
/DOC