<DOC>
<DOCID>TIANSHAN.533125</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-07-07 11:17:21</DATE>
</HEADER>
<BODY>
<HEADLINE>
<S ID=32282>
توققۇزتارا ناھىيەسى نامراتلىقتىن قۇتۇلدۇرۇشتا ‹‹بەدەنگە قاراپ كىيىم پىچتى››
</S>
</HEADLINE>
<TEXT>
<S ID=32283>
    گۈزەلنۇر ئۆمەر خەۋەر قىلىدۇ: توققۇزتارا ناھىيەسى بۇ يىل 1330 نامرات ئائىلىدىكى 4722 نوپۇسنى تولۇق نامراتلىقتىن قۇتۇلدۇرۇشنى زىچ چۆرىدەپ، ناھىيەدىكى ئاپتونوم رايون دەرىجىلىك نامرات كەنتلەرنىڭ نامراتلىق قالپىقىنى ئېلىپ تاشلاشتا ئۆتكەلگە ھۇجۇم قىلىش خىزمىتىنى چىڭ تۇتۇپ ئىشلىدى.
</S>
<S ID=32284>
   بۇ ناھىيە بۇلتۇر يىل ئاخىرىدىن باشلاپ نامرات نوپۇسلارنىڭ ئارخىپىنى تۇرغۇزۇش، تەكشۈرۈش خىزمىتىنى ئومۇميۈزلۈك قانات يايدۇرۇپ، ھەر بىر نامرات ئائىلە ئۈچۈن مەخسۇس نامراتلىقتىن قۇتۇلدۇرۇش تەدبىرى تۈزدى. 1073 ئائىلىدىكى 3844 نوپۇسنى كەسىپلەر بويىچە يۆلەشنى، 813 ئائىلىدىكى 3058 نوپۇسنى باشقا جايغا كۆچۈرۈپ يۆلەشنى، 165 ئائىلىدىكى 655 نوپۇسنى ئېكولوگىيە تولۇقلىمىسى ئارقىلىق يۆلەشنى، 434 ئائىلىنى تېخنىكىلىق تەربىيەلەش ئارقىلىق يۆلەشنى، 257 ئائىلىدىكى 878 نوپۇسنى ئىجتىمائىي كاپالەت مۇلازىمىتى ئارقىلىق يۆلەشنى پىلانلىدى.
</S>
<S ID=32285>
   ناھىيەلىك نامراتلارنى يۆلەش – ئېچىش ئىشخانىسىنىڭ مۇدىرى لى خۇ مۇنداق دېدى: بۇ يىل ئارخىپى تۇرغۇزۇلغان نامرات ئائىلىلەرگە 10 مىڭ يۈەندىن 50 مىڭ يۈەنگىچە ئۆسۈمسىز قەرز تارقىتىپ، نامرات ئائىلىلەرنىڭ ئىشلەپچىقىرىشنى يۈكسەلدۈرۈشىدە مەبلەغ يېتىشمەسلىك مەسىلىسىنى ئۈنۈملۈك ھەل قىلىمىز. 357 نامرات ئائىلىنى شىنجاڭغا نىشانلىق ياردەم بېرىش ئەمىن ئۆي تولۇقلىما مەبلىغىدىن بەھرىمەن قىلىمىز. 4722 نوپۇسنىڭ يېزا يېڭىچە ھەمكارلىشىپ داۋالىنىش سۇغۇرتىسىغا قاتنىشىش ھەققىنى ئۈستىمىزگە ئېلىپ، نامرات ئائىلىلەرنىڭ پەرزەنتلىرىنى ھەقسىز تەربىيەلەش تەدبىرلىرىنى يولغا قويۇپ، نامراتلىقتىن قۇتۇلدۇرۇشتا ھەقىقىي ئۈنۈمنى قولغا كەلتۈرىمىز.
</S>
<S ID=32286>
‏
</S>
</TEXT>
/BODY
/DOC