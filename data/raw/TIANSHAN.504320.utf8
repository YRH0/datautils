<DOC>
<DOCID>TIANSHAN.504320</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-02 17:15:08</DATE>
</HEADER>
<BODY>
<HEADLINE>
<S ID=17443>
كۇچا ئىقتىساد-تېخنىكا تەرەققىيات رايونى ئېتىبار بېرىش سىياسەتلىرى ئارقىلىق سودىگەرلەر ئۇيۇشمىلىرىنىڭ كۆڭلىنى ئۇتتى
</S>
</HEADLINE>
<TEXT>
<S ID=17444>
    ئىختىيارىي مۇخبىرىمىز ئەھمەت ئىسمائىل خەۋىرى: كۇچا ئىقتىساد-تېخنىكا تەرەققىيات رايونى بۇلتۇردىن بۇيان بىر قاتار ئېتىبار بېرىش سىياسەتلىرىنى تۈزۈپ ۋە ئۇنى يولغا قويۇپ، كۇچاغا كېلىپ مەبلەغ سالغان سودىگەرلەر ئۇيۇشمىلىرىنى مۇكاپاتلاپ ۋە تۈرلۈك ئېتىبار بېرىش سىياسىتىدىن بەھرىلەندۈرۈپ ئۇلارنىڭ كۆڭلىنى ئۇتتى.
</S>
<S ID=17445>
    بىر يىلدىن بۇيان، كۇچا ئىقتىساد-تېخنىكا تەرەققىيات رايونى ئىقتىسادشۇناس، باشقۇرۇش تىپىدىكى ماگېستىر، دوكتور شۇنداقلا سودىگەرلەر ئۇيۇشمىسىنى باشقۇرۇش تەجرىبىسىگە ۋە سودىگەر چاقىرىپ مەبلەغ جەلپ قىلىش ئىقتىدارىغا ئىگە يۇقىرى قاتلاملىق ئىختىساس ئىگىلىرىنى كۇچاغا تەكلىپ قىلىپ، كۇچانى ئېچىش، كۇچانىڭ يوشۇرۇن مەبلەغ سېلىش كۈچىنى نامايان قىلىش ۋە ئۇنى مۇئەييەنلەشتۈرۈش توغرىسىدا كۆپ قېتىم تەتقىقات، مۇھاكىمە ئېلىپ بېرىشقا تەشكىللىدى.
</S>
<S ID=17446>
ھەرقايسى سودىگەرلەر ئۇيۇشمىسىدىكى تەكلىپ قىلغان ئىختىساس ئىگىلىرىمۇ كۇچانى يوشۇرۇن مەبلەغ سېلىش كۈچىگە ئىگە ئورۇن ئىكەنلىكىنى مۇئەييەنلەشتۈردى.
</S>
<S ID=17447>
نەتىجىدە، كۇچا ئىقتىساد-تېخنىكا تەرەققىيات رايونى ئۆزىنىڭ يۇقارقى تەرەققىيات نەتىجىلىرى بىلەن 2015-يىلى دۆلەت دەرىجىلىك تەرەققىيات رايونى قاتارىغا كىرىپ مەملىكەت بويىچە «100 كۈچلۈك مەبلەغ سېلىش يوشۇرۇن كۈچكە ئىگە»ناھىيە(شەھەر)لەرنىڭ قاتارىدىن ئورۇن ئالدى.
</S>
<S ID=17448>
ئاپتونوم رايون بويىچە مەبلەغ سېلىش يوشۇرۇن كۈچكە ئىگە ناھىيە ۋە نۇقتىلىق ئېنېرگىيە بازىسى دېگەن شەرەپكە ئېرىشىپ كەلدى.
</S>
<S ID=17449>
بۇ ناھىيەنىڭ ئىقتىسادىي ئەھۋالى يىلدىن-يىلغا جانلىنىپ، ھازىر يىللىق مەبلەغ سېلىنمىسى 16مىليارد يۈەنگە، ئىچكى ئىشلەپچىقىرىش ئومۇمىي قىممىتى 16مىليارد 300مىليون يۈەنگە، يەرلىك مالىيەنىڭ ئادەتتىكى خامچوت كىرىمى2مىليارد800 مىليون يۈەنگە، شەھەر-بازار ئاھالىلىرىنىڭ يىللىق ئوتتۇرىچە كىرىمى 23مىڭ 800يۈەنگە، دېھقان-چارۋىچىلارنىڭ يىللىق ئوتتۇرىچە ساپ كىرىمى 10مىڭ 838يۈەنگە يېتىپ، ۋىلايەت بويىچە ئىقتىسادىي تەرەققىياتتىكى ئالدىنقى قاتارىدىكى ناھىيە، قاتارىدا تۇرۇپ، ئاپتونوم رايون ئىچى-سىرتىدىن كەلگەن سودىگەرلەر ئۇيۇشمىلىرىنى ئۆزىگە جەلپ قىلىپ ئۇلارنىڭ كۆڭلىنى ئۇتتى.
</S>
</TEXT>
/BODY
/DOC