<DOC>
<DOCID>TIANSHAN.524106</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-20 11:40:58</DATE>
</HEADER>
<BODY>
<HEADLINE>
<S ID=28590>
دېھقان–چارۋىچىلار بىخەتەر، پاكىز سۇ ئىچەلەيدىغان بولدى
</S>
</HEADLINE>
<TEXT>
<S ID=28591>
   پولات ئامانيار خەۋەر قىلىدۇ: تېكەس ناھىيەسى يېقىنقى يىللاردىن بۇيان، ئىچىدىغان سۇ مەسىلىسى ھەل بولماي كېلىۋاتقان چەت، يىراق 15 كەنتتىكى 80 مىڭدىن ئارتۇق ھەر مىللەت ئامما بىلەن 250 نەچچە مىڭ چارۋا مالنىڭ ئىچىدىغان سۇ مەسىلىسىنى ئۈنۈملۈك ھەل قىلىپ، دېھقان – چارۋىچىلارنى بىخەتەر، پاكىز سۇ ئىچىش شارائىتىغا ئىگە قىلىپ، ئۇلارنى خەلق تۇرمۇشى قۇرۇلۇشىدىن ئەمەلىي نەپكە ئېرىشتۈردى.
</S>
<S ID=28592>
   بۇ ناھىيەنىڭ كۆكتېرەك قىرغىز يېزىسى سارقۇبۇ كەنتىدە 250 ئائىلە بولۇپ، كەنتتىكى دېھقانلار ئۇزاق يىللاردىن بۇيان يازدا ئۈچ – تۆت كىلومېتىر يىراقلىقتىكى بۇلاقتىن ئات – ئۆكۈز بىلەن سۇ توشۇپ ئىچسە، قىشتا قار – مۇز سۈيى ئىچىپ كەلگەنىدى. بۇلتۇردىن باشلاپ كەنتكە چۈشكەن كادىرلارنىڭ ماسلاشتۇرۇشى، يېزىلىق ھۆكۈمەتنىڭ زور تىرىشچانلىق كۆرسىتىشى بىلەن ناھىيەدىكى ئالاقىدار تارماقلار كەنتكە تۇرۇبا سۈيى يەتكۈزۈش قۇرۇلۇشىنى باشلىغانىدى. ھازىرغىچە كەنتتىكى ھەممە ئائىلىگە تۇرۇبا سۈيى يەتكۈزۈلۈپ، دېھقانلار پاكىز، بىخەتەر سۇ ئىچىش ئىمكانىيىتىگە ئېرىشتى. سۇ مەسىلىسى ھەل بولغاندىن كېيىن كەنتتىكىلەر باقمىچىلىق ۋە ھويلا – ئاران ئىگىلىكىنى يۈكسەلدۈرۈش يولىغا ماڭدى.
</S>
<S ID=28593>
   كۆكتېرەك قىرغىز يېزىلىق پارتكومنىڭ مۇئاۋىن شۇجىسى ليۇ سېنبىن مۇنداق دېدى: يېزىمىز ناھىيە بازىرىدىن يىراق بولغاچقا، كەنتلەرگە تۇرۇبا سۈيى يەتكۈزۈلمەي، دېھقان – چارۋىچىلارنىڭ پاكىز سۇ ئىچىشى كاپالەتلەندۈرۈلمىگەنىدى. ھازىر يېزىدىكى 2000دىن ئارتۇق دېھقان – چارۋىچى ئائىلىسىگە تۇرۇبا سۈيى يەتكۈزۈلدى، قالغان ئائىلىلەرگە تۇرۇبا سۈيى يەتكۈزۈش ئىشى جىددىي ئىشلىنىۋاتىدۇ.
</S>
<S ID=28594>
‏
</S>
</TEXT>
/BODY
/DOC