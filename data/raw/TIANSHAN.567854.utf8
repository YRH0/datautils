<DOC>
<DOCID>TIANSHAN.567854</DOCID>
<HEADER>
<CLASS>شىنجاڭ</CLASS>
<DATE>2016-11-28 10:48:54</DATE>
</HEADER>
<BODY>
<HEADLINE>
<S ID=61754>
ئاپتونوم رايونلۇق ياش–ئۆسمۈر ئوقۇغۇچىلار ‹‹قوش تىل›› مۇسابىقىسىنىڭ تەقدىرلەش مۇراسىمى ئۆتكۈزۈلدى
</S>
</HEADLINE>
<TEXT>
<S ID=61755>
 جاۋ شىيا خەۋەر قىلىدۇ: ئاپتونوم رايونلۇق 2016 – يىللىق ‹‹شۈنفېي لوڭقىسى›› ياش – ئۆسمۈر ئوقۇغۇچىلار ‹‹قوش تىل›› مۇسابىقىسىنىڭ تەقدىرلەش مۇراسىمى 11 – ئاينىڭ 27 – كۈنى شىنجاڭ تېلېۋىزىيە ئىستانسىسىدا ئۆتكۈزۈلدى.
</S>
<S ID=61756>
مۇراسىمغا ئاپتونوم رايونلۇق پارتكومنىڭ مۇئاۋىن شۇجىسى، باش كاتىپى، ئاپتونوم رايونلۇق مائارىپ خىزمىتى كومىتېتىنىڭ شۇجىسى لى پېڭشىن، ئاپتونوم رايونلۇق پارتكوم دائىمىي كومىتېتىنىڭ ئەزاسى، ئاپتونوم رايوننىڭ مۇئاۋىن رەئىسى، ئاپتونوم رايونلۇق مائارىپ خىزمىتى كومىتېتىنىڭ مۇئاۋىن شۇجىسى ئەركىن تۇنىياز قاتارلىقلار قاتناشتى ھەم مۇكاپاتقا ئېرىشكەن ماھىرلارغا مۇكاپات تارقىتىپ بەردى.
</S>
<S ID=61757>
 تەقدىرلەش مۇراسىمىدا ‹‹<قوش تىل>نى ياخشى ئۆگىنىپ، گۈزەل كەلگۈسى يارىتايلى›› دېگەن مەزمۇن باش تېما قىلىندى، مۇكاپاتقا ئېرىشكەن ماھىرلارنىڭ ۋەكىللىرى، كەسپىي ئارتىسلار ناخشا – ئۇسسۇل، ئەلنەغمە، ئېتۇت قاتارلىق نومۇرلار ئارقىلىق ھەر مىللەت ياشلار – ئۆسمۈرلەرنىڭ ‹‹قوش تىل›› ئۆگىنىش، ‹‹قوش تىل››دىن پايدىلىنىش جەھەتتە قولغا كەلتۈرگەن مول نەتىجىلىرى، بىرلىكتە ئۆگىنىش، تۇرمۇش كەچۈرۈش، ئۆسۈپ يېتىلىشتەك ھەقىقىي ھېسسىياتىنى تولۇق ئىپادىلىدى، ئاپتونوم رايوننىڭ ‹‹قوش تىل›› مائارىپى ۋە مىللەتلەر ئىتتىپاقلىقى تەربىيەسىدە قولغا كەلتۈرگەن شانلىق نەتىجىلىرىنى جانلىق، ئومۇميۈزلۈك نامايان قىلدى.
</S>
<S ID=61758>
 مۇسابىقە بۇ يىل 5 – ئايدا باشلانغاندىن بۇيان، ئاپتونوم رايونىمىزدىكى 196 مۇسابىقە رايونىدا 1 مىليون 500 مىڭدىن كۆپرەك ھەر مىللەت ياشلار – ئۆسمۈرلەر مۇسابىقىگە قاتناشتى، 2200دىن كۆپرەك ماھىر ئاپتونوم رايون دەرىجىلىك قايتا مۇسابىقە ۋە ھەل قىلغۇچ مۇسابىقىگە قاتناشتى.
</S>
<S ID=61759>
ئالاقىدار تەرەپلەرنىڭ زىچ ھەمكارلىشىشى بىلەن، مۇسابىقە تەرتىپلىك ئۆتكۈزۈلۈپ، يارقىن نۇقتىلار نامايان قىلىندى، ‹‹ھەر ئايدا مۇسابىقە بولۇش، ھەممەيلەن قاتنىشىش››تەك ئومۇمىي نىشان ئىشقا ئاشۇرۇلدى.
</S>
<S ID=61760>
ھەر قايسى تىل گۇرۇپپىلىرى بويىچە مۇسابىقەگە قاتناشقان 150 ئوقۇغۇچى، 150 يېتەكچى ئوقۇتقۇچى مۇكاپاتقا ئېرىشتى، بىر قىسىم ئورۇن ۋە شەخسلەرگە مۇنەۋۋەر تەشكىللەش مۇكاپاتى ۋە مۇنەۋۋەر تەشكىللىگۈچى مۇكاپاتى بېرىلدى.
</S>
</TEXT>
/BODY
/DOC