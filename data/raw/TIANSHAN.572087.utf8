<DOC>
<DOCID>TIANSHAN.572087</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-14 17:08:58</DATE>
</HEADER>
<BODY>
<HEADLINE>
<S ID=65022>
دېھقان–چارۋىچىلار كەچلىك مەكتەپتە سىياسەت، تېخنىكا ئىگىلىدى
</S>
</HEADLINE>
<TEXT>
<S ID=65023>
  گۈزەلنۇر ئۆمەر خەۋەر قىلىدۇ: 11 – ئاينىڭ 29 – كۈنى كەچ سائەت ئالتىدە توققۇزتارا ناھىيەسىنىڭ تىكئېرىق بازىرى شاربۇچۈن كەنتىدىكى يىراقتىن ئوقۇتۇش ئۆيىنىڭ چىراغلىرى يورۇق بولۇپ، 70 تىن ئارتۇق دېھقان – چارۋىچى كەنت تەشكىللىگەن تۇنجى نۆۋەتلىك دېھقان – چارۋىچىلار كەچلىك مەكتىپىدە قۇرۇلتاينىڭ روھىنى ئۆگىنىش بىلەن بىللە، دېھقانچىلىق، باقمىچىلىق تېخنىكىسىغا دائىر دەرس ئاڭلىدى.
</S>
<S ID=65024>
    سىنىپتا كەنت پارتىيە ياچېيكىسىنىڭ شۇجىسى ج ك پ 18 – نۆۋەتلىك مەركىزىي كومىتېتى 6 – ئومۇمىي يىغىننىڭ روھى، ج ك پ ئاپتونوم رايونلۇق 9 – قۇرۇلتىيىنىڭ خىزمەت دوكلاتىنى چۈشەندۈردى ھەم دېھقانلار ئەڭ كۆڭۈل بۆلىدىغان يەرلەرنى ئوبوروت قىلىش تەرتىپى، توختام تۈزۈش ئۇسۇلى، تۆۋەن كاپالەت سىياسىتى، دېھقانچىلىقتا ئەمەلىي ئىشلىتىلىدىغان تېخنىكىلار، يېڭىچە يېزا ھەمكارلىشىپ داۋالىنىش سىياسىتى جەھەتتە تەپسىلىي چۈشەنچە بەردى.
</S>
<S ID=65025>
    دېھقان ئوسمانجان ئارۇپ مۇنداق دېدى: ئۆرۈك، ئالما، ياڭاق دەرەخلىرىنى پەرۋىش قىلىشتا كۆپ بىلىملەرنى ئىگىلىدۇق، يەنە باش شۇجى شى جىنپىڭنىڭ ئىجتىمائىي مۇقىملىق ۋە ئەبەدىي ئەمىنلىك باش نىشانى توغرىسىدىكى سىياسىتىنى قانداق ئىزچىللاشتۇرۇش توغرىلىق ئۆگىنىشكە تەشكىللىدۇق، بۇنىڭدىن كېيىن بىز كەنتىمىزنىڭ گۈللەپ تەرەققىي قىلىشى ئۈچۈن تېخىمۇ كۆپ تۆھپىلەرنى قوشۇشقا تىرىشىمىز، پارتىيەنىڭ ياخشى سىياسەتلىرىگە مىننەتدارلىقىمىزنى بىلدۈرىمىز.
</S>
<S ID=65026>
    مۆڭكە پېشقەدەم پارتىيە ئەزاسى بولۇپ، ئۇ نەمۇنىلىك، يېتەكلەش رولىنى جارى قىلدۇرۇپ، پارتىيەنىڭ سىياسەتلىرىنى ياخشى تەشۋىق قىلغۇچى بولىدىغانلىقىنى بىلدۈردى.
</S>
<S ID=65027>
ئۇ مۇنداق دېدى: كەچلىك مەكتەپتە ئۆگەنگەنلىرىمنى بولۇپمۇ يېزا يېڭىچە ھەمكارلىشىپ داۋالىنىش سىياسىتىنىڭ دېھقان – چارۋىچىلارغا ئېلىپ كەلگەن قولايلىقلىرىنى ئاممىغا ياخشى تەشۋىق قىلىپ، سىياسەتلەرنى ئەمەلىيلەشتۈرۈشتە ئۈلگىلىك رولۇمنى ياخشى جارى قىلدۇرىمەن.
</S>
<S ID=65028>
    كەنت پارتىيە ياچېيكىسىنىڭ شۇجىسى خەيرۇللا بەكتۇرسۇن مۇنداق دېدى: كەچلىك مەكتەپتە دېھقان – چارۋىچىلارنى پارتىيەنىڭ سىياسەتلىرىدىن ۋاقتىدا خەۋەردار قىلىمىز، بۇنىڭدىن كېيىن كەچلىك مەكتەپنىڭ رولىدىن تېخىمۇ ياخشى پايدىلىنىپ، دېھقان – چارۋىچىلارغا نەپ يەتكۈزىمىز.
</S>
<S ID=65029>
    ئۇقۇشىمچە، بۇ ناھىيە ئاپتونوم رايوننىڭ شىنجاڭدىكى ھەممە كەنتلەردە دېھقان – چارۋىچىلار كەچلىك مەكتىپى ئېچىش توغرىسىدىكى ھۆججىتىنىڭ روھىغا ئاساسەن ناھىيە بويىچە ئاساسىي قاتلامنى، ئاساسنى كۈچەيتىشنى ۋەزىپە قىلىپ، كەنت دەرىجىلىك بازىلارنىڭ رولىنى جارى قىلدۇرۇپ، ناھىيەدىكى 53 كەنتتە دېھقان – چارۋىچىلار كەچلىك مەكتىپى ئېچىپ، ھەر مىللەت دېھقان – چارۋىچىلارنىڭ مەدەنىيەت ساپاسى، تېخنىكا ماھارىتى، ئىشقا ئورۇنلىشىش ئىقتىدارى ۋە كىرىمىنى ئاشۇرۇش ئىقتىدارىنى ئۆستۈرۈشكە ئاساس سالىدىكەن.
</S>
<S ID=65030>

</S>
</TEXT>
/BODY
/DOC