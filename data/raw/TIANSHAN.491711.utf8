<DOC>
<DOCID>TIANSHAN.491711</DOCID>
<HEADER>
<CLASS>خەلقئارا</CLASS>
<DATE>2016-01-22 12:38:54</DATE>
</HEADER>
<BODY>
<HEADLINE>
<S ID=4890>
يەر شارىنىڭ كۆپ قىسىم جايلىرى سوغۇق ئېقىمنىڭ ھۇجۇمىغا ئۇچرىدى
</S>
</HEADLINE>
<TEXT>
<S ID=4891>
   جۇڭگودا قاتتىق سوغۇق بولۇۋاتقان بۇ كۈنلەردە، ئامېرىكىغىمۇ «زومىگەر دەرىجىلىك» جۇدۇننىڭ شەپىسى كەلدى.
</S>
<S ID=4892>
ئوخشاش بىر دۇنيا، ئوخشاش سوغۇق ئېقىم، بۇلارنىڭ ھەممىسى شىمالىي قۇتۇپ سوغۇق ھاۋا ئېقىمىنىڭ جەنۇبتا تېرىغان «بالاسى».
</S>
<S ID=4893>
   ياپونىيەنىڭ كۆپ قىسىم جايلىرى بىر قانچە كۈندىن بۇيان جۇدۇننىڭ ھۇجۇمىغا ئۇچرىدى
</S>
<S ID=4894>
   بىر قانچە كۈندىن بۇيان، ياپونىيەنىڭ كۆپ قىسىم جايلىرىدا جۇدۇنلۇق ھاۋارايى بولدى، توكيو، ئوساكا، ناگويا قاتارلىق چوڭ شەھەرلەردە قاتتىق قار يېغىپ، قىسمەن تاشيوللار تاقىلىپ قالدى، ئايروپىلانلارنىڭ ئۇچۇش-قونۇشى كېچىكتى ياكى بىكار قىلىندى، قاتناش ئېغىر توسقۇنلۇققا ئۇچرىدى. 
</S>
<S ID=4895>
قاتتىق قاردا نەچچە يۈز ئادەم يارىلاندى، بىر ئادەم قازا قىلدى. بەزى جايلاردا 19-يانۋار كۈنىلا يىغىلىپ كەتكەن قارلار 50~90 سانتىمېتىرغا يەتتى.
</S>
<S ID=4896>
   كورېيەدە توك ئېھتىياجى تارىختىكى ئەڭ يۇقىرى چەككە يەتتى
</S>
<S ID=4897>
   قاتتىق سوغۇق ھاۋا ئېقىمىنىڭ كىرىشىگە ئەگىشىپ، كورېيەدە 21-يانۋار توك ئېھتىياجى ئېشىپ، تارىختىكى ئەڭ يۇقىرى سەۋىيەنى ياراتتى.
</S>
<S ID=4898>
ئالاقىدار تارماقلارنىڭ ئېيتىشىچە، شۇ كۈنى سائەت 11گىچىلا كورېيەنىڭ توك ئېھتىياجى 82 مىليون 9710 مىڭ كىلوۋاتقا يەتكەن.
</S>
<S ID=4899>
بىراق توك ئۈزۈلۈپ قېلىش ئەھۋاللىرى بولمىغان. ئالاقىدار تارماقلار توكنىڭ يېتەرلىك ئىكەنلىكىنى، ئۈزۈلۈپ قالمايدىغانلىقىنى ئېيتقان. 
</S>
<S ID=4900>
كورېيەنىڭ ھەممىلا يېرىدە تېمپېراتۇرا نۆلدىن تۆۋەنگە چۈشكەن، پايتەخت سېئۇلدا تېمپېراتۇرا ℃10- ئەتراپىدا بولغان.
</S>
<S ID=4901>
   ئامېرىكىدا «زومىگەر دەرىجىلىك» سوغۇق ئېقىم بولىدۇ
</S>
<S ID=4902>
   ئامېرىكىنىڭ شەرقى ۋە جەنۇبى مۇشۇ ھەپتىنىڭ ئاخىرىدا «زومىگەر دەرىجىلىك» سوغۇق ئېقىمنىڭ ھۇجۇمىغا ئۇچرايدۇ، مېتېئورولوگىيە تارماقلىرىنىڭ مۆلچەرلىشىچە، بوران ئارىلاش قاتتىق قار ياغىدىكەن، دېڭىزنى بويى رايونلىرىدا كەلكۈن كېلىدىكەن.
</S>
<S ID=4903>
ۋاشىنگىتوندىكى كۆپ ئىدارە-ئورۇنلار ئىشچى-خىزمەتچىلىرىگە ئىشتىن چۈشكەندىن كېيىن خاتىرە كومپىيۇتېرنى ئېلىۋېلىشنى، بۇنداق بولغاندا قاتتىق سوغۇقتا تالاغا چىقالماي قالغۇدەك بولسا، ئىشلارنى ئۆيدىلا بېجىرىشكە قولايلىق بولىدىغانلىقىنى ئۇقتۇرغان.
</S>
<S ID=4904>
 بۇنىڭدىن باشقا يەنە نۇرغۇن ئىشتات جىددىي ھالەتكە كىرگەنلىكىنى ئېلان قىلغان.
</S>
<S ID=4905>
   نورۋېگىيەدە تېمپېراتۇرا ℃17-قا چۈشتى
</S>
<S ID=4906>
   نورۋېگىيەمۇ سوغۇق ھاۋا ئېقىمىنىڭ تەسىرىگە ئۇچرىدى، 19-يانۋار تېمپېراتۇرا تۆۋەنلەپ ℃17-قا چۈشتى. 
</S>
</TEXT>
/BODY
/DOC