<DOC>
<DOCID>TIANSHAN.574321</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-12-23 12:59:40</DATE>
</HEADER>
<BODY>
<HEADLINE>
<S ID=67322>
ئاپتونوم رايونىمىز باغۋەنچىلىكىنىڭ سەۋىيەسىنى يېڭى باشلىنىش نۇقتىسىدىن ئۆستۈرۈش كېرەك
</S>
</HEADLINE>
<TEXT>
<S ID=67323>
2016 – يىللىق ئاپتونوم رايونىمىزنىڭ ئۆزگىچە باغۋەنچىلىك مەھسۇلاتلىرى (گۇاڭجۇ) سودا يەرمەنكىسىدىن كەسىپ تەرەققىياتىغا نەزەر
</S>
<S ID=67324>
 شى شىن
</S>
<S ID=67325>
 2016 – يىللىق ئاپتونوم رايونىمىزنىڭ ئۆزگىچە باغۋەنچىلىك مەھسۇلاتلىرى (گۇاڭجۇ) سودا يەرمەنكىسى مەزگىلىدە پۈتكۈل يەرمەنكە مەيدانى مېۋە پۇرىقى بىلەن تولدى.
</S>
<S ID=67326>
 ئاپتونوم رايونىمىزنىڭ ئۆزگىچە كەسپى بولغان باغۋەنچىلىكتە سودا پۇرسىتى ناھايىتى كۆپ، مەملىكەت ئىچى – سىرتىدىكى بارغانسېرى كۆپ سودىگەر ئۇنىڭ ئىشلەپچىقىرىش، پىششىقلاش ۋە ئايلاندۇرۇشنىڭ ھەر قايسى ساھەلىرىگە كۆز تىكتى.
</S>
<S ID=67327>
 ئاپتونوم رايونلۇق 9 – نۆۋەتلىك پارتىيە قۇرۇلتىيىدا ئۆزگىچە ئەۋزەل كەسىپلەرنى زورايتىپ، 1 – كەسىپنىڭ سەۋىيەسىنى ئۆستۈرۈشتە چىڭ تۇرۇش كېرەكلىكى ئوتتۇرىغا قويۇلدى.
</S>
<S ID=67328>
تارىخنىڭ يېڭى باشلىنىش نۇقتىسىدا تۇرۇپ، ئاپتونوم رايونىمىزنىڭ باغۋەنچىلىكىنى قانداق راۋاجلاندۇرۇش كېرەك؟
</S>
<S ID=67329>
 بازارنى كېڭەيتىشتە يېڭى بۆسۈش بولدى
</S>
<S ID=67330>
 بۇ نۆۋەتلىك سودا يەرمەنكىسىدىكى كۆزگە تاشلىنىپ تۇرىدىغان جايغا قويۇلغان چوڭ كومپيۇتېرغا تۇرپاننىڭ ئۈزۈمى، كورلىنىڭ نەشپۈتى ۋە ئاقسۇنىڭ ئالمىسى قاتارلىق مەھسۇلاتلارنى بازارغا سالغان شىنجاڭدىكى 40 نەچچە مېۋە – چىۋە شىركىتى بىلەن باغۋەنچىلىك مەھسۇلاتلىرى ھەمكارلىق كوپىراتىپىنىڭ ئېلېكتىرونلۇق سودا شەھەرچىسى كىرگۈزۈلگەن بولۇپ، بارماق بىلەن ئېكراننى يەڭگىل چەكسىلا توردىن شىنجاڭنىڭ يېڭى مېۋە – چىۋىلىرىنى سېتىۋالغىلى بولىدىكەن.
</S>
<S ID=67331>
 بۇ، بۇ يىلقى سودا يەرمەنكىسىدە مەخسۇس تەسىس قىلىنغان ‹‹ئالاقە تورى + باغۋەنچىلىك مەھسۇلاتلىرى›› چۈشەنچە ھاسىل قىلىش رايونى، شۇنداقلا شىنجاڭنىڭ باغۋەنچىلىك مەھسۇلاتلىرىغا ئېچىپ بەرگەن ئېلېكتىرونلۇق سودا بازىرى.
</S>
<S ID=67332>
 ئاپتونوم رايونىمىز يېقىنقى يىللاردىن بۇيان بېيجىڭ، شاڭخەي، گۇاڭجۇ، ۋۇخەن، شېنياڭ ۋە چېڭدۇ قاتارلىق شەھەرلەردە ئاپتونوم رايون دەرىجىلىك ماركېتىڭ سۇپىسى قۇردى ھەم شىمالىي جۇڭگو، شەرقىي جۇڭگو، جەنۇبىي جۇڭگو، ئوتتۇرا جۇڭگو، شەرقىي شىمال ۋە غەربىي جەنۇب ھەم شياڭگاڭ، ئاۋمېن، تەيۋەن رايونلىرىدىكى بازارلارغا تەسىر كۆرسىتىپ، سېتىش تور نۇقتىلىرىنى چوڭ شەھەرلەرگە كېڭەيتتى.
</S>
<S ID=67333>
 ھازىرغا قەدەر ئاپتونوم رايونىمىزدىكى باغۋەنچىلىك مەھسۇلاتلىرىنى ئاساس قىلغان يېزا ئىگىلىك مەھسۇلاتلىرىنى ئىشلەپچىقىرىدىغان، پىششىقلايدىغان ۋە ئەشيا ئوبوروتى قاتارلىق كارخانىلار مەملىكەتنىڭ ھەر قايسى جايلىرىدا شىنجاڭنىڭ يېزا ئىگىلىك مەھسۇلاتلىرىنى مەخسۇس ساتىدىغان، ۋاكالىتەن ساتىدىغان ۋە شېرىك دۇكانلاردىن 1000دىن كۆپرەكنى قۇردى.
</S>
<S ID=67334>
 بازا ماركىسى كەسىپنىڭ سەۋىيەسىنى يۇقىرى كۆتۈرۈشكە كۈچ بەردى
</S>
<S ID=67335>
 ‹‹يۈشىنتيەن›› باغۋەنچىلىك دېھقانلار كەسپىي ھەمكارلىق كوپىراتىپىنىڭ دىرېكتورى ليۇ سۈنلىڭ مۇنداق دېدى: 2015 – يىلى سودا يەرمەنكىسىگە 600 ساندۇق ئالما ئېلىپ كەلسەم، ئېھتىياجنى قاندۇرالمىدى. شۇڭا بۇ يىل 1000 ساندۇق ئېلىپ كەلدىم.
</S>
<S ID=67336>
 ھازىرغا قەدەر ئاپتونوم رايونىمىزنىڭ باغۋەنچىلىك كۆلىمى 22 مىليون موغا، مېۋە – چىۋە ھوسۇلى 7 مىليون توننىغا يەتتى.
</S>
<S ID=67337>
تارىم ئويمانلىقىنى چۆرىدىگەن چىلان، ياڭاق، ئۆرۈك، نەشپۈت ۋە ئالما قاتارلىقلارنى ئاساس قىلغان، كۆلىمى 15 مىليون موغا يېتىدىغان ئاساسلىق باغۋەنچىلىك رايونى، تۇرپان – قومۇل ئويمانلىقى، ئىلى ۋادىسى ۋە تەڭرىتاغ شىمالىي ئېتىكى رايونىدا ئۈزۈم، چىلان، ئالقات ۋە پەسىللىك مېۋە – چىۋە، ئەسلىھەلىك باغۋەنچىلىك ئاساس قىلىنغان يۇقىرى ئۈنۈملۈك باغۋەنچىلىك بازىسى ۋە باغۋەنچىلىك كەسىپ بەلبېغى قۇرۇلدى.
</S>
<S ID=67338>
ئاپتونوم رايون بويىچە مېۋە – چىۋىنى يېڭى پېتى ساقلاش ۋە پىششىقلاش كارخانىسى 400گە يەتتى، دېھقانلار ئورمانچىلىق كەسپىي ھەمكارلىق كوپىراتىپىدىن 1300ى قۇرۇلدى، ئۇلار ئىنچىكە پىششىقلاپ ئىشلەيدىغان مەھسۇلات 400 خىلدىن، يىللىق يېڭى پېتى ساقلاش ۋە پىششىقلاش ئىقتىدارى 3 مىليون توننىدىن ئاشتى.
</S>
<S ID=67339>
 ئاپتونوم رايونلۇق ئورمانچىلىق نازارىتىنىڭ مۇئاۋىن نازىرى لى دۇڭشېڭ مۇنداق دېدى: ئاپتونوم رايونىمىزنىڭ ئۆزگىچە باغۋەنچىلىكىنى كەسىپلەشتۈرۈش سەۋىيەسى روشەن يۇقىرى كۆتۈرۈلدى.
</S>
<S ID=67340>
60 نەچچە باغۋەنچىلىك كارخانىسى تەرەققىي قىلىپ دۆلەت ۋە ئاپتونوم رايون دەرىجىلىك كەسىپلىشىشتە نۇقتىلىق باشلامچى كارخانا بولۇپ قالدى، سەككىز باغۋەنچىلىك مەھسۇلاتلىرىنى پىششىقلاش كارخانىسى پاي چېكىنى بازارغا سېلىشقا تەييارلىق قىلىۋاتىدۇ، ئۇلار ئەتراپىدىكى 90 مىڭ دېھقاننى ئىشقا ئورۇنلاشتۇردى، 700 مىڭ دېھقان ئائىلىسىنىڭ كىرىمىنى ئاشۇرۇشىغا تۈرتكە بولدى.
</S>
<S ID=67341>
 ھازىر ئاپتونوم رايونىمىز بويىچە دۆلەت ۋە ئاپتونوم رايون دەرىجىلىك ھەر خىل داڭلىق ماركىغا ئېرىشكەن باغۋەنچىلىك مەھسۇلاتى 134 خىلغا يەتتى، ‹‹كورلىنىڭ نەشپۈتى›› ۋە ‹‹ئاقسۇنىڭ ئالمىسى›› قاتارلىق 13 خىل باغۋەنچىلىك مەھسۇلاتى ۋە ماركا ‹‹جۇڭگودىكى مەشھۇر تاۋار ماركىسى›› دېگەن نامغا ئېرىشتى ۋە ‹‹جۇڭگونىڭ داڭلىق ماركىسى››، ‹‹جۇڭگو يېزا ئىگىلىكىنىڭ داڭلىق مەھسۇلاتى›› بولۇپ باھالاندى؛ ‹‹تۇرپاننىڭ ئۈزۈمى›› ۋە ‹‹قومۇلنىڭ چىلىنى›› قاتارلىق 33 خىل مەھسۇلات ‹‹دۆلەتنىڭ جۇغراپىيەۋى بەلگىلىك قوغدىلىنىدىغان مەھسۇلاتى›› دېگەن نامغا ئېرىشتى؛ ‹‹ئاقسۇ چىلىنى›› ۋە ‹‹ئاقسۇ ياڭىقى›› قاتارلىق 88 خىل مەھسۇلات ‹‹شىنجاڭنىڭ داڭدار تاۋار ماركىسى›› ۋە ‹‹شىنجاڭنىڭ داڭلىق مەھسۇلاتى›› بولۇپ باھالاندى.
</S>
<S ID=67342>
 ئەۋزەل كەسىپلەرنىڭ سەۋىيەسىنى يۇقىرى كۆتۈرۈشكە تۈرتكە بولۇش كېرەك
</S>
<S ID=67343>
ئاپتونوم رايونىمىزنىڭ باغۋەنچىلىك مەھسۇلاتلىرى مەملىكەت ئىچىدە داڭ چىقارغان بولسىمۇ، باغۋەنچىلىك كۆلىمى ئۈزلۈكسىز كېڭەيتىلىۋاتقان، مەھسۇلات مىقدارى بارغانسېرى ئېشىۋاتقان ئەھۋالدا مېۋە – چىۋىنىڭ سۈپىتى، سېتىش تورلىرى ۋە بازار تېپىش ھەتتا كەسىپنىڭ تەرەققىياتى تېخىمۇ چوڭ بېسىمغا دۇچ كەلدى، بۇ كەسىپنىڭ سۈپىتىنى يۇقىرى كۆتۈرۈپ ئۈنۈمىنى ئاشۇرۇش، تىپىنى ئۆزگەرتىپ دەرىجىسىنى ئۆستۈرۈشكە تەسىر كۆرسەتتى ۋە ئۇنى چەكلەپ قويدى.
</S>
<S ID=67344>
 لى دۇڭشېڭ مۇنداق دېدى: 2020 – يىلىغىچە باغۋەنچىلىكنىڭ ئومۇمىي كۆلىمى 22 مىليون موغا مۇقىملاشتۇرۇلىدۇ، بۇنىڭ ئىچىدە سۈپەتلىك باغۋەنچىلىكنىڭ كۆلىمى 18 مىليون موغا، ھوسۇلى10 مىليون توننىغا يەتكۈزۈلىدۇ، سۈپەتلىك مېۋە – چىۋە نىسبىتى %60تىن، يېڭى پېتى ساقلاش نىسبىتى %50تىن، پىششىقلاپ ئۆزگەرتىش نىسبىتى %40تىن، باغۋەنچىلىكنىڭ دېھقانلارنىڭ ئائىلە تىجارىتىدە ئىگىلەيدىغان نىسبىتى %40تىن (ئاساسلىق ئىشلەپچىقىرىدىغان رايونلاردا %50تىن) ئاشۇرۇلىدۇ.
</S>
<S ID=67345>
 ھۆكۈمەت بىلەن پۇقرالار باغۋەنچىلىك مەھسۇلاتلىرىنىڭ ماركېتىڭ سىستېمىسى قۇرۇلۇشىدا ئۆز تىرىشچانلىقىنى كۆرسىتىۋاتىدۇ.
</S>
<S ID=67346>
ئۇدا سەككىز يىل ئۆتكۈزۈلگەن 2016 – يىللىق ئاپتونوم رايونىمىزنىڭ ئۆزگىچە باغۋەنچىلىك مەھسۇلاتلىرى (گۇاڭجۇ) سودا يەرمەنكىسى ئاپتونوم رايونىمىزنىڭ ئۆزگىچە باغۋەنچىلىك مەھسۇلاتلىرىنىڭ جەنۇبىي جۇڭگو بازىرىنى كەڭ ئېچىشىغا پۇختا ئاساس سېلىپ بەردى.
</S>
<S ID=67347>
جايلاردىكى سودىگەرلەر ئۇيۇشمىلىرىمۇ يۇرتقا بولغان مېھرى بىلەن پائال رول ئوينىماقتا.
</S>
<S ID=67348>
 خەينەن ئۆلكىسىدىكى شىنجاڭلىق سودىگەرلەر ئۇيۇشمىسى بۇ يىل 4 – ئايدا شىنجاڭنىڭ قۇرۇق مېۋىلىرىنى سېتىش، يېمەك – ئىچمەك مۇلازىمىتى ۋە ساياھەتنى تونۇشتۇرۇش بىر گەۋدە قىلىنغان شىنجاڭ سارىيى قۇرۇپ، شىنجاڭنىڭ ئوبرازىنى نامايان قىلدى ھەم بۇ ئۆلكىدە يەنە 20 شىنجاڭ سارىيى قۇرۇشنى پىلانلىدى.
</S>
<S ID=67349>
 ئالاقە تورىدا ماركېتىڭنى پىلانلاش مۇتەخەسسىسى ۋۇ يۈ مۇنداق دېدى: شىنجاڭنىڭ باغۋەنچىلىك مەھسۇلاتلىرىنىڭ سەۋىيەسىنى يۇقىرى كۆتۈرۈش ئۈچۈن، ئەنئەنىۋى كارخانىلارنىڭ تىپىنى ئۆزگەرتىپ دەرىجىسىنى ئۆستۈرۈش جەھەتتە كۈچ سەرپ قىلىپ، ‹‹ئالاقە تورى + ماركېتىڭ›› ئەندىزىسىدىن پايدىلىنىپ، سېتىش يوللىرىنى تېخىمۇ راۋانلاشتۇرۇش كېرەك.
</S>
</TEXT>
/BODY
/DOC