<DOC>
<DOCID>TIANSHAN.522802</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-05-12 11:17:00</DATE>
</HEADER>
<BODY>
<HEADLINE>
<S ID=27955>
تارىم يېزىسى باقمىچىلىقتا ئۆزگىچە يول تۇتتى
</S>
</HEADLINE>
<TEXT>
<S ID=27956>
   ئەھمەد ئىسمائىل خەۋەر قىلىدۇ: كۇچا ناھىيەلىك چارۋىچىلىق ئىدارىسى ۋە سودا – سانائەت مەمۇرىي باشقۇرۇش ئىدارىسىنىڭ تەستىقى بىلەن تارىم يېزىسىدا قۇرۇلغان ‹‹كارىكۆل›› قويى، يەرلىك ئوغلاق باقمىچىلىق كەسپىي ھەمكارلىق كوپىراتىپى باقمىچىلىقتا خاس يول تۇتۇپ، ئىقتىسادىي ئۈنۈمنى ئاشۇردى.
</S>
<S ID=27957>
   بۇ ھەمكارلىق كوپىراتىپى قۇرۇلغان ئۈچ يىلدىن بۇيان، ‹‹كارىكۆل›› قويى بىلەن يەرلىك ئوغلاق باقمىچىلىقىنى تەڭ يولغا قويۇپ، بوردالغان ‹‹كارىكۆل›› قويى ۋە يەرلىك ئوغلاقلارنى ئۇدۇللۇق قوتاندىن چىقاردى. ھازىر بېقىلىۋاتقان ‹‹كارىكۆل›› قويى 38 مىڭغا، يەرلىك ئوغلاق 80 مىڭغا يەتتى. بۇ كوپىراتىپ بۇ يىل 4 – ئاينىڭ ئاخىرىغىچە 2000 ‹‹كارىكۆل›› قويى ۋە 2340 يەرلىك ئوغلاقنى سېتىپ چىقىرىپ، 4 مىليون 740 مىڭ يۈەندىن ئارتۇق كىرىم قىلدى. بۇ ھەمكارلىق كوپىراتىپى يېقىندا ھۆكۈمەتنىڭ 500 مىڭ يۈەن چارۋىچىلىقنى كۆلەملەشتۈرۈش ياردەم مەبلىغىگە ئېرىشىپ، باقمىچىلىقنى راۋاجلاندۇرۇپ، تارىم يېزىسىنىڭ خاس قوي، ئوغلاق باقمىچىلىقىنى يۈكسەلدۈرۈش ئۈچۈن ئەتراپلىق پىلان تۈزدى.
</S>
</TEXT>
/BODY
/DOC