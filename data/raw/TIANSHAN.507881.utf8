<DOC>
<DOCID>TIANSHAN.507881</DOCID>
<HEADER>
<CLASS>خەلقئارا</CLASS>
<DATE>2016-03-10 11:59:44</DATE>
</HEADER>
<BODY>
<HEADLINE>
<S ID=18987>
مۇساپىرلار مەسىلىسى ياۋروپانى قىيىن ئەھۋالغا چۈشۈرۈپ قويدى
</S>
</HEADLINE>
<TEXT>
<S ID=18988>
    مۇساپىرلار مەسىلىسى ياۋروپانى قىيىن ئەھۋالغا چۈشۈرۈپ قويدى، شۇڭا مۇساپىرلار كىرىزىسىدىن قۇتۇلۇش ۋە مۇساپىرلارنىڭ ياۋروپاغا كىرىشىنى ئازايتىش ئۈچۈن، ياۋروپا ئەللىرى ئىتتىپاقى تۈركىيە باشلىقلىرى ئۇچراشتى.
</S>
<S ID=18989>
بۇ جەرياندا مۇساپىرلار دولقۇنىنىڭ تەسىرىگە ئۇچراش نىسبىتى ئېغىر بولغان گىرېتسىيە زۇڭلىسى تۈركىيەدە زىيارەتتە بولۇپ، تۈركىيە زۇڭلىسى بىلەن سۈرىيە مۇساپىرلىرى مەسىلىسىنى مۇزاكىرە قىلدى.
</S>
<S ID=18990>
    گىرېتسىيە زۇڭلىسى چىپۇراس 8-مارت تۈركىيەنىڭ غەربىدىكى دېڭىز بويىدىكى شەھىرى ئىزمىردا زىيارەتتە بولۇپ، تۈركىيە زۇڭلىسى داۋۇت ئوغلى بىلەن سۆھبەتلەشتى، ھەمدە 4-نۆۋەتلىك تۈركىيە گىرېتسىيە يۇقىرى دەرىجىلىكلەر ھەمكارلىق كومىتېتىنىڭ يىغىنىغا قاتناشتى.
</S>
<S ID=18991>
ئىككى دۆلەت زۇڭلىلىرى ئاساسلىقى سۈرىيە مۇساپىرلىرى مەسىلىسى ۋە ئىككى دۆلەت ھەمكارلىقىنى كۈچەيتىش مەسىلىسىنى سۆھبەتلەشتى.
</S>
<S ID=18992>
بۇ قېتىمقى ئۇچرىشىش 7-مارت ياۋروپا ئەللىرى ئىتتىپاقى بىلەن تۈركىيەنىڭ مۇساپىرلار مەسىلىسى توغرىسىدىكى باشلىقلار ئۇچرىشىشىدىن كىيىن، ياۋروپادىكى مۇساپىرلار كىرىزىسىدىكى ئالدىنقى سەپتىكى ئىككى دۆلەت ئوتتۇرىسىدا ئۆتكۈزۈلگەن 1- قېتىملىق زۇڭلىلار ئۇچرىشىش بولۇپ ھېسابلىنىدۇ.
</S>
<S ID=18993>
    7-مارت، ئىككى دۆلەت زۇڭلىلىرى بىريۇسسېلدا ياۋروپا ئەللىرى ئىتتىپاقى بىلەن تۈركىيە باشلىقلىرىنىڭ ئۇچرىشىشىغا قاتناشتى، باشلىقلار ئۇچرىشىشىدا ئىككى دۆلەت ياۋروپا ئەللىرى ئىتتىپاقىغا، ياۋروپا ئەللىرى ئىتتىپاقىنىڭ مالىيە جەھەتتىن قوللاش ئۈمىدنى ئوتتۇرىغا قويدى.
</S>
<S ID=18994>
داۋۇت ئوغلى باشلىقلار يىغىنىدا، ياۋروپا ئەللىرى ئىتتىپاقىنىڭ تۈركىيەنى 3 مىليارد ياۋروپا مۇساپىرلارنىڭ تۇرمۇشىنى ياخشىلاش مەبلىغى بىلەن تەمىنلەش توغرىسىدىكى ۋەدەسى ئاساسىدا يەنە 3 مىليارد ياۋروپا ياردەمنى كۆپەيتىشنى ئۈمىد قىلدى.
</S>
<S ID=18995>
داۋۇت ئوغلى چىپىراس بىلەن سۆھبەت ئۆتكۈزگەندىن كىيىن ئۆتكۈزۈلگەن بىرلەشمە ئاخبارات ئېلان قىلىش يىغىنىدا مۇنداق دېدى: ياۋروپانىڭ ئىچكى قىسىمىدا كېلىپ چىققان تۈركىيە بىلەن گىرېتسىيەنىڭ مۇساپىرلار مەسىلىسىنى ئورتاق ئۈستىگە ئىلىش پوزىتسىيەسىگە قارىتا، ئىككى دۆلەت ھۆكۈمەتلىرى ياۋروپا ئەللىرى ئىتتىپاقى بىلەن تۈركىيە باشلىقلىرى ئۇچرىشىشتا بىردەك جاۋاب قايتۇردى.
</S>
<S ID=18996>
بىز بۇ يەردە بىز ئىككى دۆلەتنىڭ تەلىپىنىڭ ئوخشاش ئىكەنلىكىنى يەنە بىر قېتىم تەكىتلەيمىز.
</S>
<S ID=18997>
    تۈركىيە ھۆكۈمىتى، ياۋروپا ئەللىرى ئىتتىپاقىنىڭ مالىيە جەھەتتىن قوللاشنى تەلەپ قىلغاندىن سىرت، ياۋروپا ئەللىرى ئىتتىپاقى بىلەن تۈركىيە باشلىقلىرى يىغىنىدا يەنە ياۋروپا ئەللىرى ئىتتىپاقىنىڭ تۈركىيەنىڭ ياۋروپا ئەللىرى ئىتتىپاقىغا كېرىش سۆھبىتىنى تېزلىتىش، تۈركىيە پۇقرالىرىنىڭ ياۋروپا ئەللىرى ئىتتىپاقىغا كىرىشىدە ۋىزا كەچۈرۈم قىلىش سىياسىتىنى مۇددەتتىن بۇرۇن يولغا قويۇش، ياۋروپا ئەللىرى ئىتتىپاقى تۈركىيە بىلەن ھەمكارلىشىپ سۈرىيەدە بىخەتەر رايون قۇرۇش ھەمدە ياۋروپا ئەللىرى ئىتتىپاقىنىڭ گىرېتسىيەدىن بىر مۇساپىرنى تۈركىيەگە قايتۇرۇش بىلەن بىر ۋاقىتتا، قانۇنلۇق يول ئارقىلىق تۈركىيەدىن بىر مۇساپىرنى قوبۇل قىلىش قاتارلىق بىر قاتار تەلەپلەرنى ئوتتۇرىغا قويدى.
</S>
<S ID=18998>
يۇقىرىقى تەلەپلەر ئوتتۇرىغا قويۇلغاندىن كىيىن، ياۋروپا جامائەتچىلىكىدە غۇلغۇلا پەيدا قىلدى.
</S>
<S ID=18999>
ياۋروپا تاراتقۇلىرى ئومۇميۈزلۈك تۈركىيەنى مۇساپىرلار مەسىلىسىدە ياۋروپا ئەللىرى ئىتتىپاقىغا يۇقىرى باھا قويدى دەپ ھېسابلىدى.
</S>
<S ID=19000>
بولۇپمۇ تۈركىيەنىڭ ئاخىرقى بىر تۈرلۈك تەلىپىگە قارتا، ياۋروپا ئەللىرى ئىتتىپاقى مۇنداق دەپ ھېسابلىدى: تۈركىيەگە ياردەم بېرىش تۈركىيە ھۆكۈمىتىنىڭ مۇساپىرلارنى ئورۇنلاشتۇرۇپ، ياۋروپاغا كىرىۋاتقان مۇساپىرلارنى تەدرىجىي كونترول قىلىشنى مەقسەت قىلغان، بىراق تۈركىيە ياۋروپا ياۋروپا بىر مۇساپىرنى قايتۇرسا،ياۋروپا ئەللىرى ئىتتىپاقىنىڭ قايتىدىن بىر مۇساپىرنى قوبۇل قىلىشنى ئوتتۇرىغا قويدى.
</S>
<S ID=19001>
بۇ ياۋروپا ئەللىرى ئىتتىپاقىنىڭ تەلىپىگە خىلاپ. بۇنىڭغا قارتا داۋۇت ئوغلى مۇنداق دېدى: يۇقىرىقى سىياسەتلەر بولسىلا، ئاندىن ئىگەي دېڭىزىدىكى چېگرادىن قانۇنسىز ھالدا ئوغرىلىقچە ئۆتۈش مەسىلىسىنى ھەل قىلىپ، مۇساپىرلارغا ھاياتى ۋە مال-مۈلۈكىنىڭ خەۋپكە ئۇچرىشىغا قارىماي ئىگەي دېڭىزىدىن ئۆتمەستىن، بەلكى قانۇنلۇق يول بىلەن ياۋروپاغا بېرىش كېرەكلىكىنى ئۇقتۇرغىلى بولىدۇ.
</S>
<S ID=19002>
ئىگەي دېڭىزى پاجىئەلىك تىراگېدىيە يۈز بېرىدىغان دېڭىز بولماستىن، ئۇنىڭ ئەكسىچە، گىرېتسىيە بىلەن تۈركىيە ئورتاق بەھرىمەن بولىدىغان دوستلۇق ۋە بەخت دېڭىزى بولۇشى كېرەك. بىز بۇنىڭ ئۇچۇن تىرىشچانلىق كۆرسىتىشىمىز كېرەك.
</S>
<S ID=19003>
    گىرېتسىيە زۇڭلىسى جىپۇراسمۇ مۇنداق دېدى: تېخىمۇ كۆپ مۇساپىرلارنىڭ ئىگەي دېڭىزىدا ھاياتىدىن ئايرىلىشىنى توسۇش ئۈچۈن، ياۋروپا ئەللىرى ئىتتىپاقى مۇساپىرلارنى قوبۇل قىلىدىغان بىر قانۇنلۇق يول ئېچىشى كېرەك.
</S>
<S ID=19004>
ئىككى دۆلەت زۇڭلىلىرى يەنە مۇنداق دەپ ھېسابلىدى: بۇ قېتىمقى مۇساپىرلار كىرىزىسى ئىككى دۆلەتنىڭ سۆزلىشىش ۋە ھەمكارلىشىشنى كۈچەيتىشىگە بىر پۇرسەت يارىتىپ بەردى، ئىككى دۆلەت بۇ قېتىمقى ھەمكارلىق پۇرسىتىدىن پايدىلىنىپ، تېخىمۇ كۆپ ھەمكارلىق تۈرلىرىنى ئىچىشى كېرەك.
</S>
<S ID=19005>
نۆۋەتتە، ئىككى دۆلەت تۈركىيەدىن شەرقىي ياۋروپاغا تۇتىشىدىغان نېفىت گازى تۇرۇبا لىنىيەسى ۋە ئىسىتانبۇلدىن سېرنانىكقا تۇتىشىدىغان يۇقىرى سۈرئەتلىك تومۇر يولنى قۇرۇشتا ھەمكارلاشماقتا.
</S>
<S ID=19006>
ئۇندىن باشقا، يېقىندا يەنە ئەنقەرەدىن ئافېناغا بىۋاسىتە بارىدىغان ھاۋا لىنىيەسىنى ئاچماقچى.
</S>
<S ID=19007>
چىپۇراس مۇنداق دېدى: ئىككى دۆلەتنىڭ ئىقتىسادىنى تۇتاشتۇرۇشى ئىككى دۆلەتنىڭ سىپرۇس قاتارلىق سىياسىي مەسىلىلەرنى ھەل قىلىشقا ئىجابىي تەسىر كۆرسىتىدۇ.
</S>
<S ID=19008>
    تەھلىلچىلەر مۇنداق دەپ ھېسابلىدى: تۈركىيە بىلەن گىرېتسىيەنىڭ مۇساپىرلار مەسىلىسىدە كېڭىشىشنى كۈچەيتىشى، ياۋروپا مۇساپىرلار كىرىزىسىنى ھەل قىلىشتا مەلۇم ئىجابىي ئەھمىيەتكە ئىگە.
</S>
<S ID=19009>
بىراق ئىككى دۆلەت مۇساپىرلار مەسىلىسىدە ئۆزىنىڭ سىياسىي تەلىپىنى ئوتتۇرىغا قويغانلىقى، بولۇپمۇ تۈركىيە ئوتتۇرىغا قويغان بىر يۈرۈش تەلەپلەرنى ياۋروپا ئەللىرى ئىتتىپاقىنىڭ قوبۇل قىلىش قىلماسلىقىنى يەنە بىرنېمە دېگىلى بولمايدۇ، شۇڭا، ياۋروپا ئەللىرى ئىتتىپاقىنىڭ قىسقا ۋاقىت ئىچىدە مۇساپىرلار كىرىزىسىنى ھەل قىلىشىدىن ئۈمىد كۈتكىلى بولمايدۇ.
</S>
</TEXT>
/BODY
/DOC