<DOC>
<DOCID>TIANSHAN.560173</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-28 10:55:29</DATE>
</HEADER>
<BODY>
<HEADLINE>
<S ID=55793>
يوپۇغا ناھىيەسىنىڭ ساياھەتچىلىكى ئۈزلۈكسىز جانلاندى
</S>
</HEADLINE>
<TEXT>
<S ID=55794>
 ئىختىيارىي مۇخبىرىمىز ئىمىنجان تۇرسۇن خەۋىرى: يوپۇغا ناھىيەسى بۇ يىل «جەلپكار يوپۇغا، سېھىرلىك داۋا كۆل» ساياھەتچىلىك تەبىئىي ئەۋزەللىكى ۋە مەدەنىيەت، ئۆرپ-ئادەت ئالاھىدىلىكىنى تۈرلۈك شەكىللەر ئارقىلىق نامايان قىلىش ۋە «شادلىق ئۈچۈن ھۇررا!» سۇ ئۈستى ئۆتكەلدىن ئۆتۈش مۇسابىقە ئويۇن تۈرىنى يولغا قويۇش قاتارلىق ئۇسۇللارنى قوللىنىپ، دۆلىتىمىز ئىچى ۋە چەت ئەللەردىن كەلگەن 750 مىڭ ئادەم /قېتىمدىن ئارتۇق ساياھەتچىنى كۈتۈۋالدى، بۇ بۇلتۇرنىڭ ئوخشاش مەزگىلىدىن %134 ئاشتى.
</S>
<S ID=55795>
 يوپۇغا ناھىيەسى «مەملىكەت بويىچە ئىستراھەت يېزا ئىگىلىكى ۋە يېزا ساياھەتچىلىكىدىكى ئۈلگە كۆرسىتىش نۇقتىسى» بولۇش نام ئالاھىدىلىكى ۋە تېرىم بازار ماشئېڭىز كەنتى قاتارلىق توققۇز كەنتنىڭ «جۇڭگودىكى ئەڭ گۈزەل كەنت ۋە مىللىي ئۆرپ- ئادەت كەنتى» بولۇش قاتارلىق ساياھەتچىلىك مەدەنىيەت نام ئالاھىدىلىكىنى تۈرلۈك ئۇسۇللار ئارقىلىق مۇستەھكەملەش ۋە نامايان قىلىشنى چىڭ تۇتۇپ، داۋا كۆل سەيلىگاھىنى «دۆلەت 5A دەرىجىلىك سەيلىگاھ» دەرىجىسىگە ئۆستۈرۈش نىشانى بويىچە، يېقىنقى يىللاردىن بۇيان، جەمئىي 160 مىليون يۈەندىن ئارتۇق مەبلەغ سېلىپ، 32 تۈرلۈك ساياھەتچىلىك ئۇل ئەسلىھەلىرى قۇرۇلۇشىنى يولغا قويۇپ، داۋا كۆل سەيلىگاھىنىڭ ساياھەتچىلىك مەدەنىيىتى، ئۆرپ-ئادىتى، گۈزەللىكى، بىخەتەرلىكى ھەم تۈرلۈك شەكىلدىكى مۇلازىمەتچىلىك مۇھىتىنى ئۈزلۈكسىز ئەلالاشتۇردى.
</S>
<S ID=55796>
مايدا ئۇدا تۆت كۈن شىنجاڭ ئۇيغۇر ئاپتونوم رايونى بويىچە تۇنجى نۆۋەتلىك «ئوغلانلار» مىللىيچە چېلىشىش چېمپىيونلۇقنى تالىشىش مۇسابىقىسىنى تەشكىللەپ، ناھىيەنىڭ مەدەنىيەت ئىشلىرى ۋە ساياھەتچىلىك كەسپىنىڭ جانلىنىشىنى ئىلگىرى سۈردى.
</S>
<S ID=55797>
ئۇنىڭدىن باشقا يەنە، ئىيۇلدا شەندۇڭ ئۆلكىسىنىڭ 9 مىليون 500 مىڭ يۈەن ساياھەت، مەدەنىيەت ئىشلىرى ياردىمى بىلەن داۋا كۆل سەيلىگاھىدا سۇ ئۈستى ئالتە تۈرلۈك قىيىن ئۆتكەلدىن ئۆتۈش- كۆڭۈل ئېچىش رايونى قۇرۇلۇشىنى پۈتكۈزۈپ ۋە شەندوڭ تېلېۋىزىيەسى ئۇنىۋېرسال قانىلى بىلەن بىرلىشىپ، ئىلگىرى-كىيىن ئىككى نۆۋەت «شادلىق ئۈچۈن ھۇررا!» ئۆتكەلدىن ئۆتۈش مۇسابىقىسىنى تەشكىللەپ سۈرەتكە ئېلىپ، «جەلپكار يوپۇغا، سېھىرلىك داۋا كۆل» ساياھەتچىلىك تەشۋىقاتىنىڭ ھەر قايسى جايلارغا يەنىمۇ كەڭ تارقىلىش، قاپلىنىش دائىرىسىنى پائال كېڭەيتتى، بۇنىڭ بىلەن ئۆكتەبىرنىڭ ئوتتۇرىلىرىغىچە ساياھەتچىلىك ئۇنىۋېرسال كىرىمى 289 مىليون يۈەنگە يېتىپ، بۇلتۇرقى ئوخشاش مەزگىلدىكىدىن %125 ئاشتى.
</S>
</TEXT>
/BODY
/DOC