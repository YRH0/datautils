<DOC>
<DOCID>TIANSHAN.532185</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-01 10:55:30</DATE>
</HEADER>
<BODY>
<HEADLINE>
<S ID=31816>
ئونسۇ ناھىيەسى يازلىق ئاشلىق سېتىۋېلىشتا سۈپەت ئۆتكىلىنى چىڭ تۇتتى
</S>
</HEADLINE>
<TEXT>
<S ID=31817>
   توختى ئەرشىدىن خەۋەر قىلىدۇ: ئونسۇ ناھىيەسى قىزىل بازارلىق ئاشلىق پونكىتىغا يېقىندا بارغىنىمدا، بۇغداي قاچىلانغان تاغارلار بېسىلغان تىراكتورلارنىڭ ئاشلىق پونكىتىنىڭ دەرۋازىسىدا قاتار تىزىلىپ ئۆچىرەت ساقلاۋاتقانلىقىنى، دېھقانلارنىڭ دۆلەتكە ئاشلىق سېتىپ بېرىش قىزغىنلىقىنىڭ تولىمۇ يۇقىرىلىقىنى كۆردۈم.
</S>
<S ID=31818>
   قىزىل بازارلىق ئاشلىق پونكىتىنىڭ باشلىقى ئوبۇلقاسىم ياسىن مۇنداق دېدى: بىز بۇ يىل ئاشلىق سېتىۋېلىشتا دېھقانلارغا بۇغداينى ياخشى قۇرۇتۇپ ۋە چەشلەپ، پاكىزلەپ ئۆتكۈزۈش تەلىپىنى قويدۇق، دېھقانلارمۇ بىزگە ئوبدان ماسلىشىۋاتىدۇ. بىز يەنە ئامبارغا كىرگۈزۈلىدىغان بۇغداينى بىردەك يۈرۈشلەشكەن سورۇش، تاسقاش ئۈسكۈنىسىگە سېلىپ تاسقاپ، سۈپەتكە كاپالەتلىك قىلىۋاتىمىز.
</S>
<S ID=31819>
   ئۇقۇشىمچە، بۇ ناھىيەدە بۇ يىل 337 مىڭ مو بۇغداي تېرىلغان بولۇپ، ئىلمىي پەرۋىش قىلىنغانلىقتىن بۇغدايلار ئوبدان ئوخشاپ، مول ھوسۇل ئېلىنغان. ئاشلىق سېتىۋېلىش ئورۇنلىرى بۇ يىل 61 مىڭ توننا يازلىق ئاشلىق (بۇغداي) سېتىۋېلىشنى پىلانلاپ تەييارلىقنى پۇختا قىلىپ، 20 – ئىيۇندىن باشلاپ سەككىز نۇقتىدا ئاشلىق سېتىۋېلىشقا باشلىغان، دېھقانلارغا ئەلا مۇلازىمەت قىلىش ئۈچۈن خىزمەت ۋاقتىنى ئۇزارتقان.
</S>
</TEXT>
/BODY
/DOC