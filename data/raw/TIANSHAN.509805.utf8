<DOC>
<DOCID>TIANSHAN.509805</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-15 16:21:07</DATE>
</HEADER>
<BODY>
<HEADLINE>
<S ID=19983>
مېۋىلىك باغ يېرىگە كۆكتات كىرىشتۈرۈپ تېرىش دېھقانلارنىڭ بېيىشىدىكى ئەڭ ئۈنۈملۈك ئۇسۇل
</S>
</HEADLINE>
<TEXT>
<S ID=19984>
      ئىختىيارىي مۇخبىرلىرىمىز گۈلبوستان مەمەت، جاڭ ياڭ خەۋىرى: «بۇلتۇر، مەن بىر مو ياڭاقلىق بېغىمغا پەمىدۇر بىلەن مۇچنى سىناق تەرىقىسىدە كىرىشتۈرۈپ تېرىغان ئىدىم، يىل ئاخىرىدا بىر مو ياڭاقلىق بېغىمغا تېرىغان كۆكتاتتىنلا 7000 يۈەن كىرىم قىلدىم.» دېدى دېھقان مەمەت نەمەت ھاياجانلانغان ھالدا.
</S>
<S ID=19985>
    يېقىندا، ئاقسۇ ۋىلايەتلىك خەلق قۇرۇلتىيى كومىتېتىدىن ئاقسۇ شەھىرى ئۇرۇقچىلىق مەيدانى يۇقارقى كۆكباش كەنتىگە چۈشكەن «ئۈچ ئەل» خىزمەت گۇرۇپپىسى كەنتكە چۈشكەندىن كىيىن، يۇقارقى كۆكباش كەنتىنىڭ سۈيى ئەلۋەك، قاتنىشى قولاي ئىكەنلىكى، مىڭ مودىن ئارتۇق كۆكتات پارنىكى بولۇشتەك ئالاھىدىلىكىنى بايقىدى.
</S>
<S ID=19986>
خىزمەت گۇرۇپپىسى كەنتتىكى دېھقانلاردىن ئەھۋال ئىگىلەش ئارقىلىق ئۇلارنىڭ بۇلتۇر كەنت رەھبەرلىكىنىڭ يېتەكچىلىكىدە يۇقارقى كۆكباش كەنتىدىكى 21 ئائىلە سىناق تەرىقىسىدە ياڭاق ئارىسىغا مۇچ تېرىغان بولسىمۇ، تېخنىكا ۋە تەجرىبىنىڭ كەمچىل بولۇش سەۋەبىدىن كىرىمى كۆرۈنەرلىك بولمىغان.
</S>
<S ID=19987>
    خىزمەت گۇرۇپپىسىدىكى كادىرلار ئەستايىدىل تەتقىق قىلىش ئارقىلىق، كۆچەت يېشىدىكى ياڭاقنىڭ بىر-ئىككى يىل ئىچىدە مېۋە بېرەلمىگەنلىكتىن ھېچقانداق ئىقتىسادىي ئۈنۈم يارىتالمايدىغانلىقى ئۇنىڭ ئۈستىگە نۇرغۇن ماددىي كۈچ ۋە ئادەم كۈچى تەلەپ قىلىدىغانلىقىنى كۆزدە تۇتۇپ، ياڭاقلىق باغقا كۆكتات كىرىشتۈرۈپ تېرىغاندا، يەردىن ئۈنۈملۈك پايدىلىنىپ ياڭاققا كېتىدىغان مەبلەغنى ھەل قىلغىلى بولۇپلا قالماي دېھقانلارنىڭ كىرىمىنى ئاشۇرغىلى بولىدىغانلىقىنى كۆزدە تۇرۇپ، بۇ يىل يۇقارقى كۆكباش كەنتىدىكى 150 مو كۆلەمگە كۆكتات كىرىشتۈرۈپ تېرىپ، ھەر مو يەردىن ئوتتۇرا ھېساب بىلەن 4000 يۈەن كىرىم قىلىشنى پىلانلىدى.
</S>
<S ID=19988>
شۇنىڭ بىلەن بىرگە كەنتكە كەسپىي خادىم تەكلىپ قىلىپ، دېھقانلارنىڭ تېرىقچىلىقىغا يېتەكچىلىك قىلىش، كۆكتات تېرىشتىن تارتىپ سېتىپ چىقىرىشقىچە بولغان ھەر بىر ھالقىغىچە ئەستايىدىل پىلان تۈزۈپ، يۇقارقى كۆكباش كەنتىدىكى دېھقانلارنى بېيىش يولىغا قەدەم قۇيۇش يېتەكلەشكە بەل باغلىدى.
</S>
</TEXT>
/BODY
/DOC