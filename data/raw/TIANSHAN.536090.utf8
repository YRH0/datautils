<DOC>
<DOCID>TIANSHAN.536090</DOCID>
<HEADER>
<CLASS>شىنجاڭ</CLASS>
<DATE>2016-07-23 12:14:43</DATE>
</HEADER>
<BODY>
<HEADLINE>
<S ID=34429>
شىنجاڭدا 530 مىڭ دانە ئىجتىمائىي سۇغۇرتا كارتىسى رەتلىنىپ تارقىتىلدى
</S>
</HEADLINE>
<TEXT>
<S ID=34430>
     شىنجاڭنىڭ «مىللەتلەر ئىتتىپاقلىقى- تەرەققىياتى يىلى»دىكى 27 تۈرلۈك مۇھىم تەدبىرگە ئاساسەن، ئاپتونوم رايونىمىز 4-ئايدا « ھەممىدە ئىجتىمائىي سۇغۇرتا كارتىسى بولۇش» مەخسۇس ھەرىكىتىنى باشلاپ، ئاز سانلىق مىللەت ئاممىسىنىڭ ئىسىم - فامىلىسى ئۆلچەملىك بولماسلىق سەۋەبىدىن ۋاقتىدا ئىجتىمائىي سۇغۇرتا كارتىسىنى ئالالماسلىق قاتارلىق مەسىلىلەر ھەل قىلىندى. نۆۋەتتە، ئاپتونوم رايونىمىزدا ئېنىقلانغان ھەمدە تارقىتىلغان ئىجتىمائىي سۇغۇرتا كارتىسى 530 مىڭدىن ئاشتى.
</S>
<S ID=34431>
    مۇخبىرنىڭ 20-ئىيۇل ئاپتونوم رايونلۇق ئادەم كۈچى بايلىقى ۋە ئىجتىمائىي كاپالەت نازارىتىدىن ئىگىلىشىچە، مەخسۇس تۈر ھەرىكىتى مەزگىلىدە، ئاپتونوم رايونىمىزدا ئىجتىمائىي سۇغۇرتا كارتىسىدىكى ئىسىم-فامىلىنىڭ خەنزۇچە يېزىلىشىدا، ئىسىم بىلەن فامىلە ئوتتۇرىسىغا كېلىدىغان چېكىتنىڭ ئۆلچەملەشمەسلىك مەسىلىسى ھەل قىلىنغان كارتا سانى 200 مىڭدىن ئېشىپ، 16 مىڭ دانە كارتا تارقىتىلغان، يېڭىدىن 80 مىڭ دانا ۋاقىتلىق كارتا ياسىلىپ، يۇرتى باشقا جايدا بولغان ئىجتىمائىي سۇغۇرتا كارتىسىدىن 44 مىڭ 200 ى تارقىتىلغان، جايلاردىكى ئىجتىمائىي سۇغۇرتا كەسپىنى بېجىرىدىغان ئاپپاراتلاردا ۋە ھەمكارلاشقان بانكىلاردا تۇرۇپ قالغان ۋە ئېنىقلانغان ئىجتىمائىي سۇغۇرتا كارتىسى 530 مىڭدىن ئاشقان. 
</S>
</TEXT>
/BODY
/DOC