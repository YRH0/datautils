<DOC>
<DOCID>TIANSHAN.507103</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-08 18:46:10</DATE>
</HEADER>
<BODY>
<HEADLINE>
<S ID=18421>
دېھقانلار كەسپىي ھەمكارلىق كوپىراتىپلىرى دېھقان– چارۋىچىلارغا بېيىش پۇرسىتى يارىتىپ بەردى
</S>
</HEADLINE>
<TEXT>
<S ID=18422>
   ئەھمەد ئىسمائىل خەۋەر قىلىدۇ: كۇچا ناھىيەسىنىڭ يېزا – بازارلىرىدا يېقىنقى يىللاردىن بۇيان دېھقانلار كەسپىي ھەمكارلىق كوپىراتىپلىرى كەينى – كەينىدىن قۇرۇلۇپ، دەسلەپكى 16دىن ھازىرقى 380گە يېتىپ، دېھقان – چارۋىچىلارنىڭ نامراتلىقتىن قۇتۇلۇپ بېيىشىغا تۈرتكە بولدى.
</S>
<S ID=18423>
   ياقا بازىرىنىڭ ئاقبۇيا كەنتىدىكى باقمىچىلىق كەسپىي ھەمكارلىق كوپىراتىپى، تارىم يېزىسىدىكى باقمىچىلىق كەسپىي ھەمكارلىق كوپىراتىپى ئەتىياز كىرىشى بىلەن كەينى – كەينىدىن بىرقانچە زاكازنى تاپشۇرۇۋالدى.
</S>
<S ID=18424>
تارىم يېزىسىدىكى ئېزىزجان ياسىن بۇلتۇر ناھىيەلىك نامراتلارنى يۆلەش – ئېچىش ئىشخانىسى تارقاتقان 200 مىڭ يۈەن قەرز مەبلىغىدىن پايدىلىنىپ، يېزىدىكى سەككىز باقمىچى ئائىلىنى مەبلەغ سېلىشقا رىغبەتلەندۈرۈپ، تارىم يېزىلىق باقمىچىلىق كەسپىي ھەمكارلىق كوپىراتىپىنى قۇرۇپ، 3000 كىۋادرات مېتىرلىق زامانىۋى قوتاندىن ئىككىنى سالدى.
</S>
<S ID=18425>
ئۇ مۇنداق دېدى: ئىلگىرى ئۆز ئالدىمغا كالا – قوي بوردايتتىم، شۇنچە تىرىشساممۇ تۈزۈكرەك پۇل تاپالمىغانىدىم.
</S>
<S ID=18426>
باقمىچىلىق كەسپىي ھەمكارلىق كوپىراتىپى قۇرغاندىن كېيىن يىلدا ئاز دېگەندىمۇ 20 – 30 مىڭ يۈەن كىرىم قىلالايدىغان بولدۇم.
</S>
<S ID=18427>
كەنتتىكى باقمىچىلار كوپىراتىپقا بەس – بەستە ئەزا بولۇپ، كۆڭۈلدىكىدەك كىرىم قىلىشقا يۈزلەندى.
</S>
<S ID=18428>
   تارىم يېزىسىنىڭ مۇئاۋىن باشلىقى ئادىلجان مۇنداق دېدى: بىز ھەمكارلىق كوپىراتىپلىرىنى تەرەققىي قىلدۇرۇش ئۈچۈن نەپ يەتكۈزۈش سىياسەتلىرىنى يولغا قويۇپ، كوپىراتىپلارنى قەرز مەبلىغى، تۈر ياردەم مەبلىغى بىلەن تەمىنلەپ، ئۇلارنى زور كۈچ بىلەن قوللىدۇق، بازار ئېچىشىغا ياردەم بەردۇق.
</S>
<S ID=18429>
دېھقانچىلىق، چارۋىچىلىق مۇتەخەسسىسلىرى ۋە تېخنىكلارنى تەكلىپ قىلىپ، كوپىراتىپ ئەزالىرىنى تەربىيەلىدۇق.
</S>
<S ID=18430>
كۆپ مەنبەلىك باقمىچىلىق رايونى قۇرۇپ، سېتىپ چىقىرىش يوللىرىنى كېڭەيتتۇق، نەتىجىدە باقمىچىلىق ھەمكارلىق كوپىراتىپلىرىنىڭ تەرەققىياتى تېزلىشىپ، كوپىراتىپ ئەزالىرىنىڭ كىرىمى ئۇدا ئاشتى.
</S>
<S ID=18431>
‏
</S>
</TEXT>
/BODY
/DOC