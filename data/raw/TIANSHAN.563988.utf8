<DOC>
<DOCID>TIANSHAN.563988</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-11-10 13:39:03</DATE>
</HEADER>
<BODY>
<HEADLINE>
<S ID=58049>
پىچان ناھىيەسىدە چارۋىلار قىش ۋە ئەتىيازدىن ‹‹غەمسىز›› ئۆتىدىغان بولدى
</S>
</HEADLINE>
<TEXT>
<S ID=58050>
    مىجىت ئىبراھىم خەۋەر قىلىدۇ: پىچان ناھىيەسى چارۋىلارنىڭ بۇ يىل قىش ۋە كېلەر يىلى ئەتىيازدىن بىخەتەر ئۆتۈشىگە كاپالەتلىك قىلىش ئۈچۈن، تۈرلۈك تەييارلىق خىزمەتلىرىنى بالدۇر ۋە پۇختا ئورۇنلاشتۇردى.
</S>
<S ID=58051>
    بۇ ناھىيەدىكى يېزا – بازارلار بۇ يىل رەھبەرلىكنى كۈچەيتىپ، كەنتلەرگە كادىر ۋە تېخنىكلارنى ئەۋەتىپ، ئوت – چۆپ يىغىش، ئىسسىق قوتان سېلىش ۋە رېمونت قىلىش، چارۋىلاردىكى كېسەلنىڭ ئالدىنى ئېلىش خىزمەتلىرىگە ياردەملەشتۈردى ھەمدە يېزا – بازارلار بىلەن چارۋىلارنى ئىلمىي بېقىش بويىچە مەسئۇلىيەتنامە ئىمزالاپ، ئوت – چۆپ جۇغلاش خىزمىتىنى كۈچەيتتى.
</S>
<S ID=58052>
ھازىرغىچە ناھىيە بويىچە ھەر خىل چارۋىدىن 900 مىڭدىن كۆپرەكى تاۋارلاشتۇرۇلۇپ، تاۋارلىشىش نىسبىتى %85كە يەتتى.
</S>
<S ID=58053>
يۇقىرىنىڭ 2 مىليون يۈەن تۈر مەبلىغىنى قولغا كەلتۈرۈپ، ئاپتونوم رايون بويىچە نامرات كەنت دىغار كەنتىدە يېڭىدىن 112 ئىسسىق قوتان سالدى.
</S>
<S ID=58054>
بۇنىڭ بىلەن ناھىيە بويىچە ئۆلچەملىك ئىسسىق قوتان 10 مىڭغا يەتتى. ئۇقۇشىمچە، بۇ ناھىيەدىكى دېھقان – چارۋىچىلار چوڭ، كىچىك چارۋا ماللارنى بۇ يىل قىش، كېلەر يىلى ئەتىيازدىن بىخەتەر ئۆتكۈزۈش ئۈچۈن ھازىرغىچە 50 مىليون كىلوگىرامغا يېقىن ئوت – چۆپ، 33 مىليون كىلوگىرامغا يېقىن يەم – خەشەك تەييارلىغان؛ چارۋا ماللاردا كۆرۈلىدىغان تۈرلۈك يۇقۇملۇق كېسەللەرنىڭ ئالدىنى ئېلىش، ۋاكسىنا ئەملەش خىزمىتىنى تولۇق تاماملىغان، دېھقان – چارۋىچىلار ئۆزى مەبلەغ چىقىرىپ سالغان قوتان 2500گە، رېمونت قىلىنغان قوتان 4755كە يەتكەن.
</S>
<S ID=58055>
‏    
</S>
</TEXT>
/BODY
/DOC