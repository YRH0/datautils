<DOC>
<DOCID>TIANSHAN.526871</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-06-06 12:13:51</DATE>
</HEADER>
<BODY>
<HEADLINE>
<S ID=29775>
غۇلجا ناھىيەسى ئىشقا ئورۇنلاشتۇرۇش يوللىرىنى كېڭەيتتى
</S>
</HEADLINE>
<TEXT>
<S ID=29776>
   ئىختىيارىي مۇخبىرىمىز ئابدۇسالام قادىر خەۋەر قىلىدۇ: غۇلجا ناھىيەسى ئىشقا ئورۇنلاشتۇرۇش ۋە قايتا ئىشقا ئورۇنلاشتۇرۇش خىزمىتىنى خەلق تۇرمۇشى قۇرۇلۇشىدىكى مۇھىم خىزمەت قاتارىدا تۇتۇپ، كۆپ خىل تەدبىرلەر ئارقىلىق ئىشقا ئورۇنلاشتۇرۇش يوللىرىنى كېڭەيتتى.
</S>
<S ID=29777>
    بۇ ناھىيە يېقىنقى يىللاردىن بۇيان، مالىيەدىن مەخسۇس مەبلەغ ئاجرىتىپ 4000دىن ئارتۇق دېھقان – چارۋىچىنى ئىش ئورنى ماھارىتى بويىچە تەربىيەلەپ، لاياقەتلىك بولغانلارغا ئىش ئورنىغا چىقىش سالاھىيەت كىنىشكىسى تارقاتتى. ھازىر ناھىيە بويىچە ئىش ئورنى ماھارىتى بويىچە تەربىيەلىنىپ كارخانىلاردا ئىشلەۋاتقانلار ياكى ئۆز ئالدىغا ئىگىلىك تىكلەپ ئىشقا ئورۇنلاشقانلار 15 مىڭدىن ئاشتى. ناھىيە قىسقا ۋە ئۇزاق مۇددەتلىك ئىشقا ئورۇنلاشتۇرۇش پىلانى تۈزۈپ، ئالاقىدار تارماقلارنىڭ خىزمەت ئاكتىپلىقىنى ئۆستۈرگەنلىكتىن، ناھىيە بويىچە 20 يېزا – بازار(مەيدان)، 147 كەنت(مەھەللە)دە ئىشقا ئورۇنلاشتۇرۇش مەركىزى ۋە ئىشقا ئورۇنلاشتۇرۇش شىركەتلىرى قۇرۇلۇپ، ئىشقا ئورۇنلاشتۇرۇش، ئىشقا تونۇشتۇرۇش ئىشلىرى تېخىمۇ يۈرۈشلەشتى. ھۆكۈمەتنىڭ بىر تۇتاش يېتەكچىلىكىدە كارخانىلارغا ئىشقا ئورۇنلاشقانلار يىلمۇ يىل ئاشتى.
</S>
<S ID=29778>
    خۇدىيايۈزى بازىرىنىڭ تۆۋەنكى خۇدىيايۈزى كەنتىدىكى سېتىۋالدى مۇنداق دېدى: ھازىر ماڭا ئوخشاش 30دىن ئارتۇق دېھقان بازىرىمىز تەۋەسىدە قۇرۇلغان قۇرۇلۇش ماتېرىياللىرى بازىرىغا ئىشقا ئورۇنلاشتى، بۇ بازاردا ئامانلىق ساقلىغۇچى بولۇپ، ئايدا 2600 يۈەن ئىش ھەققى ئېلىۋاتىمەن.
</S>
<S ID=29779>
    بۇ ناھىيە يېقىندا يەنە ‹‹باھار شامىلى›› ھەرىكىتى خادىم تەكلىپ قىلىش پائالىيىتى ئۇيۇشتۇرۇپ، ئىش ئورنى ماھارىتى بويىچە تەربىيەلەنگەنلەرنىڭ ئىشقا ئورۇنلىشىشىغا تۈرتكە بولدى. پائالىيەتتە بۇلتۇر قىش، بۇ يىل ئەتىيازدا تەربىيەلەنگەن ئەمگەكچىلەرنىڭ كۆپ قىسمى كارخانىلار بىلەن توختام تۈزۈپ ئىشقا ئورۇنلاشتى.
</S>
<S ID=29780>
‏    
</S>
</TEXT>
/BODY
/DOC