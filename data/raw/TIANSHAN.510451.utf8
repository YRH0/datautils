<DOC>
<DOCID>TIANSHAN.510451</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-16 17:12:40</DATE>
</HEADER>
<BODY>
<HEADLINE>
<S ID=20302>
ئاقتۇ ناھىيەسىنىڭ يېزىلىرىدىكى ئېشىنچا ئەمگەكچىلەرنىڭ كىرىمى كۆپەيدى
</S>
</HEADLINE>
<TEXT>
<S ID=20303>
   مۇختەر نۇرمۇھەممەد خەۋەر قىلىدۇ: ئاقتۇ ناھىيەسى يېزىلاردىكى ئېشىنچا ئەمگەكچىلەرنى ماھارەت بويىچە تەربىيەلەش ۋە يۆتكەپ ئىشقا ئورۇنلاشتۇرۇش سالمىقىنى زورايتقانلىقتىن، بۇلتۇر ناھىيە بويىچە سىرتقا چىقىپ ئىشلىگەن ئېشىنچا ئەمگەكچى 55 مىڭ ئادەم/قېتىمغا، ئەمگەك كىرىمى 362 مىليون يۈەنگە يېتىپ، كىشى بېشىغا 6581 يۈەندىن توغرا كەلدى.
</S>
<S ID=20304>
   بۇ ناھىيە يېقىنقى يىللاردىن بۇيان يېزا – بازار، مەيدان ۋە كەنتلەردە ئېشىنچا ئەمگەكچىلەرنى سىرتقا چىقىرىش مۇلازىمەت پونكىتى قۇرۇپ، ناھىيە، يېزا، كەنتتىن ئىبارەت ئۈچ دەرىجىلىك ئېشىنچا ئەمگەكچىلەرنى سىرتقا چىقىرىش مۇلازىمەت سىستېمىسىنى مۇكەممەللەشتۈرۈپ، ئېشىنچا ئەمگەكچىلەرنى ماھارەت بويىچە تەربىيەلەش ئەندىزىسىدە يېڭىلىق يارىتىپ، ئاۋۋال ئىش ئورنى بېكىتىپ، ئاندىن تەربىيەلەش، تەربىيەلەشتىن كېيىن ئىشقا ئورۇنلاشتۇرۇش مېخانىزمىنى مۇكەممەللەشتۈردى.
</S>
<S ID=20305>
كارخانىلار بىلەن بولغان ھەمكارلىقىنى كۈچەيتىپ، گۇاڭدۇڭ، فۇجيەن، جېجياڭ، جياڭشى، جياڭسۇ قاتارلىق ئۆلكىلەردىكى 17 كارخانا بىلەن ئۇزاق مۇددەتلىك ھەمكارلىق مۇناسىۋىتى ئورنىتىپ، 2300دىن ئارتۇق ئېشىنچا ئەمگەكچىنى ئىش ئورنىغا ئىگە قىلدى.
</S>
<S ID=20306>
ناھىيە مالىيەسىدىن 2 مىليون يۈەن مەبلەغ ئاجرىتىپ، ئىچكىرى ئۆلكىلەرگە بېرىپ ئىشلىگەن ئېشىنچا ئەمگەكچىلەرگە تەربىيەلىنىش، ياتاق، تاماق، قاتناش ياردەم پۇلى بەردى.
</S>
<S ID=20307>
ناھىيە، يېزا رەھبەرلىرىدىن ھال سوراش ئۆمىكى تەشكىللەپ، ئىشلەمچىلەردىن قەرەللىك ھال سوراپ ۋە يولۇققان ئەمەلىي قىيىنچىلىقلىرىنى ھەل قىلىپ، ئۇلارغا پارتىيە، ھۆكۈمەتنىڭ ئىللىقلىقىنى ھېس قىلدۇردى.
</S>
<S ID=20308>
‏
</S>
</TEXT>
/BODY
/DOC