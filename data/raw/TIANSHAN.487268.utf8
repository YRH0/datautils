<DOC>
<DOCID>TIANSHAN.487268</DOCID>
<HEADER>
<CLASS>ئۈرۈمچى</CLASS>
<DATE>2016-01-12 17:43:57</DATE>
</HEADER>
<BODY>
<HEADLINE>
<S ID=2585>
ئۈرۈمچى شەھىرى قىشلىق تەنھەرىكەت مۇسابىقىسى ئاممىۋى قاتناش بىۋاسىتە تېز لىنىيەسى ئاچىدۇ
</S>
</HEADLINE>
<TEXT>
<S ID=2586>
    مەملىكەتلىك 13-نۆۋەتلىك قىشلىق تەنھەرىكەت مۇسابىقىسى باشلىنىش ئالدىدا تۇرىدۇ، ئۈرۈمچى شەھەر ئاھالىلىرىنىڭ قىشلىق تەنھەرىكەت مۇسابىقىسىنى كۆرۈشىگە قولايلىق يارىتىش ئۈچۈن، ئۈرۈمچى شەھەرلىك قاتناش-تىرانسپورت ئىدارىسى مەملىكەتلىك 13-نۆۋەتلىك قىشلىق تەنھەرىكەت مۇسابىقىسى مەزگىلىدە ھەر قايسى مۇسابىقە رايونلىرىغا بىۋاسىتە بارىدىغان يولۇچىلار ئاممىۋى ئاپتوبۇسىنى ئىشقا كىرىشتۈرىدۇ.
</S>
<S ID=2587>
    ئېچىلىدىغان ئۈچ لىنىيە قىزىلتاغ تەنتەربىيە سارىيىدىن يىپەك يولى خەلقئارا قار تېيىلىش مەيدانىغا بارىدىغان ۋاقىتلىق بىۋاسىتە تېز لىنىيە، قىزىلتاغ تەنتەربىيە سارىيىدىن تەڭرىتاغ بۇغدا كۆلى مەنزىرە رايونىغا بارىدىغان ۋاقىتلىق بىۋاسىتە تېز لىنىيە ۋە تەڭرىتاغ چوڭ جىلغىسى ساياھەت مەركىزى ئاپتوموبىل توختىتىش مەيدانىدىن ئاپتونوم رايونلۇق مۇز ئۈستى تەنتەربىيە مەركىزىگە بارىدىغان ھەقسىز توشۇش ئاپتوموبىلىدىن ئىبارەت.
</S>
<S ID=2588>
    قىزىلتاغ تەنتەربىيە سارىيىدىن يىپەك يولى خەلقئارا قار تېيىلىش مەيدانىغا بارىدىغان ۋاقىتلىق بىۋاسىتە تېز لىنىيەگە 40 كىشىلىك ئاپتوموبىلدىن 30 ى ئورۇنلاشتۇرۇلدى.
</S>
<S ID=2589>
16-يانۋاردىن 31-يانۋارغىچە تىجارەت قىلىدۇ. ھەر كۈنى سائەت 8:30دىن سائەت 19:00غىچە ھەر 20 مىنۇتتا بىر ئاپتوموبىل قوزغىلىدۇ، يولۇچىلار ئېقىمىغا ئاساسەن تەڭشەش ئېلىپ بېرىلىدۇ.
</S>
<S ID=2590>
ھەر بىر ئادەم 10 يۈەن/ قېتىم.
</S>
<S ID=2591>
    قىزىلتاغ تەنتەربىيە سارىيىدىن تەڭرىتاغ بۇغدا كۆلى ساياھەت مۇلازىمەت مەركىزىگە بارىدىغان ۋاقىتلىق بىۋاسىتە تېز لىنىيەگە 40 كىشىلىك يولۇچىلار ئايلانما تېز ئاپتوموبىلىدىن ئىككىسى ۋە 14 كىشىلىك مىنىبۇستىن ئىككىسى ئورۇنلاشتۇرۇلدى.
</S>
<S ID=2592>
21-يانۋاردىن 30-يانۋارغىچە تىجارەت قىلىنىپ، ھەر كۈنى ئىككى قېتىم قاتنايدۇ، بىرىنچى قېتىم سائەت 8:40 ئۆتكەندە، ئىككىنچى قېتىم سائەت 9:00دا قوزغىلىدۇ.
</S>
<S ID=2593>
تەڭرىتاغ بۇغدا كۆلىدىن بىرىنچى قېتىم سائەت 15:30دا، ئىككىنچى قېتىم سائەت 15:40 ياكى 18:10 دا قوزغىلىپ قايتىدۇ. ھەر بىر ئادەم 15 يۈەن/قېتىم.
</S>
<S ID=2594>
    تەڭرىتاغ چوڭ جىلغىسى ساياھەت مەركىزى ئاپتوموبىل توختىتىش مەيدانىدىن ئاپتونوم رايونلۇق مۇز ئۈستى تەنتەربىيە مەركىزىگە بارىدىغان ھەقسىز توشۇش ئاپتوموبىلىغا 40 كىشىلىك يولۇچىلار ئايلانما تېز ئاپتوموبىلىدىن ئىككىسى ئورۇنلاشتۇرۇلغان بولۇپ، مۇز ئۈستى تەنتەربىيە مەركىزىنىڭ غەربىي ئىشىكىدىن ساياھەت مەركىزى ئاپتوموبىل توختىتىش مەيدانىغا ھەقسىز توشۇش مۇلازىمىتى بىلەن تەمىنلەيدۇ.
</S>
<S ID=2595>
    ئىگىلىنىشىچە، مۇقىم قاتنايدىغان قېتىم سانىدىن باشقا، شەھەر ئاھالىلىرى يەنە ئۈندىدار ئاممىۋى مۇلازىمەت سۇپىسى« ئۈرۈمچى شەھىرى قىشلىق تەنھەرىكەت مۇسابىقىسى قاتناش مۇلازىمىتى»(ئاددىيلاشتۇرۇپ«dyjtfw»دېيىلىدۇ ) ئارقىلىق ۋە مۇقىم تېلېفون«3879999-0991» ئارقىلىق زاكاس قىلسا بولىدۇ، ئادەم سانى بەلگىلىك مىقدارغا يەتكەندە، ئاپتوموبىلنى ۋاقىتلىق تەڭشەش ئېلىپ بارىدۇ، ئاممىۋى مۇلازىمەت سۇپىسى خىزمەتچىلىرى تېلېفوندا ئاپتوموبىلنىڭ قوزغىلىش ۋاقتىنى ئۇقتۇرىدۇ، بېلەت باھاسى ئۆزگەرمەيدۇ.
</S>
<S ID=2596>
    (پىراكتىكانت زورىگۈل يۈسۈپ تەرجىمىسى)
</S>
</TEXT>
/BODY
/DOC