<DOC>
<DOCID>TIANSHAN.545542</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-08-31 12:01:53</DATE>
</HEADER>
<BODY>
<HEADLINE>
<S ID=44515>
ئەمەلىي ئىشلاردىن كەنتتىكىلەر سۆيۈندى
</S>
</HEADLINE>
<TEXT>
<S ID=44516>
   مىجىت ئىبراھىم خەۋەر قىلىدۇ: تۇرپان شەھەرلىك توك بىلەن تەمىنلەش ئىدارىسى، پىچان ناھىيەلىك بىخەتەر ئىشلەپچىقىرىشنى نازارەت قىلىپ باشقۇرۇش ئىدارىسى قاتارلىق ئورۇنلاردىن ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى بويىچە پىچان ناھىيەسىنىڭ دالانكارىز يېزىسى يېڭىكارىز كەنتىگە چۈشكەن خىزمەت گۇرۇپپىسى كەنت ئىشلىرىنى زور كۈچ بىلەن قوللاپ، دېھقان – چارۋىچىلارنىڭ ئالقىشىغا ئېرىشتى.
</S>
<S ID=44517>
   خىزمەت گۇرۇپپىسى كەنتنىڭ خىزمەت ئۈنۈمىنى يۇقىرى كۆتۈرۈش ئۈچۈن كەنت ئاھالە كومىتېتىغا كومپيۇتېر، ئارخىپ ئىشكاپى قاتارلىق ئىشخانا ئەسلىھەلىرىنى تولۇقلاپ بەردى.
</S>
<S ID=44518>
كەنت مەركىزىدە ‹‹مېھىر – شەپقەت تاللا بازىرى›› قۇرۇپ، تۆۋەن كىرىملىك ئائىلىلەرنىڭ تۇرمۇشىنى كاپالەتكە ئىگە قىلدى.
</S>
<S ID=44519>
كەنتنىڭ توك يېتىشمەسلىك قىيىنچىلىقىنى ھەل قىلىش ئۈچۈن 200 مىڭ يۈەن مەبلەغ ھەل قىلىپ، 2000 مېتىر تۆۋەن بېسىملىق توك يولىنى يۇقىرى بېسىملىق توك يولىغا ئۆزگەرتتى.
</S>
<S ID=44520>
80 مىڭ يۈەن مەبلەغ ھەل قىلىپ، تۆت مەھەللىنىڭ كونىراپ كەتكەن ماشىنىلاشقان قۇدۇقلىرىنى رېمونت قىلدۇردى.
</S>
<S ID=44521>
50 مىڭ يۈەن مەبلەغ ھەل قىلىپ، كەنت ئاھالە كومىتېتى قورۇسىنى قاتتىقلاشتۇرۇپ بەردى.
</S>
<S ID=44522>
تۇرپان شەھەرلىك خەلق دوختۇرخانىسىدىن دوختۇر – سېسترالارنى تەكلىپ قىلىپ، 500گە يېقىن كىشىنىڭ سالامەتلىكىنى ھەقسىز تەكشۈرتۈپ قويدى.
</S>
</TEXT>
/BODY
/DOC