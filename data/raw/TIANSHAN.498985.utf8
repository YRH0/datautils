<DOC>
<DOCID>TIANSHAN.498985</DOCID>
<HEADER>
<CLASS>خەلقئارا</CLASS>
<DATE>2016-02-18 18:57:13</DATE>
</HEADER>
<BODY>
<HEADLINE>
<S ID=12847>
ياپونىيە ئەركىن دېموكراتلار پارتىيەسى ئەلرايىغا خىلاپلىق قىلىپ، ئاساسىي قانۇنغا يەنە تۈزىتىش كىرگۈزۈشنى تەكلىپ قىلدى
</S>
</HEADLINE>
<TEXT>
<S ID=12848>
    ياپونىيە ئەركىن دېموكراتلار پارتىيەسىنىڭ بۇ يىللىق خىزمەت فاڭجېنى لايىھەسى 16-فېۋرال ئاشكارىلاندى، بۇ پارتىيە لايىھەدە، ئاساسىي قانۇنغا تۈزىتىش كىرگۈزۈشنى يازلىق كېڭەش پالاتا سايلىمىنىڭ مۇھىم نۇقتىسى قىلىشنى ئوتتۇرىغا قويۇپ، كېڭەش پالاتا سايلىمىدا، خەلقنىڭ ئاساسىي قانۇنغا تۈزىتىش كىرگۈزۈشكە بولغان مۇزاكىرىسى ۋە چۈشىنىشىنى چوڭقۇرلاشتۇرۇشنى مۇراجىئەت قىلدى.
</S>
<S ID=12849>
ياپونىيە ئەركىن دېموكراتلار پارتىيەسى 2015-يىلىدىن كېيىن، بۇ لايىھەنى يەنە بىر قېتىم تىلغا ئېلىپ، ئاۋام ۋە كېڭەش پالاتالىرىنىڭ ئاساسىي قانۇنغا قاراپ چىقىش كومىتېتلىرى ھەم ھەر قايسى پارتىيەلەرنىڭ ھەمكارلىقى ئۈستىدە ئىزدىنىپ، ئاساسىي قانۇنغا تۈزىتىش كىرگۈزۈش لايىھەسىنى تۈزۈپ چىقماقچى بولدى.
</S>
<S ID=12850>
ھاكىمىيەت يۈرگۈزۈش شېرىكى بولغان ئادالەتچىلەر پارتىيەسىدىن باشقا، ئەركىن دېموكراتلار پارتىيەسى يەنە ئوساكا يېڭىلىققا كۆچۈش كومىتېتى قاتارلىق ئاساسىي قانۇنغا تۈزىتىش كىرگۈزۈش پوزىتسىيەسى ئاكتىپ بولغان ھاكىمىيەت سىرتىدىكى كۈچلەرنىمۇ ئۆزىگە تارتماقچى بولدى.
</S>
<S ID=12851>
    كيوتو ئاگېنتلىقىنىڭ خەۋىرىگە قارىغاندا، لايىھەنىڭ تېمىسى «يېڭى خىرىس، ھاياتىي كۈچكە يۈزلەنگەن ياپونىيە» بولۇپ، بۇنىڭ ئىچىدە ئاساسىي قانۇنغا تۈزىتىش كىرگۈزۈش-ھازىرقى ئاساسىي قانۇننىڭ ئىگىلىك ھوقۇق خەلققە باغلىق، تۈپ كىشىلىك ھوقۇقنى ھۆرمەتلەش، تىنچلىقپەرۋەرلىكتىن ئىبارەت ئۈچ تۈپ پىرىنسىپىغا ۋارىسلىق قىلىپ، ئاساسىي قانۇنغا تۈزىتىش كىرگۈزۈش دەپ تەرىپلەندى.
</S>
<S ID=12852>
ياپونىيە ئەركىن دېموكراتلار پارتىيەسى ئاساسىي قانۇنغا تۈزىتىش كىرگۈزۈش لايىھەسىدە، ئاۋام، كېڭەش پالاتالىرىدىكى ئۈچتىن ئىككى قىسىمدىن ئارتۇق پارلامېنت ئەزاسىنىڭ قوللىشىغا ئىگە بولۇپ، خەلق بەرگەن ئاۋاز ئىچىدە يېرىمدىن ئارتۇق قوللاش ئاۋازىغا ئېرىشىش ئۈچۈن، ئاساسىي قانۇنغا تۈزىتىش كىرگۈزۈشنى قوللىغۇچىلار لاگېرىنى كېڭەيتىشكە تېرىشتى.
</S>
<S ID=12853>
    بۇندىن باشقا، ياپونىيە ئەركىن دېموكراتلار پارتىيەسى ئاساسىي قانۇنغا تۈزىتىش كىرگۈزۈشنى يازلىق كېڭەش پالاتا سايلىمىنى قوللاشتىكى مۇھىم مەقسەت قىلىپ، 16-فېۋرال پارتىيە باش ئورگىنىدا ئارىدىن سەككىز ئاي ئۆتكەندىن كېيىن يەنە بىر قېتىم «ئاساسىي قانۇنغا تۈزىتىش كىرگۈزۈشنى ئىلگىرى سۈرۈش باش ئورگىنى يىغىنى»نى ئېچىپ، جامائەتچىلىكنىڭ دىققىتىنى قوزغاشنى ئۈمىد قىلدى.
</S>
<S ID=12854>
ئاساسىي قانۇنغا تۈزىتىش كىرگۈزۈشنى ئىلگىرى سۈرۈش باش ئورگىنى بۇندىن كېيىن كېڭەش پالاتا سايلىمىنىڭ ئالدىدىكى ھەر ئايدا بىر قېتىم ئۆگىنىش يىغىنى ئاچماقچى بولدى.
</S>
<S ID=12855>
ئاساسىي قانۇنغا تۈزىتىش كىرگۈزۈشنى ئىلگىرى سۈرۈش باش ئورگىنىنىڭ باشلىقى ئېرىكوسۇكى تۈزىتىش كىرگۈزىدىغان ئاساسىي قانۇن ماددىلىرى 9-ماددا ۋە كىرىش سۆز قاتارلىق مەزمۇنلارنى ئۆز ئىچىگە ئېلىشنىڭ زۆرۈرىيىتى بار دېدى.
</S>
</TEXT>
/BODY
/DOC