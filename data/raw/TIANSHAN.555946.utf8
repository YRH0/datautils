<DOC>
<DOCID>TIANSHAN.555946</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-10-12 16:37:46</DATE>
</HEADER>
<BODY>
<HEADLINE>
<S ID=53079>
مىللەتلەر ئىتتىپاقلىقى پائالىيىتى ئىككى كەنتتىكىلەرنى يېقىنلاشتۇردى
</S>
</HEADLINE>
<TEXT>
<S ID=53080>
   ھەسەن ئىمىن خەۋەر قىلىدۇ: ‹‹مىللەتلەر ئىتتىپاقلىقى – تەرەققىياتى يىلى›› مۇناسىۋىتى بىلەن يېقىندا لوپنۇر ناھىيەسىنىڭ شىڭپىڭ يېزىسى باشئاۋات كەنتىدىكى ئۇيغۇر دېھقانلار بىلەن كۆنچى كەنتىدىكى خەنزۇ دېھقانلار ئۆزئارا ئىللىقلىق يەتكۈزۈش پائالىيىتى ئۆتكۈزۈپ، ئىككى كەنتتىكى دېھقانلارنىڭ قەلبىنى يەنە بىر قېتىم يېقىنلاشتۇردى.
</S>
<S ID=53081>
   باشئاۋات كەنتىدە ئۇيغۇرلار كۆپرەك، كۆنچى كەنتى بولسا باش ئاۋات كەنتىنىڭ ئاياغ قىسمىغا جايلاشقان خەنزۇلار كۆپرەك كەنت بولۇپ، بۇلتۇر 5 – ئايدا بۇ ئىككى كەنتتىكىلەر باشئاۋات كەنتى مەدەنىيەت ئۆيىدە ئۆزئارا دوستلىشىش، قوشماقلىشىشنى ئاساس قىلغان مىللەتلەر ئىتتىپاقلىقى پائالىيىتى ئۆتكۈزگەنىدى.
</S>
<S ID=53082>
بىر يىلدىن بۇيان بۇ ئىككى كەنتتىكى دېھقانلارنىڭ باردى – كەلدىسى قويۇقلىشىپ، بىر – بىرىگە ياردەم بېرىدىغان، ھېيت – بايراملاردا ئۆزئارا پەتىلىشىدىغان، بىر تەرەپ قىيىنچىلىققا ئۇچرىسا قالغانلار ئۆزلۈكىدىن تەشكىللىنىپ ياردەم قىلىدىغان ياخشى ۋەزىيەت بارلىققا كەلدى.
</S>
<S ID=53083>
   كۆنچى كەنتى ئاھالىلەر كومىتېتىنىڭ مۇدىرى تۇ زىلى مۇنداق دېدى: بۇ يىل ئاپتونوم رايون بويىچە ‹‹مىللەتلەر ئىتتىپاقلىقى – تەرەققىياتى يىلى›› قىلىپ بېكىتىلگەندىن كېيىن، بىز باش شۇجى شى جىنپىڭنىڭ داشى كەنتىدىكىلەرگە يازغان جاۋاب خېتىدە ئوتتۇرىغا قويغان ‹‹ھەر مىللەت خەلقى ئىتتىپاقلىشىپ، قۇملۇقتىكى توغراقتەك يىلتىزداش ۋە قەلبداش بولۇپ، ئورتاق بېيىشنى ئىلگىرى سۈرۈش››تەك ئۇلۇغۋار ئۈمىدنى ئېسىمىزدە چىڭ ساقلاپ، مىللەتلەر ئىتتىپاقلىقى بويىچە قوشماقلىشىش پائالىيىتىدىن پايدىلىنىپ، قوشنا كەنتتىكى ئۇيغۇر دېھقانلارنى نامراتلىقتىن قۇتۇلۇپ بېيىشقا يېتەكلەپ، ئۇيغۇر قېرىنداشلار بىلەن ئىتتىپاقلىشىپ، ئۇلارنىڭ نامراتلىقتىن تېزراق قۇتۇلۇپ بېيىشىغا ياردەم بېرىمىز.
</S>
<S ID=53084>
بۇنىڭدىن كېيىنمۇ قوشماقلىشىش، يۆلەش پائالىيىتىنى قانات يايدۇرۇپ، ئۆزئارا پىكىر ئالماشتۇرۇشنى ئىلگىرى سۈرۈپ، ئورتاق بېيىش ۋە تەرەققىي قىلىش ئۈچۈن كۈچ چىقىرىمىز.
</S>
</TEXT>
/BODY
/DOC