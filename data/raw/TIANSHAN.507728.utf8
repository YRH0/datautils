<DOC>
<DOCID>TIANSHAN.507728</DOCID>
<HEADER>
<CLASS>خەلقئارا</CLASS>
<DATE>2016-03-09 18:42:52</DATE>
</HEADER>
<BODY>
<HEADLINE>
<S ID=18747>
ئامېرىكا: ئىراننىڭ باللىستىك باشقۇرۇلىدىغان بومبا قويۇپ بېرىشى ئىران يادرو كېلىشىمىگە خىلاپلىق قىلمىدى
</S>
</HEADLINE>
<TEXT>
<S ID=18748>
　　ئاقساراي بىلەن ئامېرىكا گوۋۇيۈەنى 8-چېسلا مۇنۇلارنى بىلدۈردى: ئىراننىڭ باللىستىك باشقۇرۇلىدىغان بومبا قويۇپ بېرىشى ئىران يادرو كېلىشىمىگە خىلاپ ئەمەس، لېكىن ئامېرىكا بولغان ۋەقەلەرنى باھالاپ بولغاندىن كېيىن مۇۋاپىق جاۋاب بېرىدۇ.
</S>
<S ID=18749>
　　ئاقساراي باياناتچىسى ئېرنىست شۇ كۈنى مۇخبىرلار يىغىنىدا مۇنداق دېدى: «بۇ ( ئىران ) يادرو كېلىشىمى»گە خىلاپ ئەمەس، ئالاقىدار تەكشۈرۈش يەنىلا داۋاملاشماقتا، ۋەقە باھالانغاندىن كېيىن، ئامېرىكا ب د ت خەۋپسىزلىك كېڭىشىگە مەلۇم قىلىش-قىلماسلىق توغرىلىق قارار چىقىرىدۇ.
</S>
<S ID=18750>
　　ئىران ئاخبارات ئاگېنتلىقىنىڭ 8-چېسلا خەۋىرىگە ئاساسلانغاندا، ئىران شۇ كۈنى بىر قېتىملىق ھەربىي مانېۋىردا بىر نەچچە تال ترايېكتورىيىلىك باشقۇرۇلىدىغان بومبا ئاتقان.
</S>
<S ID=18751>
خەۋەرگە قارىغاندا، بۇ قېتىمقى مانېۋېر ئىران چېگرىسىدىكى بىر قانچە رايوندا بىرلا ۋاقىتتا قانات يايدۇرۇلغان بولۇپ، مەقسەت دۆلەتنىڭ ئىگىلىك ھوقۇقى ۋە زېمىن پۈتۈنلۈكى تەھدىتكە ئۇچرىغاندا، ئىراننىڭ تاقابىل تۇرۇش ئىقتىدارىنى ئۆستۈرۈش ئىكەن.
</S>
<S ID=18752>
ئىران ئىسلام ئىنقىلابى مۇھاپىزەت ئەترىتىنىڭ يۇقىرى دەرىجىلىك ئوفىتسېرلىرى مانېۋرنى كۆرگەن.
</S>
</TEXT>
/BODY
/DOC