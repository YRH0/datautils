<DOC>
<DOCID>TIANSHAN.559329</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-10-25 18:42:41</DATE>
</HEADER>
<BODY>
<HEADLINE>
<S ID=55348>
سانجۇ يېزىسى ئاياللار خىزمىتىنى ياخشى ئىشلىدى
</S>
</HEADLINE>
<TEXT>
<S ID=55349>
 مۇھەممەت ھېيىت، قۇرباننىياز قاسىم خەۋەر قىلىدۇ: گۇما ناھىيەسىنىڭ سانجۇ يېزىسى بۇ يىل ئاياللار خىزمىتىگە ئالاھىدە ئەھمىيەت بېرىپ، ئاياللار ئارىسىدا ‹‹ئۈچنى ئۆگىنىش، ئۈچتە بەسلىشىش›› پائالىيىتىنى قانات يايدۇرۇپ، ئۇلارنى كۆپ خىل ئىگىلىك بىلەن شۇغۇللىنىپ، نامراتلىقتىن قۇتۇلۇپ بېيىش قەدىمىنى تېزلىتىشكە يېتەكلىدى.
</S>
<S ID=55350>
 سانجۇ يېزىلىق پارتكوم، خەلق ھۆكۈمىتى بۇ يىل يېزا ئاياللىرى ئارىسىدا مەدەنىي بولۇش، غايىلىك بولۇش، ئەخلاقلىق بولۇش، ئىنتىزامچان بولۇش ۋە ئۆزىگە ئىشىنىش، ئۆزىنى قەدىرلەش، ئۆزىنى كۈچەيتىش، ئۆزىنى تەرەققىي قىلدۇرۇش ئاساسىي مەزمۇن قىلىنغان ‹‹تۆت بولۇش››، ‹‹تۆت ئۆز›› ئىدىيەسىنى ئەۋج ئالدۇرۇشنى چىڭ تۇتتى.
</S>
<S ID=55351>
ئاياللارنى ئارسال ۋاقىتلاردا ھەر خىل كۇرسلارغا ئۇيۇشتۇرۇپ، ‹‹ئاساسىي قانۇن››، ‹‹نوپۇس ۋە پىلانلىق تۇغۇت قانۇنى››، ‹‹يېڭى نىكاھ قانۇنى››، ئاپتونوم رايوننىڭ ‹‹نوپۇس ۋە پىلانلىق تۇغۇت نىزامى›› ۋە ‹‹ئانا – بالىلارنىڭ ھوقۇق – مەنپەئىتىنى قوغداش قانۇنى›› قاتارلىق قانۇن – نىزاملار بويىچە تەربىيەلىدى.
</S>
<S ID=55352>
يېزىلىق ئاياللار بىرلەشمىسى ئاساسىي قاتلام ئاياللار تەشكىلاتلىرىنىڭ رولىنى تولۇق جارى قىلدۇرۇپ، ئۈنۈملۈك تەدبىر قوللىنىپ، ئىگىلىك تىكلەش ئىقتىدارى، تېخنىكا ئىقتىدارى بىر قەدەر يۇقىرى، ئالغا ئىلگىرىلەش روھىغا ئىگە ئاياللارنى بايقاش، تەشكىللەش، يېتەكلەش خىزمىتىگە ئالاھىدە ئەھمىيەت بەردى.
</S>
<S ID=55353>
ئاياللارنى ئىگىلىك تىكلەشكە يېتەكلەش مۇلازىمىتىنى ئەلالاشتۇرۇپ، ئۇلارنىڭ تۈرلۈك كەسىپلەر بويىچە ئىگىلىك تىكلەش قىزغىنلىقىنى ئاشۇردى.
</S>
<S ID=55354>
كەنتلەردىكى كەسىپكار ئاياللار، ئىش كۈتۈپ تۇرغان ئاياللارنى قەرەللىك ھالدا ئۆگىنىش، ئېكسكۇرسىيەگە تەشكىللەپ، ئۇلارنىڭ كەسىپتە يېڭىلىق يارىتىش، كەسىپ دائىرىسىنى كېڭەيتىش، ئىلغارلىققا ئىنتىلىش روھىنى ئۇرغۇتتى.
</S>
<S ID=55355>
يىل بېشىدىن 9 – ئاينىڭ ئاخىرىغىچە 760 تىن ئارتۇق ئايالنى باقمىچىلىق، باغۋەنچىلىك، كەشتىچىلىك، تىككۈچىلىك، توقۇمىچىلىق كەسىپلىرى بويىچە ھەقسىز تەربىيەلەپ، ئۇلارنىڭ قول ھۈنەرۋەنچىلىك، سودا – سېتىق ۋە باشقا كەسىپلەر بىلەن شۇغۇللىنىش ئىقتىدارىنى ئاشۇردى.
</S>
<S ID=55356>
860 ئايالغا 16 مىليون 650 مىڭ يۈەن ئاز سوممىلىق ئىناۋەتلىك قەرز پۇل ھەل قىلىپ بېرىپ، ئۇلارنىڭ ئۆز ئالدىغا ئىگىلىك تىكلەپ ئۆزىنى قۇدرەت تاپقۇزۇشىغا مەدەت بەردى.
</S>
</TEXT>
/BODY
/DOC