<DOC>
<DOCID>TIANSHAN.562518</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-11-04 10:58:34</DATE>
</HEADER>
<BODY>
<HEADLINE>
<S ID=57141>
1-دېكابىردىن باشلاپ ئاپتوبانكىدا ئاغدۇرغان پۇلنى 24 سائەت ئىچىدە ئەمەلدىن قالدۇرۇشقا بولىدۇ
</S>
</HEADLINE>
<TEXT>
<S ID=57142>
مۇھەممەد تۇراپ
</S>
<S ID=57143>
2016 – يىل 9 – ئاينىڭ 30 – كۈنى جۇڭگو خەلق بانكىسى ‹‹چىقىم ھېساباتىنى باشقۇرۇشنى كۈچەيتىپ، تېلېگراف ئالدامچىلىقىنىڭ ئالدىنى ئېلىشقا مۇناسىۋەتلىك ئىشلار توغرىسىدىكى ئۇقتۇرۇش››نى تارقىتىپ، 12 – ئاينىڭ 1 – كۈنىدىن باشلاپ شەخسلەر ئاپتوبانكا ئارقىلىق پۇل ئاغدۇرغان بولسا كارتا تارقاتقان بانكا قوبۇل قىلغاندىن كېيىن، كارتا تارقاتقان بانكىغا پۇل ئاغدۇرۇش كەسپىنى ئەمەلدىن قالدۇرۇشنى ئىلتىماس قىلسا بولىدىغانلىقىنى بەلگىلىدى.
</S>
<S ID=57144>
بىر بانكا ئىچىدە رايون ئاتلاپ پۇل ئاغدۇرسا رەسمىيەت ھەققى ئېلىنمايدۇ
</S>
<S ID=57145>
 12 – ئاينىڭ 1 – كۈنىدىن باشلاپ شەخسلەر بانكىدا راسچوت ھېسابى ئاچماقچى بولسا، بىر ئادەم بىر بانكىدا بىرىنچى تۈردىكى ھېسابتىن بىرنىلا (بۇنداق ھېسابلار شەخسلەر بانكىنىڭ تىجارەت پۇكىيىدە ئاچقان نەق مەيداندا سالاھىيىتى تەكشۈرۈلگەن ھېسابلار بولۇپ، بۇنداق ھېسابلار بارلىق ئىقتىدارغا ئىگە بولغان بولىدۇ) ئاچسا بولىدۇ، بۇرۇن بىرىنچى تۈردىكى ھېسابنى ئېچىپ بولغان شەخسلەر يەنە ھېساب ئاچماقچى بولسا ئىككىنچى تۈردىكى ياكى ئۈچىنچى تۈردىكى ھېساب (ئىككىنچى ۋە ئۈچىنچى تۈردىكى ھېسابلار شەخسلەر بانكىنىڭ تىجارەت پۇكىيىدە ياكى تور قاتارلىق ئېلېكتىرونلۇق يوللار ئارقىلىق ئاچقان بانكا ھېسابى بولۇپ، بۇنداق ھېسابلار چەكلىك ئىقتىدارغا ئىگە بولغان بولىدۇ، بۇنداق ھېسابلار بىرىنچى تۈردىكى ھېسابلارغا باغلاپ ئىشلىتىلىدۇ)نى ئاچالايدۇ.
</S>
<S ID=57146>
شەخسلەرنىڭ پۇل ئاغدۇرۇش تەننەرخىنى تۆۋەنلىتىش ئۈچۈن، بىر بانكا ئىچىدە رايون ئاتلاپ نەق پۇل ئامانەت قويۇش، نەق پۇل ئېلىش ۋە پۇل ئاغدۇرۇش كەسپىنى بېجىرگۈچىلەردىن ئېلىنىدىغان باشقا جايدىكى رەسمىيەت ھەققى 2017 – يىل 1 – ئاينىڭ 1 – كۈنىدىن باشلاپ ئېلىنمايدۇ.
</S>
<S ID=57147>
 بانكا ھېساب ئېچىش ئۆتكىلىنى قاتتىق ئىگىلەيدۇ
</S>
<S ID=57148>
 بانكىلار تۆۋەندىكى ئەھۋاللارنىڭ بىرى كۆرۈلسە ھېساب ئېچىپ بەرمەيدۇ. بانكىلارنىڭ ھېساب ئاچماقچى بولغان ئورۇن ۋە شەخسلەرنىڭ سالاھىيەت ئۇچۇرىغا باشقىچە پىكرى بولسا ئۇلاردىن قوشۇمچە ئىسپات كۆرسىتىشنى تەلەپ قىلىدۇ.
</S>
<S ID=57149>
قوشۇمچە ئىسپات كۆرسىتىش تەلەپ قىلىنغان ئورۇن ياكى شەخسلەر قوشۇمچە ئىسپات كۆرسىتىشنى رەت قىلسا؛ ئورۇن ياكى شەخسلەر باشقىلارنى بىرلا ۋاقىتتا ياكى تۈركۈمگە بۆلۈپ ھېساب ئېچىشقا تەشكىللىگەن بولسا؛ ھېساب ئاچماقچى بولغان ئورۇن ياكى شەخسلەردىن قانۇنغا خىلاپ جىنايى ھەرىكىتى بارلىقىدىن گۇمانلىنىشتا تولۇق سەۋەب بولسا؛ مەملىكەت بويىچە كارخانىلارنىڭ ئىناۋەت ئۇچۇرىنى ئاشكارىلاش سىستېمىسىدا ‹‹قانۇنغا ئېغىر خىلاپلىق قىلىپ ئىناۋىتىنى يوقاتقان كارخانىلارنىڭ تىزىملىكى››گە كىرگۈزۈلگەن، بانكا ۋە چىقىم ئاپپاراتلىرى ئورۇننىڭ رويخەتكە ئالدۇرغان ئادرېسى مەۋجۇت ئەمەس، ياكى ساختا تىجارەت قىلىدىغان ئورۇن ئىكەنلىكىنى ئېنىقلىغان بولسا بانكا ۋە چىقىم ئاپپاراتلىرى ھېساب ئېچىشنى رەت قىلىدۇ.
</S>
<S ID=57150>
بانكا ۋە چىقىم ئاپپاراتلىرى كەم دېگەندە ھەر پەسىلدە بىر قېتىم كارخانىلارنىڭ قانۇنغا ئېغىر خىلاپلىق قىلغان كارخانا ياكى ئەمەسلىكىنى ئېنىقلايدۇ، ئەھۋال ئېنىقلانسا ئۈچ ئاي ئىچىدە بۇ كارخانىنىڭ كەسپىنى ۋاقىتلىق توختىتىدۇ.
</S>
<S ID=57151>
ھېساب ئېچىلغان كۈندىن باشلاپ ئالتە ئاي ئىچىدە ئورۇن ۋە شەخسلەرنىڭ ھېسابىدا سودا مۇئامىلىسى كۆرۈلمىسە، بانكا پۇكەيدىكى كەسپى مۇئامىلىسىدىن باشقا مۇئامىلىسىنى ۋاقىتلىق توختىتىدۇ، چىقىم ئاپپاراتلىرى بارلىق كەسىپنى ۋاقىتلىق توختىتىدۇ، بانكا ۋە شەخسلەرنىڭ سالاھىيىتىنى قايتىدىن ئېنىقلىغاندىن كېيىن كەسىپنى ئەسلىگە كەلتۈرىدۇ.
</S>
<S ID=57152>
 پۇل ئاغدۇرۇش ئۇسۇلىنى پۇل ئامانەت قويغۇچىلار تاللايدۇ
</S>
<S ID=57153>
 12 – ئاينىڭ 1 – كۈنىدىن باشلاپ بانكا ۋە چىقىم ئاپپاراتلىرى پۇل ئامانەت قويغۇچىلارنى شۇ ۋاقىتتا پۇل ئاغدۇرۇش، ئادەتتىكى پۇل ئاغدۇرۇش ۋە ئەتىسى پۇل ئاغدۇرۇش قاتارلىق ئۈچ خىل ئۇسۇلنىڭ ئىچىدىن ئېھتىياجىغا ماس كېلىدىغان پۇل ئاغدۇرۇش ئۇسۇلىنى تاللاشقا يېتەكلەيدۇ.
</S>
<S ID=57154>
بانكىلار 12 – ئاينىڭ 1 – كۈنىدىن باشلاپ پۇكەيدىكى پۇل ئاغدۇرۇش كەسپىدىن باشقا پۇل ئاغدۇرۇش كەسىپلىرىنى ئاچقانلار بىلەن كېلىشىمنامە ئىمزالايدۇ، ئوخشاش ئىسىمدا بولمىغان بانكا ھېسابى ۋە كۈندىلىك ئاغدۇرۇلىدىغان ئومۇمىي چەكلىمە سوممىسى، كىشىلىك سانى ۋە يىللىق ئومۇمىي چەكلىمە سوممىسىنى كېلىشىپ بېكىتىدۇ.
</S>
<S ID=57155>
چەكلىمە سومما ئېشىپ كەتسە، بانكىنىڭ تىجارەت پۇكىيىغا بېرىپ بېجىرىش كېرەك.
</S>
<S ID=57156>
 ھەر قانداق ئادەمنىڭ توردا كارتا سىيرىغۇچنى ئېلىپ سېتىشى چەكلىنىدۇ
</S>
<S ID=57157>
 ھەر قانداق ئورۇن ۋە شەخسنىڭ توردا كارتا سىيرىغۇچنى ئېلىپ سېتىشى ۋە بانكا كارتىسىنى سېتىشى قاتتىق چەكلىنىدۇ.
</S>
<S ID=57158>
بانكا ۋە چىقىم ئاپپاراتى بارلىق ئالاھىدە كېلىشكەن تىجارەت ئابۇنىچىلىرىنى نەق مەيداندا تەكشۈرۈپ، كارتا سىيرىغۇچنى ئىشلەتكەن جاينى بىر – بىرلەپ سېلىشتۇرىدۇ.
</S>
<S ID=57159>
كارتا سىيرىغۇچنى بەلگىلىمىگە خىلاپ يۆتكەپ ئىشلەتكەن، ئەمەلىي ئىشلەتكەن جاينى ئېتىراپ قىلغىلى بولمىغان تېرمىناللارنىڭ كەسپىي ئىقتىدارى بىردەك توختىتىلىدۇ.
</S>
<S ID=57160>

</S>
</TEXT>
/BODY
/DOC