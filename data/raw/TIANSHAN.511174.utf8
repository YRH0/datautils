<DOC>
<DOCID>TIANSHAN.511174</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-19 11:38:49</DATE>
</HEADER>
<BODY>
<HEADLINE>
<S ID=20745>
‏<P>كادىرلار ئەۋزەللىكىنى ئوبدان جارى قىلدۇردى</P>
</S>
</HEADLINE>
<TEXT>
<S ID=20746>
    تۇرسۇنجان ھەسەن، ھاۋاگۈل ئىمرەمزى خەۋرى: ئاۋات ناھىيەلىك ئورمانچىلىق ئىدارىسىدىن 3 – تۈركۈمدە غورىچۆل بازىرىنىڭ خەلپەم كەنتىگە ‹‹ئۈچ ئەل›› خىزمىتى بىلەن چۈشكەن كادىرلار ئەۋزەللىكىنى جارى قىلدۇرۇپ، ئاممىغا باغ – ئورمانچىلىق تېخنىكىسىدىن دەرس سۆزلىدى ھەم دېھقانلارنىڭ ئەتىيازلىق باغ – ئورمان پەرۋىشىگە نەق مەيداندا يېتەكچىلىك قىلىپ، ئۇلارنىڭ باغۋەنچىلىكتىن كىرىمىنى ئاشۇرۇشىغا ئاساس سېلىپ بەردى.
</S>
<S ID=20747>
بۇ كەنتتىكى ئابدۇراخمان مەمەتنىڭ بەش مو چىلانلىقى بولۇپ، بۇلتۇر كەنتكە چۈشكەن كادىرلارنىڭ تېخنىكا جەھەتتىن يېتەكچىلىك قىلىشى بىلەن چىلانلىقىدىن 20 مىڭ يۈەن كىرىم قىلغانىدى.
</S>
<S ID=20748>
بۇ يىلمۇ چىلاندىن تېخىمۇ ئوبدان كىرىم قىلىش ئۈچۈن ئۇ ناھىيەلىك ئورمانچىلىق ئىدارىسىدىن كەلگەن خىزمەت گۇرۇپپىسىدىكى تېخنىكلارنىڭ چىلان چاتاش تېخنىكىسىنى ئۆگىتىدىغانلىقىنى ئاڭلاپ، بالدۇرلا نەق مەيدانغا بېرىپ، چاتاش تېخنىكىسىنى ئەستايىدىل ئۆگەندى.
</S>
<S ID=20749>
ئابدۇراخمان مەمەت مۇنداق دېدى: بىز ئىلگىرى كېۋەز تېرىقچىلىقى ۋە باغ – ئورمانچىلىققا تايىنىپ تۇرمۇشىمىزنى قامداپ كەلگەن بولساقمۇ، ئىلمىي تېرىقچىلىق تېخنىكىسىنى بىلمىگەچكە كىرىمىمىز تۆۋەن ئىدى.
</S>
<S ID=20750>
‹‹ئۈچ ئەل›› خىزمىتى بىلەن كەنتىمىزگە چۈشكەن كادىرلار نامراتلارنى يۆلەش خىزمىتىنى چىڭ تۇتۇپ، بىزگە باغ – ئورمانچىلىق تېخنىكىسىنى ئۆگىتىپ، بىزنىڭ ئىشلەپچىقىرىش جەريانىدا يولۇققان مەسىلىلىرىمىزنى ھەل قىلىپ بېرىپ، كىرىمىمىزنى ئاشۇرۇشىمىزغا يول ئېچىپ بەردى.
</S>
</TEXT>
/BODY
/DOC