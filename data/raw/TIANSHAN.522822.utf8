<DOC>
<DOCID>TIANSHAN.522822</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-05-12 11:28:29</DATE>
</HEADER>
<BODY>
<HEADLINE>
<S ID=27973>
قومۇل شەھەرلىك پەن–تېخنىكا جەمئىيىتى باغۋەنلەرگە نەپ يەتكۈزدى
</S>
</HEADLINE>
<TEXT>
<S ID=27974>
   يۈسۈپ ئىسمائىل، رەناگۈل ئابلەت خەۋەر قىلىدۇ: قومۇل شەھەرلىك پەن – تېخنىكا جەمئىيىتى يېقىندا، پەن – تېخنىكا خادىملىرىنى تەشكىللەپ، تەڭرىتاغ يېزىسىنىڭ قاراقاپچىن كەنتىدە كۇرس ئېچىپ، كەنتتىكى 50 دېھقاننى باغۋەنچىلىك تېخنىكىسى بىلەن سىستېمىلىق تەربىيەلىدى.
</S>
<S ID=27975>
   كۇرستا نەزەرىيە بىلەن ئەمەلىي مەشغۇلات بىرلەشتۈرۈلۈپ دەرس ئۆتۈلدى. ئەمەلىيەت دەرسى مۇشۇ كەنتتىكى باغۋەن ئابدۇرېھىم كېرەمنىڭ ئۆرۈكلۈك بېغىدا ئۆتۈلدى. تېخنىكلار باغۋەنلەرگە ئەتىيازدا مېۋە كۆچەتلىرىنى پۇتاش، كېسەل ۋە ھاشارات ئاپىتىنىڭ ئالدىنى ئېلىش، ئوغۇتلاش ۋە ئۇلاقچىلىق تېخنىكىسىنى ئۆگەتتى. ئۇقۇشىمىزچە، ئون نەچچە كۈنلۈك تەربىيەلەش كۇرسىدىن كېيىن قومۇل شەھەرلىك پەن – تېخنىكا جەمئىيىتى كۇرسانتلاردىن ئىمتىھان ئېلىپ، ئىمتىھاندا لاياقەتلىك بولغانلارغا ئۇلاقچىلىق تېخنىكىسى سالاھىيەت گۇۋاھنامىسى تارقىتىپ بەرگەن.
</S>
<S ID=27976>
   باغۋەن ئابدۇرېھىم كېرەم بىزگە: پەن – تېخنىكا جەمئىيىتى بىزنىڭ باغۋەنچىلىككە تايىنىپ كىرىمىمىزنى ئاشۇرۇشىمىز ئۈچۈن، 2006 – يىلىدىن باشلاپ بىزگە ئۆرۈك دەرىخىنى چاتاش، ئوغۇتلاش ۋە ئۇلاش تېخنىكىسىنى ئۆگەتتى. ھازىر ئۆرۈك دەرەخلىرىمىزنىڭ سورتى يېڭىلىنىپ، مېۋە ھوسۇلى بۇرۇنقىدىن ئېشىپ، كىرىمىمىزمۇ كۆرۈنەرلىك كۆپەيدى، – دېدى.
</S>
<S ID=27977>
   قومۇل شەھەرلىك پەن – تېخنىكا بىرلەشمىسىنىڭ رەئىسى ئابدۇۋاھىت ئىسمائىل مۇنداق دېدى: بىز بۇ يىل 200 مو يەردە ئەلا سورتلۇق مېۋىلىك باغ بىنا قىلىپ، قاراقاپچىن كەنتىدىكى 50 دېھقاننى باغۋەنچىلىك تېخنىكىسى بويىچە تەربىيەلەيمىز، تاغلىق رايوندىكى 1300 مو يەردە يېشىل يېمەكلىك بازىسى قۇرۇش بېكىتىلدى، بىز ئاممىنى بىخەتەر يېمەكلىك بىلەن تەمىنلەشكە كاپالەتلىك قىلىمىز.
</S>
</TEXT>
/BODY
/DOC