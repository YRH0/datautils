<DOC>
<DOCID>TIANSHAN.511889</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-22 16:02:55</DATE>
</HEADER>
<BODY>
<HEADLINE>
<S ID=21471>
بايىنغولىن ئوبلاستىدىكى دېھقان-چارۋىچىلارنىڭ يېڭىچە يېزا ھەمكارلىشىپ داۋالىنىشقا قاتنىشىشى %99 دىن ئاشتى
</S>
</HEADLINE>
<TEXT>
<S ID=21472>
    ئىختىيارىي مۇخبىرىمىز ياسىنجان رەھمىتۇللا خەۋىرى: 18-مارت،مۇخبىرنىڭ بايىنغولىن ئوبلاستلىق سەھىيە ئىدارىسىدىن ئىگىلىشىچە، بايىنغولىن ئوبلاستىدىكى ھەر قايسى ناھىيە، شەھەر بۇلتۇر 9-ئايدىن باشلاپ 2016–يىللىق يېڭىچە يېزا ھەمكارلىشىپ داۋالاش خىزمىتىنى باشلىغاندىن تارتىپ 2015–يىل 31-دېكابىرغىچە ئوبلاست بويىچە 450 مىڭ دېھقان-چارۋىچى 2016 –يىللىق يېڭىچە يېزا ھەمكارلىشىپ داۋالىنىشقا قاتناشتى.
</S>
<S ID=21473>
بۇنىڭ بىلەن بۇ يىل بايىنغولىن ئوبلاستىدىكى دېھقان-چارۋىچىلارنىڭ يېڭىچە يېزا ھەمكارلىشىپ داۋالىنىشقا قاتنىشىشى %99 دىن ئاشتى.
</S>
<S ID=21474>
    نۆۋەتتە، بايىنغولىن ئوبلاستىدىكى دېھقان-چارۋىچىلارنىڭ 2016–يىللىق يېڭىچە يېزا ھەمكارلىشىپ داۋالىنىش ئۇچۇرىنى كىرگۈزۈش، سېلىشتۇرۇرۇش خىزمىتىنى تولۇق تاماملىدى.
</S>
<S ID=21475>
ئەگەر بۇ يىللىق يېڭىچە يېزا ھەمكارلىشىپ داۋالىنىشقا قاتنىشالمىغان دېھقان-چارۋىچىلار بولسا سېنتەبىرنىڭ ئاخىرى ئۆزى تۇرۇشلۇق ئالاقىدار ئورۇنلارغا بېرىپ، 2017 –يىللىق يېڭىچە يېزا ھەمكارلىشىپ داۋالىنىشقا قاتناشسا بولىدۇ. ھەمكارلىشىپ داۋالىنىشقا قاتناشماقچى بولغانلار ئائىلىنى بىرلىك قىلىپ ھەمكارلىشىپ داۋالىنىشقا قاتنىشىدۇ.
</S>
<S ID=21476>
  
</S>
</TEXT>
/BODY
/DOC