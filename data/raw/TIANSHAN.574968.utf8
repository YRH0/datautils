<DOC>
<DOCID>TIANSHAN.574968</DOCID>
<HEADER>
<CLASS>پەن – مائارىپ</CLASS>
<DATE>2016-12-27 12:47:14</DATE>
</HEADER>
<BODY>
<HEADLINE>
<S ID=68121>
يوپۇغا ناھىيەسىدە ئوقۇش يېشىغا توشمىغان 3500 بالا سىستېمىلىق تەربىيەلىنىش پۇرسىتىگە ئېرىشتى
</S>
</HEADLINE>
<TEXT>
<S ID=68122>
  ئىمىنجان تۇرسۇن خەۋەر قىلىدۇ: ‹‹قىزىمنى بۇ يەسلىگە ئەكىلىپ بەرگىلى 20 كۈندىن ئاشتى، ھازىر ئۇنىڭ جاھىل، كەپسىز خۇيلىرى پۈتۈنلەي تۈگەپ، گەپ – سۆزلىرى مۇلايىم، يۈرۈش – تۇرۇشى رەتلىك بىر بالىغا ئۆزگەردى.
</S>
<S ID=68123>
ئىلمىي تەربىيە دېگەن باشقىچە بولىدىكەن. مەنمۇ مۇشۇ جەرياندا ئۈچ پارچە كەشتەمنى خاتىرجەم ئىشلەپ قولدىن چىقىرىۋالدىم.
</S>
<S ID=68124>
بىزنى مۇشۇنداق ئاسايىشلىق، خاتىرجەم تۇرمۇش شارائىتىغا ئېرىشتۈرگەن پارتىيە، ھۆكۈمەتتىن تولىمۇ مىننەتدارمەن››، دېدى يوپۇغا ناھىيەسىنىڭ ئاچچىق يېزىسى ئارا مەھەللە كەنتىدىكى خانئايشەم مۇھەممەد تۆت ياشلىق ئوماق قىزىنىڭ بەختىيار ھالىتىگە قاراپ سۆيۈنۈش ئىچىدە.
</S>
<S ID=68125>
 يوپۇغا ناھىيەسى ئاپتونوم رايونلۇق پارتكومنىڭ جەنۇبىي شىنجاڭ يېزىلىرىدىكى ئوقۇش يېشىغا توشمىغان بالىلارنى ئۈچ يىللىق ‹‹قوش تىل›› يەسلى مائارىپىدا ھەقسىز تەربىيەلەشتەك ئاممىغا نەپ يەتكۈزۈش سىياسىتىنى ھەر قايسى كەنت ئاھالىلىرىگە كەڭ تەشۋىق قىلىش بىلەن بىللە، ئىلگىرى دۆلەتنىڭ يەسلى ئۆلچىمى بويىچە قۇرۇلغان ‹‹قوش تىل›› يەسلىلىرىدە تەييارلىق سىنىپى ئېچىش، يەسلى قۇرۇلمىغان 24 كەنتتە ۋاقىتلىق سىنىپ تەسىس قىلىش ئارقىلىق يېڭىدىن 108 سىنىپنى كۆپەيتتى.
</S>
<S ID=68126>
ئاپتونوم رايون، ۋىلايەت ۋە ناھىيەدىن مائارىپقا ياردەم بېرىشكە ئاجرىتىلغان 45 ئوقۇتقۇچىنىڭ سانى ۋە ئىقتىدار قۇرۇلمىسىغا ئاساسەن، يەسلى، ئوتتۇرا – باشلانغۇچ مەكتەپلەردىن 171 ئوقۇتقۇچىنى ئوقۇش يېشىغا توشمىغان بالىلارنى تەربىيەلەشكە ئاجراتتى.
</S>
<S ID=68127>
2 مىليون 590 مىڭ يۈەن مەبلەغ ئاجرىتىپ، يېڭىدىن قۇرۇلغان يەسلى سىنىپلىرىغا كارىۋات، پارتا – ئورۇندۇق، ھەر خىل ئويۇنچۇقلارنى تولۇقلاپ بېرىپ، 12 – ئاينىڭ ئاخىرلىرىغا قەدەر 3550 تىن ئارتۇق ئوقۇش يېشىغا توشمىغان بالىلارنىڭ ‹‹قوش تىل›› يەسلى تەييارلىق سىنىپىدا سىستېمىلىق تەربىيەلىنىشىنى ئىشقا ئاشۇردى.
</S>
<S ID=68128>
‏
</S>
</TEXT>
/BODY
/DOC