<DOC>
<DOCID>TIANSHAN.550900</DOCID>
<HEADER>
<CLASS>شىنجاڭ</CLASS>
<DATE>2016-09-21 11:42:21</DATE>
</HEADER>
<BODY>
<HEADLINE>
<S ID=49641>
تۇنجى نۆۋەتلىك جۇڭگو ئاسىيا–ياۋروپا پورتتىن چىقىرىش–كىرگۈزۈش سەھىيە كارانتىنى ھەمكارلىق مۇنبىرى ئۆتكۈزۈلدى
</S>
</HEADLINE>
<TEXT>
<S ID=49642>
    سادىق ئىمىر خەۋەر قىلىدۇ: 5 – نۆۋەتلىك جۇڭگو ئاسىيا – ياۋروپا كۆرگەزمىسى مۇنبەر پائالىيەتلىرىنىڭ بىرى بولغان تۇنجى نۆۋەتلىك جۇڭگو ئاسىيا – ياۋروپا پورتتىن چىقىرىش – كىرگۈزۈش سەھىيە كارانتىنى ھەمكارلىق مۇنبىرى 20 – سېنتەبىر چۈشتىن كېيىن ئۈرۈمچىدە ئۆتكۈزۈلدى.
</S>
<S ID=49643>
   ئاپتونوم رايوننىڭ مۇئاۋىن رەئىسى مۇتەللىپ قاسىم مۇنبەرگە قاتناشتى ھەم تەبرىك سۆزى قىلدى.
</S>
<S ID=49644>
   بۇ نۆۋەتلىك مۇنبەرنى دۆلەت سۈپەت نازارەتچىلىكى – پىرىيوم – كارانتىن باش ئىدارىسى باشقۇرغان، شىنجاڭ چېگرا پىرىيوم – كارانتىن ئىدارىسى ئۈستىگە ئالغان بولۇپ، ئاساسىي تېمىسى ‹‹ئاسىيا – ياۋروپا سەھىيە كارانتىنى ھەمكارلىقىنى كۈچەيتىپ، <بىر بەلباغ، بىر يول>نىڭ ئورتاق تەرەققىياتىنى ئىلگىرى سۈرەيلى›› دېگەندىن ئىبارەت، مەقسىتى ھەر قايسى ئەللەرنىڭ سەھىيە كارانتىنى سىياسىتى جەھەتتىكى ئالاقە ۋە تېخنىكا جەھەتتىكى ھەمكارلىقىنى كۈچەيتىپ، ئاسىيا – ياۋروپادىكى ھەر قايسى ئەللەرنىڭ پورتتىن چىقىرىش – كىرگۈزۈش سەھىيە كارانتىنى خەلقئارالىق ھەمكارلىشىش ئۇسۇللىرىنى ئۆزئارا ئالماشتۇرۇپ، ھەمكارلىقنى كۈچەيتىپ، ئورتاق تونۇش ھاسىل قىلىپ، بىرىكمە كۈچ شەكىللەندۈرۈپ، جۇڭگونىڭ ئاسىيا – ياۋروپا ئەللىرى بىلەن بىرلىكتە يۇقۇملۇق كېسەلنىڭ ئالدىنى ئېلىش ۋە ئۇنى تىزگىنلەش ئىقتىدارى ۋە سەۋىيەسىنى ئۆستۈرۈشتۇر.
</S>
<S ID=49645>
   رۇسىيە، موڭغۇلىيە، بېرما، مالايسىيا، پاكىستان، كورېيە، دۇنيا سەھىيە تەشكىلاتىنىڭ جۇڭگودا تۇرۇشلۇق ۋەكىللەر باشقارمىسى، ياۋروپا ئىتتىپاقى قاتارلىق 12 دۆلەت، رايون ۋە خەلقئارالىق تەشكىلاتتىن كەلگەن ئەزىز مېھمانلار ۋە دۆلەت ئىچىدىن كەلگەن مېھمانلار بولۇپ جەمئىي 100دىن ئارتۇق ئادەم مۇنبەرگە قاتناشتى.
</S>
<S ID=49646>
11 ۋەكىل مۇنبەرنىڭ ئاساسىي تېمىسىنى چۆرىدەپ تەجرىبە ئالماشتۇرۇش سۆزى قىلدى.
</S>
<S ID=49647>
   مۇنبەر ۋەكىللىرى چوڭقۇر مۇھاكىمە قىلىش ۋە تەجرىبە ئالماشتۇرۇش ئارقىلىق، پورتتىن چىقىرىش – كىرگۈزۈش سەھىيە كارانتىنى جەھەتتىكى ئالماشتۇرۇش، ھەمكارلىقنىڭ پىرىنسىپىنى تۆۋەندىكىدەك يىغىنچاقلىدى: ‹‹بىر بەلباغ، بىر يول›› بويىغا جايلاشقان دۆلەتلەردىكى خەلقنىڭ ساغلاملىق سەۋىيەسىنى ئومۇميۈزلۈك ئۆستۈرۈشنى ئاساسىي لىنىيە قىلىپ، تىنچ ھەمكارلىشىش، ئېچىۋېتىش، سىغدۇرۇشچان بولۇش، ئۆزئارا ئۆگىنىش، ئۆزئارا ئۆرنەك ئېلىش، ئۆزئارا مەنپەئەت يەتكۈزۈش، ئورتاق مەنپەئەتلىنىشتىن ئىبارەت يادرولۇق قىممەت قارىشى ۋە ئورتاق مۇھاكىمە قىلىش، ئورتاق قۇرۇش، ئورتاق مەنپەئەتلىنىشتىن ئىبارەت ئالدىنقى شەرتتە چىڭ تۇرۇپ، كۆپ تەرەپلىك، ئىككى تەرەپلىك ھەمكارلىق مېخانىزمىنى ئاساس قىلىپ، ھەمكارلىق ئەندىزىسىدە يېڭىلىق يارىتىپ، پۇختا ھەمكارلىقنى ئىلگىرى سۈرۈپ، ھەر قايسى ئەللەرنىڭ سەھىيە كارانتىنى ئىشلىرىنىڭ تەرەققىياتىغا تۈرتكە بولۇش كېرەك.
</S>
<S ID=49648>
ئۈچ يىلدىن بەش يىلغىچە بولغان ۋاقىتتا، جۇڭگو ئاسىيا – ياۋروپا پورتتىن چىقىرىش – كىرگۈزۈش سەھىيە كارانتىنى جەھەتتىكى ھەمكارلىقنىڭ ئىستراتېگىيە تەتقىقاتى ۋە يولغا قويۇش لايىھەسىنى تۈزۈش خىزمىتىنى ياخشى ئىشلەپ، ‹‹بىر بەلباغ، بىر يول››نىڭ سەھىيە ھەمكارلىق مېخانىزمىنى تەدرىجىي ئورنىتىپ، ھەمكارلىق ئاساسىنى مۇستەھكەملەپ، نۇقتىلىق ھەمكارلىق ساھەسىدە ئالدىنقى مەزگىللىك نەتىجىنى قولغا كەلتۈرۈش كېرەك. بەش يىلدىن ئون يىلغىچە بولغان ۋاقىتتا، ‹‹بىر بەلباغ، بىر يول›› ياقىسىدىكى ئەللەرگە يۈزلەنگەن پورتتىن چىقىرىش – كىرگۈزۈش سەھىيە كارانتىنى ھەمكارلىق تورىنى تەدرىجىي بەرپا قىلىپ، ھەمكارلىق مېخانىزمىنى يەنىمۇ مۇستەھكەملەپ، نۇقتىلىق ساھەلەردىكى ھەمكارلىق تۈرلىرىدە روشەن ئۈنۈمنى قولغا كەلتۈرۈپ، يېڭى ھەمكارلىق تۈرلىرىنى يېتىشتۈرۈپ، ھەر قايسى ئەل ۋە رايون خەلقلىرىگە مەنپەئەت يەتكۈزۈش كېرەك.
</S>
<S ID=49649>
    مۇنبەر ئاخىرىدا، دۆلەت سۈپەت نازارەتچىلىكى – پىرىيوم – كارانتىن باش ئىدارىسى پاكىستاننىڭ سەھىيە كارانتىنى تارمىقى بىلەن ھەمكارلىق كېلىشىمى ئىمزالىدى.
</S>
</TEXT>
/BODY
/DOC