<DOC>
<DOCID>TIANSHAN.543697</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-08-24 11:52:04</DATE>
</HEADER>
<BODY>
<HEADLINE>
<S ID=42481>
غۇلجا شەھىرى كونا مەھەللىلەرنىڭ شارائىتىنى ياخشىلىدى
</S>
</HEADLINE>
<TEXT>
<S ID=42482>
   ئابدۇسالام قادىر خەۋەر قىلىدۇ: غۇلجا شەھىرى بۇ يىل كونا بازار، مەھەللىلەرنى ئۆزگەرتىپ ياخشىلاش قۇرۇلۇشى ئارقىلىق ئەسلىھەلىرى يۈرۈشلەشكەن، مۇھىتى گۈزەل، تۇرمۇشقا قولايلىق مەھەللە بەرپا قىلىشنى تېزلىتىپ، ئاممىنىڭ ئىشلەپچىقىرىش، تۇرمۇش شارائىتىنى ياخشىلىدى.
</S>
<S ID=42483>
   غۇلجا شەھىرىنىڭ ‹‹ئەخمەتجان›› يولىدىكى ‹‹جياڭنەن›› مەھەللىسىدە كونا بىنادىن سەككىزى بولۇپ، بۇ بىنالارنىڭ پار، سۇ تۇرۇبىلىرىنىڭ كۆپىنچىسى بۇزۇلغان، ئوت ئاپىتىدىن مۇداپىئەلىنىش يوللىرى راۋان بولماسلىقتەك مەسىلىلەر ساقلانغان بولۇپ، ئاھالىلەرنىڭ تۇرمۇشىغا بىۋاسىتە تەسىر كۆرسەتكەنىدى.
</S>
<S ID=42484>
بۇ يىل بۇ مەھەللىدە ئېلىپ بېرىلغان كونا ئۆيلەرنى ياخشىلاش قۇرۇلۇشى ئاھالىلەرنى كۆپ جەھەتتىن خاتىرجەم قىلدى.
</S>
<S ID=42485>
   خەنزۇ بازىرىدىكى يېڭىدىن ئۆزگەرتىپ ياخشىلانغان يېمەك – ئىچمەك بازىرى شەرقىي شەھەر رايونىنىڭ خەلق تۇرمۇشىنى ياخشىلاشتىكى ئىشقا ئورۇنلىشىش، ئىگىلىك تىكلەش سۇپىسى بولۇپ، بۇ يىل غۇلجا شەھىرى 8 مىليون يۈەن مەبلەغ سېلىپ بۇ بازارنى ئۆزگەرتتى.
</S>
<S ID=42486>
مىللىي خاسلىق ئەكس ئەتكەن بۇ بازار ئازادە تىجارەت مۇھىتى، زامانىۋى ئەسلىھەلىرى ۋە يېڭىچە قىياپەت بىلەن خېرىدارلارنى جەلپ قىلدى.
</S>
<S ID=42487>
   بۇ بازاردا سوغۇق ئىچىملىك تىجارىتى قىلىدىغان مۇھەممەتجان مۇنداق دېدى: ئىلگىرى يول بويىدىكى ئوچۇقچىلىقتا تىجارەت قىلاتتىم، بوران چىققان، يامغۇر ياغقان كۈنلىرى تىجارىتىم توختاپ قالاتتى.
</S>
<S ID=42488>
بۇ بازارغا كۆچۈپ كىرگەندىن كېيىن خېرىدارلىرىممۇ كۆپەيدى، ئاخشىمىمۇ تىجارەت قىلالايمەن.
</S>
<S ID=42489>
   ئۇقۇشىمچە، غۇلجا شەھىرىدە ھازىرغىچە 713 كونا مەھەللىدىكى بىنالارنىڭ 2171 ئىشىكى يېڭىدىن ئورنىتىلىپ، 397 مىڭ كىۋادرات مېتىر كۆلەمدىكى يول قاتتىقلاشتۇرۇلغان؛ 344 ئورۇنغا ئەخلەت ساندۇقى قويۇلۇپ، 2511 كوچا چىرىغى ئورنىتىلغان؛ 94 بىنا قايتىدىن سۇۋىلىپ، ئاقارتىلغان؛ ھازىر ئولتۇراق رايونلارغا ئاپتوموبىل توختىتىش مەيدانى ياساش، باشقۇرۇشنى تورلاشتۇرۇش، قاتتىقلاشتۇرۇش، يېشىللاشتۇرۇش، يورۇقلاشتۇرۇش خىزمىتى جىددىي ئىشلىنىۋېتىپتۇ.
</S>
</TEXT>
/BODY
/DOC