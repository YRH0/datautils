<DOC>
<DOCID>TIANSHAN.523797</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-18 17:41:56</DATE>
</HEADER>
<BODY>
<HEADLINE>
<S ID=28341>
ئەھمىيەتلىك پائالىيەتلەر ئاممىنىڭ كۆڭلىگە ياقتى
</S>
</HEADLINE>
<TEXT>
<S ID=28342>
    مۇخپۇلجان تۇرسۇن خەۋەر قىلىدۇ: كورلا تاشيول باشقۇرۇش ئىدارىسىدىكى ئورگان كادىرلىرى يېقىندا بۇ ئىدارىدىن ‹‹ئۈچ ئەل›› خىزمىتى بىلەن قاراشەھەر ناھىيەسىنىڭ ساغانچىكە يېزىسى ساغانچىكە كەنتىگە چۈشكەن كادىرلار بىلەن بىللە ئەھمىيەتلىك پائالىيەتلەرنى ئېلىپ بېرىپ، ئاممىنىڭ كۆڭلىنى ئىللىتتى.
</S>
<S ID=28343>
   يېقىندا ساغانچىكە كەنتى كەنت كومىتېتى قورۇسىنىڭ ئەتراپىدىكى بىكار قالغان كونا ئۆيلەر ۋە قورو تېمىنى چاققانىدى. بۇ ئىدارىدىكى 50 تىن ئارتۇق كادىر ئۆيلەرنىڭ ئالدى – كەينى ۋە يولنىڭ ئىككى تەرىپىدىكى ئەخلەتلەرنى تازىلاش، دۆۋىلەپ قويۇلغان بۇيۇملارنى يۆتكەشكە ياردەملەشتى. يەنە ئۆزلىرى ئىئانە قىلغان كىيىملەرنى ئېھتىياجلىق كىشىلەرگە يەتكۈزۈپ بەردى ھەم 23 نامرات ئائىلىگە ئۇن، ياغ، گۈرۈچ تارقىتىپ بەردى. ئىدارە مەسئۇلى بۇ كەنتنىڭ قىياپىتىنى تۈزەشكە 40 مىڭ يۈەن مەبلەغ ئاجرىتىدىغانلىقىنى بىلدۈردى. ئۇنىڭدىن باشقا ئۇلار يەنە كەنتتە بىرلەشمە كۆڭۈل ئېچىش پائالىيىتى ئۆتكۈزدى، پائالىيەتتە، ئارقان تارتىشىش، شار دەسسەش، ئەر – خوتۇن پۇتىنى چېتىپ يۈگۈرۈش... مۇسابىقىلىرىنى ئۆتكۈزۈپ كەنتتىكىلەرنىڭ مەنىۋى تۇرمۇشىنى بېيىتتى.
</S>
<S ID=28344>
‏
</S>
</TEXT>
/BODY
/DOC