<DOC>
<DOCID>TIANSHAN.533220</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-07 11:14:39</DATE>
</HEADER>
<BODY>
<HEADLINE>
<S ID=32245>
خانىقاتام يېزىسى قىيىنچىلىقى بارلارغا نامراتلارنى يۆلەش–ئېچىش قوي، كالىسى تارقاتتى
</S>
</HEADLINE>
<TEXT>
<S ID=32246>
   ئابلىمىت ئەبەيدۇللا خەۋەر قىلىدۇ: كۇچا ناھىيەسىنىڭ خانىقاتام يېزىسى نوباشلام كەنتى يېقىندا يۇقىرىنىڭ نامراتلارنى يۆلەش – ئېچىش تۈر مەبلىغىدىن 300 مىڭ يۈەننى قولغا كەلتۈرۈپ، 36 نامرات ئائىلىگە نامراتلارنى يۆلەش – ئېچىش قوي، كالىسىدىن 66نى تارقىتىپ، ئۇلارنىڭ بالدۇرراق نامراتلىقتىن قۇتۇلۇشىغا ئاساس سالدى. بۇنىڭ بىلەن بۇ يېزىنىڭ كەنتلىرىدىكى 1040 نامرات ئائىلە 5 مىليون 200 مىڭ يۈەن قىممىتىدىكى نامراتلارنى يۆلەش – ئېچىش قوي، كالىسىدىن بەھرىمەن بولدى.
</S>
<S ID=32247>
   خانىقاتام يېزىلىق پارتكوم، خەلق ھۆكۈمىتى نامراتلىقتىن قۇتۇلدۇرۇش خىزمىتىنى دېھقان – چارۋىچىلارنىڭ بەخت – سائادىتى ۋە تەرەققىيات ئومۇمىيىتىگە مۇناسىۋەتلىك چوڭ ئىش، دەپ قاراپ، نامراتلارنى يۆلەش – ئېچىش تەدبىرلىرىنى جايىغا ئەمەلىيلەشتۈرۈپ دەسلەپكى ئۈنۈمگە ئېرىشتى. نوباشلام كەنت ئاھالە كومىتېتىنىڭ كادىرى توختى راھمان مۇنداق دېدى: بىز نامرات دېھقانلارنىڭ ئېھتىياجىنى چىقىش قىلىپ، ئۇلارنىڭ قوي، كالىلارنى كۆپەيتىپ، نامراتلىقتىن قۇتۇلۇشىغا تۈرتكە بولۇش ئۈچۈن قوي، كالا تارقاتتۇق، بۇنىڭدىن كېيىن نامراتلارنى يۆلەش – ئېچىش خىزمىتىنى قاراتمىلىق ۋە پىلانلىق يولغا قويۇپ، تەدبىرلەرنى دەل جايىغا ئەمەلىيلەشتۈرۈپ، قىيىنچىلىقى بار ئائىلىلەرنى بالدۇرراق نامراتلىقتىن قۇتۇلدۇرىمىز. نامراتلارنى يۆلەش – ئېچىش كالىسىدىن بەھرىمەن بولغان نوباشلام كەنتىدىكى ئەھەد نىياز مۇنداق دېدى: مەن بۈگۈن پارتىيە، ھۆكۈمەت تارقاتقان كالىنى تاپشۇرۇپ ئېلىپ بۇ ياردەمدىن تولىمۇ خۇش بولدۇم. بۇنىڭدىن كېيىن چارۋىلارنى كۆپەيتىپ، نامراتلىقتىن بالدۇرراق قۇتۇلۇشقا تىرىشىمەن.
</S>
<S ID=32248>
‏
</S>
</TEXT>
/BODY
/DOC