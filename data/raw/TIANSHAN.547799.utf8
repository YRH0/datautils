<DOC>
<DOCID>TIANSHAN.547799</DOCID>
<HEADER>
<CLASS>شىنجاڭ</CLASS>
<DATE>2016-09-06 15:38:25</DATE>
</HEADER>
<BODY>
<HEADLINE>
<S ID=47363>
‹‹ئىككى كۆرگەزمە››نىڭ يېڭى جۇلاسى
</S>
</HEADLINE>
<TEXT>
<S ID=47364>
 خالىدە ئوبۇل
</S>
<S ID=47365>
   9 – ئاينىڭ 4 – كۈنى چۈشتىن بۇرۇن شىنجاڭ ‹‹خەلقئارا›› كۆرگەزمە مەركىزىنىڭ 3 – نومۇرلۇق كۆرگەزمە زالىدىكى بىر كۆرۈنۈش تاماشىبىنلارنىڭ ئالاھىدە دىققىتىنى تارتتى، بۇ يەردە 29 – نۆۋەتلىك بېيجىڭ ئو ت م دا ئىشلىتىلگەن مەشئەل، بېكخام ئىمزا قويغان پۇتبول، قىشلىق ئو ت م گە ئائىت خاتىرە بۇيۇملار توپلىمى، 1936 – يىلى بېرلىن ئو ت م دە ئىشلىتىلگەن مەشئەل قاتارلىق ئەتىۋارلىق بۇيۇملار كىمئارتۇق قىلىپ سېتىلىش ئالدىدا تۇراتتى.
</S>
<S ID=47366>
   كۆرگەزمە زالىدا ئەتىۋارلىق بۇيۇملارنى كۆرگەزمە قىلىشقا ۋە ئۇنى كىمئارتۇق قىلىپ سېتىشقا مەسئۇل خادىم، تەڭداشسىز (بېيجىڭ) ‹‹خەلقئارا›› كىمئارتۇق قىلىپ سېتىش چەكلىك شىركىتىنىڭ مەسلىھەتچىسى لى شياڭنىڭ ئېيتىشىچە، 500 دىن ئارتۇق ئەتىۋارلىق بۇيۇم بۇ قېتىمقى كۆرگەزمىگە قويۇلۇپتۇ.
</S>
<S ID=47367>
بۇنىڭ ئىچىدىكى ئەڭ قىممەت كۆرگەزمە بۇيۇمى 29 – نۆۋەتلىك بېيجىڭ ئو ت م دا ئىشلىتىلگەن مەشئەل بولۇپ، بۇ مەشئەلدە خەلقئارا ئولىمپىك كومىتېتىنىڭ پەخرىي رەئىسى سامارانچنىڭ ئىمزاسى بار ئىكەن، مەشئەلنىڭ ئەڭ تۆۋەن باھاسى 280 مىڭ يۈەن بولىدىكەن.
</S>
<S ID=47368>
بۇلارنىڭ ئىچىدىكى تارىخى ئەڭ ئۇزاق بۇيۇم بولسا 1936 – يىلى بېرلىن ئو ت م دا ئىشلىتىلگەن مەشئەل ئىكەن. بۇ قېتىمقى كىمئارتۇق قىلىپ سېتىش پائالىيىتىدە، بۇلارنىڭ ئىچىدىكى 151 ئەتىۋارلىق بۇيۇم سېتىلىدىكەن.
</S>
<S ID=47369>
   9 – ئاينىڭ 4 – كۈنى ئۈرۈمچى ۋاقتى سائەت 9 بولغاندا كىمئارتۇق قىلىپ سېتىلىدىغان ئەتىۋارلىق بۇيۇملار چوڭ ئېكراندا بىرمۇبىر كۆرسىتىلىشكە باشلىدى.
</S>
<S ID=47370>
بېيجىڭ، گۇاڭجۇ، شاڭخەي، گەنسۇ قاتارلىق ئۆلكە، شەھەرلەردىن كەلگەن سېتىۋالغۇچىلار ئورۇنلىرىدا ئولتۇرۇشۇپ، قولىدىكى ئەتىۋارلىق بۇيۇملار تونۇشتۇرۇلغان ژۇرنالنى ئەستايىدىل كۆرۈۋاتاتتى.
</S>
<S ID=47371>
ئۈرۈمچى ۋاقتى سائەت 30:9دا كىمئارتۇق قىلىپ سېتىش رەسمىي باشلاندى، تۇنجى سېتىلىدىغان بۇيۇم بېيجىڭ ئو ت م دىكى بىر جۈپ فارفۇر لوڭقا بولۇپ، ئەڭ تۆۋەن باھا قويۇلمىغان ئەھۋالدا 2000 يۈەنگە سېتىلدى.
</S>
<S ID=47372>
3 – قېتىم كىمئارتۇق قىلىپ سېتىلغان بۇيۇم بۇ نۆۋەتلىك ئو ت م دە چېمپىيون بولغان جۇڭگو ئاياللار ۋالىبول كوماندىسىدىكى ماھىرلار ئىمزا قويغان ۋالىبول بولۇپ، بۇنىڭ ئەڭ تۆۋەن باھاسى 2000 يۈەن قىلىپ بېكىتىلدى.
</S>
<S ID=47373>
ئاخىر مەيداندىكى بىر ئايال مۇشۇ باھا بىلەن بۇ ۋالىبولنى سېتىۋالدى.
</S>
<S ID=47374>
ئۇ مۇنداق دېدى: جۇڭگو ئاياللار ۋالىبول كوماندىسىنىڭ قەيسىرانە ئېلىشىش روھى بىزنى ئىلھاملاندۇرىدۇ.
</S>
<S ID=47375>
ساقلاش قىممىتى زور بۇ ۋالىبولنى مۇشۇنداق تۆۋەن باھادا سېتىۋالغىنىمدىن بەك خۇش بولدۇم.
</S>
<S ID=47376>
   ئۈرۈمچى شەھىرىدىن كەلگەن تاماشىبىن خۇاڭ لېي مۇنداق دېدى: مېنىڭ بۇ ۋالىبولنى بەك سېتىۋالغۇم بار ئىدى، بۇنداق پائالىيەتكە قاتنىشىپ باقمىغانلىغىم ئۈچۈن، كۆرۈپ بېقىش پوزىتسىيەسىدە بولدۇم، ئەتىۋارلىق بۇيۇملارنىڭ باھاسىنى بەك قىممەت دەپ ئويلاپتىمەن.
</S>
<S ID=47377>
ئىمزا قويۇلغان ۋالىبولنى سېتىۋالسامچۇ، دەپ ئويلاپ قالدىم.
</S>
<S ID=47378>
   باھا تالاشتۇرۇپ ساتقۇچىنىڭ چۈشەندۈرۈشى بويىچە سېتىۋالغۇچىلار كۆرگەزمە بۇيۇملىرىنىڭ باھاسىنى دەپتىرىگە بىر – بىرلەپ خاتىرىلەپ قوياتتى ۋە قولىدىكى نومۇر تاختىسىنى كۆتۈرۈپ، باھا تالىشاتتى.
</S>
<S ID=47379>
سېتىۋالغۇچىلارنىڭ ئېيتىشىچە، ئۇلار ئۆزىنىڭ ئەمەلىي ئەھۋالىغا قاراپ، ئۆزى ياقتۇرىدىغان بۇيۇملارنى سېتىۋاپتۇ.
</S>
<S ID=47380>
   بېيجىڭدىكى مەلۇم بىر خۇسۇسىي ئولىمپىك مەدەنىيىتى مۇزېيىنىڭ مەسئۇلى مۇشۇ كىمئارتۇق قىلىپ سېتىش پائالىيىتىگە قاتنىشىش ئۈچۈن شىنجاڭغا كەلگەن ئىكەن، ئۇ ئو ت م گە مۇناسىۋەتلىك تەخسە ۋە مېداللارنى كۆپلەپ سېتىۋالدى.
</S>
<S ID=47381>
   گۇاڭجۇ ئاسىيا تەنھەرىكەت مۇسابىقىسى ئاسىيا مېيىپلەر تەنھەرىكەت مۇسابىقىسى مۇزېيى گۇاڭجۇدا ئاسىيا تەنھەرىكەت مۇسابىقىسى ئۆتكۈزۈلۈپ بولغاندىن كېيىن قۇرۇلغان ئىكەن، مۇزېي ئىشخانىسىنىڭ خادىمى جاڭ مېڭلۇ مۇنداق دېدى: بۇ قېتىملىق كىمئارتۇق قىلىپ سېتىشتا مول ھوسۇلغا ئېرىشتۇق، ئاسىيا تەنھەرىكەت مۇسابىقىسىگە مۇناسىۋەتلىك ئون نەچچە خاتىرە بۇيۇمنى سېتىۋالدۇق، بۇ سېئولدا ئۆتكۈزۈلگەن ئاسىيا تەنھەرىكەت مۇسابىقىسىدە ئىشلىتىلگەن مەشئەلنىمۇ ئۆز ئىچىگە ئالىدۇ، ئۇ مەشئەل 30 مىڭ يۈەنگە توختىدى.
</S>
<S ID=47382>
ئەنخۇي ئۆلكىسىدىن كەلگەن چېڭ ئەپەندىم نەق مەيداندا 1500 يۈەن قىممىتىدىكى بېكخام ئىمزا قويغان پۇتبول بىلەن 3000 يۈەن قىممىتىدىكى ئىككى مېدالنى سېتىۋالدى.
</S>
<S ID=47383>
   كىمئارتۇق قىلىپ سېتىش پائالىيىتى بىر يېرىم سائەت داۋاملاشتى.
</S>
<S ID=47384>
لى شياڭنىڭ تونۇشتۇرۇشىچە، بۇ قېتىمقى كىمئارتۇق قىلىپ سېتىش پائالىيىتىدە پۈتۈشۈش نىسبىتى %60كە يېتىپتۇ.
</S>
<S ID=47385>
بۇ نەتىجە ئۇنىڭ مۆلچەرىدىن يۇقىرى بوپتۇ.
</S>
<S ID=47386>
   لى شياڭ مۇنداق دېدى: ھازىر جۇڭگونىڭ تەنتەربىيە ساھەسى بويىچە كىمئارتۇق قىلىپ سېتىش تېخى بىخ ھالەتتە تۇرۇۋاتىدۇ.
</S>
<S ID=47387>
شىنجاڭنىڭ تەنتەربىيە بايلىقى ئىنتايىن مول بولۇپ، كۆپ قىسىم تەنتەربىيە خاتىرە بۇيۇملىرىنىڭ ساقلىنىش قىممىتى بار، كىمئارتۇق قىلىپ سېتىش ئارقىلىق تەنتەربىيە بىلىملىرىنى ئومۇملاشتۇرۇپ، تەنتەربىيە مەدەنىيىتى ۋە تەنتەربىيە روھىنى ئەۋج ئالدۇرغاندا، تېخىمۇ كۆپ كىشىلەر تەنتەربىيە بۇيۇملىرىنى كىمئارتۇق قىلىپ سېتىشنىڭ ئەھمىيىتىنى تېخىمۇ چوڭقۇر چۈشىنىدىغان بولىدۇ.
</S>
<S ID=47388>
‏
</S>
</TEXT>
/BODY
/DOC