<DOC>
<DOCID>TIANSHAN.500923</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-23 18:13:03</DATE>
</HEADER>
<BODY>
<HEADLINE>
<S ID=14609>
قۇمۇل شەھىرى خەلق تۇرمۇشى قۇرۇلۇشلىرىغا كۆپلەپ مەبلەغ سالدى
</S>
</HEADLINE>
<TEXT>
<S ID=14610>
   يۈسۈپ ئىسمائىل خەۋەر قىلىدۇ: قۇمۇل شەھىرى بۇلتۇر مەركەز، ئاپتونوم رايون ۋە خېنەن ئۆلكىسىنىڭ قۇمۇلغا نىشانلىق ياردەم بېرىشى، يىپەك يولى ئىقتىساد بەلبېغى بەرپا قىلىشتەك پايدىلىق پۇرسەتنى چىڭ تۇتۇپ، سىرتتىن كۆپلەپ سودىگەر ۋە مەبلەغ جەلپ قىلىپ، خەلق تۇرمۇشى قۇرۇلۇشلىرىنى كۈچەپ يولغا قويۇپ، ئىقتىسادىي، ئىجتىمائىي تەرەققىياتنى تېز يۈكسەلدۈردى.
</S>
<S ID=14611>
   قۇمۇل شەھىرى بۇلتۇر سانائەت، يېزا ئىگىلىكى، سۇ ئىنشائاتى ئۇل ئەسلىھە قۇرۇلۇشى، قاتناش – تىرانسپورت، مەدەنىيەت، مائارىپ، سەھىيە، پەن – تېخنىكا قاتارلىق ساھەلەردىكى 131 نۇقتىلىق تۈر قۇرۇلۇشىغا 35 مىليارد يۈەندىن كۆپرەك مەبلەغ سالدى.
</S>
<S ID=14612>
بۇنىڭ ئىچىدە 75 نۇقتىلىق تۈر پۈتۈپ ئىشقا كىرىشتۈرۈلۈپ، شەھەر ئىقتىسادىنىڭ سىجىل، تېز سۈرئەتتە يۈكسىلىشىگە ئاساس سېلىندى.
</S>
<S ID=14613>
بۇنىڭ ئىچىدە 31 نۇقتىلىق تۈرگە مەركەزنىڭ خامچوت ئىچىدىكى مەبلىغىدىن 163 مىليون يۈەن، سەككىز تۈرگە دۆلەتنىڭ مەخسۇس تۈزەش قۇرۇلۇشى فوندىدىن 195 مىليون يۈەن، خېنەن ئۆلكىسىنىڭ شىنجاڭغا نىشانلىق ياردەم بېرىش تۈر مەبلىغىدىن 140 مىليون يۈەننى قولغا كەلتۈرۈپ، نۇقتىلىق خەلق تۇرمۇشى قۇرۇلۇشلىرىنى يولغا قويدى.
</S>
<S ID=14614>
  ئۇقۇشىمچە، بۇلتۇر شەھەرنىڭ ئىشلەپچىقىرىش ئومۇمىي قىممىتى 34 مىليارد 310 مىليون يۈەنگە يېتىپ، 2014 – يىلىدىكىدىن %16.1 ئاشقان. يەرلىكنىڭ تۇراقلىق مۈلۈككە سالغان مەبلىغى 35 مىليارد يۈەنگە يېتىپ، 2014 – يىلىدىكىدىن %11 ئاشقان.
</S>
<S ID=14615>
يەرلىك مالىيە كىرىمى 4 مىليارد 187 مىليون يۈەنگە يېتىپ، 2014 – يىلىدىكىدىن %15.2 ئاشقان.
</S>
<S ID=14616>
دېھقان – چارۋىچىلارنىڭ كىشى بېشى ئوتتۇرىچە ساپ كىرىمى 14 مىڭ 546 يۈەنگە يېتىپ، 2014 – يىلىدىكىدىن %17.5 ئاشقان. شەھەر – بازار ئاھالىلىرىنىڭ ئوتتۇرىچە كىرىمى 29 مىڭ 220 يۈەنگە يېتىپ، 2014 – يىلىدىكىدىن %16 ئاشقان.
</S>
<S ID=14617>
‏
</S>
</TEXT>
/BODY
/DOC