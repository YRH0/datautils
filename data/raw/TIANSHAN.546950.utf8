<DOC>
<DOCID>TIANSHAN.546950</DOCID>
<HEADER>
<CLASS>شىنجاڭ</CLASS>
<DATE>2016-09-04 12:31:39</DATE>
</HEADER>
<BODY>
<HEADLINE>
<S ID=46399>
‹‹تەنتەربىيە+››قىزغىنلىقى كۆتۈرۈلۈپ، كۆپ مەنبە بىرلەشكەندە...
</S>
</HEADLINE>
<TEXT>
<S ID=46400>
    ياڭ يىڭچۇن
</S>
<S ID=46401>
    9 – ئاينىڭ 2 – كۈنى چۈشتىن كېيىن شىنجاڭ خەلقئارا كۆرگەزمە مەركىزىدە ئۆتكۈزۈلگەن ئات ئويۇنى قىزغىن ئالقىشقا ئېرىشتى؛ ئايروپىلان مودېلى ئويۇنى ياشلار، ئۆسمۈرلەرنى مەپتۇن قىلىۋالدى؛ بورتالا موڭغۇل ئاپتونوم ئوبلاستىنىڭ كۆرگەزمە ئورنىدا ئورۇندالغان موڭغۇللارنىڭ مۇڭلۇق ناخشىسى كىشىلەرنى ماگنىتتەك ئۆزىگە رام قىلدى، ‹‹ئىككى كۆرگەزمە››نىڭ ھەر قايسى كۆرگەزمە رايونلىرىدا تەنتەربىيە + ساياھەت، تەنتەربىيە + مەدەنىيەت، تەنتەربىيە +ئالاقە تورى، تەنتەربىيە + پەن – تېخنىكا قاتارلىقلار ھەممە يەرنى قاپلاپ، نۇرغۇن كىشىنى جەلپ قىلىۋالدى.
</S>
<S ID=46402>
    تەنتەربىيە + ساياھەت ئاجايىپ گۈزەل مەنزىرىنى ھاسىل قىلدى
</S>
<S ID=46403>
    شاڭخەيدىن كەلگەن جىڭ يۈنفېڭ 9 – ئاينىڭ 2 – كۈنى فۇكاڭ شەھىرىنىڭ كۆرگەزمە ئورنىدىكى بوغدا كۆلىنىڭ تەشۋىقات فىلىمىنى كۆرگەندىن كېيىن ھاياجانلانغان ھالدا: بوغدا كۆلى بەك گۈزەل ئىكەن، مەن ئۇ يەردە تاغقا چىققاچ، گۈزەل مەنزىرىنى تاماشا قىلىشنى بەكمۇ ئارزۇ قىلىمەن، دېدى.
</S>
<S ID=46404>
    تەڭرىتاغ بوغدا كۆلى مەنزىرە رايونىنى باشقۇرۇش كومىتېتىنىڭ مۇئاۋىن مۇدىرى ۋاڭ چى مۇنداق دېدى: بىز دەسلەپتە مەنزىرە رايونىنىڭ يىللىق كارتىسىنى سېتىشقا باشلىغاندا، نۇرغۇن كىشى باھاسىنى قىممەت كۆرگەنىدى، ھازىر يىللىق كارتىنىڭ سېتىلىش مىقدارى يىلدىن – يىلغا ئېشىۋاتىدۇ.
</S>
<S ID=46405>
ھازىر بوغدا كۆلىگە كېلىپ تەنتەربىيە ساياھىتى قىلىدىغانلار بارغانسېرى كۆپەيدى، بۇ ۋەزىيەتنىڭ تەقەززاسى، شۇنداقلا مەنزىرە رايوننىڭ ئۆزگىرىشلەرگە ماسلىشىپ، تەنتەربىيە ساياھىتى تەرەققىيات قۇرۇلۇش سالمىقىنى ئۈزلۈكسىز زورايتقانلىقى بىلەن زىچ مۇناسىۋەتلىك.
</S>
<S ID=46406>
    بۇ يىل 6 – ئايدا ئۆتكۈزۈلگەن جۇڭگو بويىچە ئەڭ چوڭ كۆلەملىك سەييارە تاغقا چىقىش مۇسابىقىسىدە مەملىكىتىمىزنىڭ جاي – جايلىرىدىن كەلگەن 2500 دىن ئارتۇق كەسپىي تەنھەرىكەتچى، ھەۋەسكار مەنزىرىسى گۈزەل تاغ بىلەن كۆل ئارىلىقىدا يۈگۈردى، بۇ بوغدا كۆلى مەنزىرە رايونىنىڭ ئۇدا ئۈچ يىل مۇشۇ مۇسابىقىنى ئۈتكۈزۈشى.
</S>
<S ID=46407>
فۇكاڭ شەھىرى، تەڭرىتاغ بوغدا كۆلى مەنزىرە رايونى بۇ يىل جۇڭگو ۋېلىسىپىت بىرلەشمە مۇسابىقىسىنى تۇنجى قېتىم ئۆتكۈزدى، ساياھەتچىلەر ئوخشاشلا ناھايىتى كۆپ بولدى.
</S>
<S ID=46408>
    تەنتەربىيە بىلەن ساياھەتچىلىك قوشۇلۇپ چەكسىز گۈزەل مەنزىرىنى ھاسىل قىلدى.
</S>
<S ID=46409>
بۇ يىلنىڭ بېشىدا مەملىكەتلىك 13 – نۆۋەتلىك قىشلىق تەنھەرىكەت مۇسابىقىسى مەيدانىنىڭ بىرى بولغان تەڭرىتاغ بوغدا كۆلى مەنزىرە رايونىدا تۈرلۈك مۇسابىقىلەر ئۆتكۈزۈلدى، تەڭرىتاغ بوغدا كۆلى مەنزىرە رايونى مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ كېيىنكى ئۈنۈم پايدىسىدىن كۆپ نەپكە ئېرىشتى.
</S>
<S ID=46410>
بۇلتۇر قىشتىن بۇ يىل باھارغىچە بولغان ساياھەت پەسلىدە، بۇ مەنزىرە رايونىدا ساياھەتچىلەر ھەسسىلەپ كۆپەيدى.
</S>
<S ID=46411>
    تەڭرىتاغ بوغدا كۆلى مەنزىرە رايونىدىن باشقا، يېقىنقى يىللاردىن بۇيان باغراش كۆلى مەنزىرە رايونى خەلقئارا يەلكەنلىك كېمە ئاشكارا مۇسابىقىسى، بۇرۇلتوقاي ناھىيەسى ئۇلۇڭگۈر كۆلى بېلىق تۇتۇش ئاشكارا مۇسابىقىسى، سايرام كۆلى تەڭرىتاغ گىگانت ئادەم (TSG) 2016 – يىللىق سايرام كۆلى دەرىجىدىن تاشقىرى مارافونچە يۈگۈرۈش مۇسابىقىسى قاتارلىقلارنى ئۆتكۈزدى.
</S>
<S ID=46412>
تەنتەربىيە ساياھىتى پائالىيىتىنىڭ مۇۋەپپەقىيەتلىك ئۆتكۈزۈلۈشى تەنتەربىيە مۇسابىقىسى بىلەن گۈزەل مەنزىرىنىڭ بىرلىشىشىنى ئىلگىرى سۈرۈپلا قالماستىن تېخىمۇ مۇھىمى، ‹‹تەنتەربىيە ＋ ساياھەت›› دەۋرىدە تەنتەربىيە بىلەن ساياھەتنىڭ يۇغۇرما تەرەققىياتىنىڭ ئەڭ ياخشى مىسالى بولۇپ قالدى.
</S>
<S ID=46413>
    تەنتەربىيە ＋ ساياھەت مەنزىرە رايونىنىڭ داڭقىنى چىقىرىپ، ئىقتىسادىي ئۈنۈم يارىتىپلا قالماستىن، يەرلىكتىكى دېھقان، چارۋىچىلارنىڭ بېيىش يوللىرىنىمۇ كېڭەيتتى.
</S>
<S ID=46414>
ۋاڭ ۋېي ئۈرۈمچى شەھىرى داۋانچىڭ رايونى دۇڭگۇ يېزىسى لەنجۇۋەنزى كەنتىدىن.
</S>
<S ID=46415>
دۇڭگۇ يېزىسى دەريا جىلغىسىدا پىيادە مېڭىش يولى مەنزىرە رايونى بەرپا قىلغاندىن كېيىن، ۋاڭ ۋېي سەھرا ئارامگاھى ئاچتى.
</S>
<S ID=46416>
ئۇنىڭ ئارامگاھى ھەر ھەپتە ئاخىرىدا ساياھەتچىلەر بىلەن توشۇپ كېتىدىغان بولغاچقا، كەنتتىكىلەر بۇ سودىنىڭ ياخشىلىقىنى كۆرۈپ، ۋاڭ ۋېينى دوراپ سەھرا ئارامگاھى ئاچتى.
</S>
<S ID=46417>
    ھازىر نۇرغۇن ئەنئەنىۋى ساياھەت كارخانىسى تەنتەربىيە ساياھىتى كەسپىگە بەس – بەستە يۈرۈش قىلدى، ئۇلار يېڭى كەسىپ ھالىتىدىن يېڭى تەرەققىيات ھەرىكەتلەندۈرگۈچ كۈچىگە ئىگە بولدى.
</S>
<S ID=46418>
‹‹شياۋياڭ جۈنتۈەنى›› ئۆز ئالدىغا ساياھەت قىلىش تور بېكىتىنىڭ باش نازارەتچىسى ياڭ جۈن مۇنۇلارنى بىلدۈردى: ساياھەتچىلىك ئەنئەنىۋى شەكىلدىكى ‹‹يېيىش، قونۇش، مېڭىش، كۆرۈش، مال سېتىۋېلىش، كۆڭۈل ئېچىش››تىن ئىبارەت ئالتە چوڭ ئامىلدىن تەدرىجىي ھالدا ‹‹سودا قىلىش، ئىستىراھەت، كۈتۈنۈش، ئۆگىنىش، ئارام ئېلىش، ھېسسىيات ئالماشتۇرۇش، ئۆزگىچە بولۇش›› قاتارلىق ئالتە چوڭ ئامىلغا ئۆزگەردى،‹‹ئىككى كۆرگەزمە›› شەك – شۈبھىسىزكى، شىنجاڭنىڭ تەنتەربىيە ساياھەتچىلىكىنى يەنە بىر يېڭى پەللىگە كۆتۈرىدۇ.
</S>
<S ID=46419>
    تەنتەربىيە ＋ مەدەنىيەتنىڭ سېھرىي كۈچى ھەممە تەرەپكە تارالدى
</S>
<S ID=46420>
    9 – ئاينىڭ 3 – كۈنى ‹‹ئىككى كۆرگەزمە››دە بورتالا موڭغۇل ئاپتونوم ئوبلاستى كۆرگەزمە ئورنىدا بورتالا ئوبلاستلىق مەدەنىيەت – تەنتەربىيە – رادىيو – كىنو – تېلېۋىزىيە ئىدارىسىنىڭ باشلىقى ماكسېرجاپ مۇنداق دېدى: بىز چېلىشىش، ئوقيا ئېتىش قاتارلىق ئەنئەنىۋى تەنھەرىكەت تۈرلىرىدىن باشقا، مىللىيچە ناخشا – ئۇسۇللارنى ئورۇنلاپ، دۆلەت ئىچى ۋە سىرتىدىكى تاماشىبىنلارغا بورتالا ئوبلاستىنىڭ مول مەزمۇنلۇق مىللىي تەنتەربىيە مەدەنىيىتىنى ئەتراپلىق نامايان قىلدۇق.
</S>
<S ID=46421>
    تەنتەربىيە بىلەن مەدەنىيەتنى بىرلەشتۈرۈشنىڭ تەمىنى موڭغۇلكۈرە ناھىيەسى ئاللىبۇرۇن تېتىغانىدى.
</S>
<S ID=46422>
موڭغۇلكۈرە ناھىيەسىنىڭ كۆرگەزمە ئورنىدا موڭغۇلكۈرە ناھىيەلىك مەدەنىيەت – تەنتەربىيە – رادىيو – كىنو – تېلېۋىزىيە ئىدارىسى پارتگۇرۇپپىسىنىڭ شۇجىسى دۇڭ گاڭ موڭغۇلكۈرە تۇلپار ساياھەت – مەدەنىيەت باغچىسىنى تونۇشتۇرۋاتقانىدى.
</S>
<S ID=46423>
ئۇ مۇنداق دېدى: 2015 – يىلى دۆلەت 4A دەرىجىلىك ساياھەت مەنزىرە رايونىنى مۇۋەپپەقىيەتلىك بەرپا قىلغاندىن كېيىن، مەدەنىيەت باغچە ساياھەتچىلەر موڭغۇلكۈرەدە چوقۇم كۆرىدىغان مەنزىرە رايونلىرىنىڭ بىرىگە ئايلاندى.
</S>
<S ID=46424>
ھازىر مەدەنىيەت باغچىسىدا ئەلا نەسىللىك چەت ئەل ئاتلىرى بار، ھەر يىلى 8 – ئايدىن 10 – ئايغىچە 50 نەچچە مەيدان داڭلىق ئات كۆرگەزمىسى، ئات ئويۇنى ۋە تۈرلۈك ئات بەيگىسى قاتارلىق پائالىيەتلەر ئۆتكۈزۈلىدۇ، ساياھەتچىلەر چەۋەندازلىق يازلىق لاگېرى، ئاتلارنى ۋەكالىتەن بېقىش، تايچاقلارنى بېقىۋېلىش قاتارلىق پائالىيەتلەرنىمۇ ئىنتايىن ياقتۇردى.
</S>
<S ID=46425>
    ئوقۇشىمچە، ھازىر موڭغۇلكۈرە ناھىيەسى مەملىكىتىمىز بويىچە داڭلىق ئات مەدەنىيەت – ئىستىراھەت بازىسى، مەملىكەت بويىچە ئۆلچەملىك مۇسابىقە ئۈلگە كۆرسىتىش بازىسىغا ئايلىنىپتۇ.
</S>
<S ID=46426>
بۇلتۇر موڭغۇلكۈرە ناھىيەسىنىڭ ئاتچىلىق كەسپىنىڭ مەھسۇلات قىممىتى 296 مىليون يۈەنگە يېتىپ، چارۋىچىلىق مەھسۇلات قىممىتىنىڭ %23.2ئىنى ئىگىلەپتۇ؛ ئاتچىلىقتىن كىرگەن بىۋاسىتە ساياھەت كىرىمى 112 مىليون يۈەنگە يېتىپتۇ؛ 1320 كىشى يېڭىدىن ئىشقا ئورۇنلىشىپ، 22 مىليون يۈەن كىرىم قىلىپتۇ.
</S>
<S ID=46427>
    تۇرپان شەھىرىنىڭ زال سىرتىغا ئورۇنلاشتۇرغان خوراز سوقۇشتۇرۇش كۆرگەزمە رايونىدا ئىككى خوراز قاتتىق تۇتۇشۇۋاتقانىدى.
</S>
<S ID=46428>
تۇرپان شەھەرلىك مەدەنىيەت – تەنتەربىيە، رادىيو – كىنو – تېلېۋىزىيە ئىدارىسىنىڭ باشلىقى چيەن خاۋلياڭ مۇنداق دېدى: تۇرپان شەھىرى بۇ يىل خوراز سوقۇشتۇرۇش مەدەنىيىتى كەسپى تۈر قۇرۇلۇشىنى ئومۇميۈزلۈك يولغا قويۇپ، 1 مىليارد 500 مىليون يۈەن مەبلەغ سېلىپ خوراز سوقۇشتۇرۇش شەھەرچىسى قۇرۇپ، خوراز سوقۇشتۇرۇش مەدەنىيىتى كەسپىي زەنجىرىنى ياخشىلاپ، خوراز سوقۇشتۇرۇش ساياھەت – مەدەنىيەت ماركىسىنى يارىتىدۇ.
</S>
<S ID=46429>
    ئاپتونوم رايونلۇق تەنتەربىيە ئىدارىسىنىڭ مۇئاۋىن باشلىقى ياڭ شىنلى مۇنداق دېدى: شىنجاڭدا مىللىي ئەنئەنىۋى تەنتەربىيە تۈرىدىن 629ى بار، ھەر بىر ئەنئەنىۋى تەنتەربىيە تۈرى بىر بۆلەك تارىخ، بىر خىل مەدەنىيەت، بىر خىل روھنى ئەكس ئەتتۈرىدۇ.
</S>
<S ID=46430>
بۇ قېتىمقى ‹‹ئىككى كۆرگەزمە››دە شىنجاڭنىڭ مىللىي تەنتەربىيە مەدەنىيىتى ئاجايىپ جۇلالىنىپ، تېخىمۇ كۆپ كىشىلەرنىڭ چۈشىنىشى ۋە ياخشى كۆرۈشىگە ئېرىشتى.
</S>
<S ID=46431>
    تەنتەربىيە ＋ ئالاقە تورى بەدەن چېنىقتۇرۇشنى تېخىمۇ قولايلاشتۇردى
</S>
<S ID=46432>
    ‹‹ئەپەندىم، ئىككى ئۆلچەملىك كودنى سىكاننېرلاپ <خۇەنشىڭ جياڭتۇ>جامائەت ئۇندىدار سۇپىسىغا كىرسىڭىزلا، ئاپتوموبىل ھەيدەپ ساياھەت قىلىش لىنىيەسىنى ئۆز ئالدىڭىزغا بېكىتەلەيسىز››.
</S>
<S ID=46433>
9 – ئاينىڭ 2 – كۈنى چۈشتىن كېيىن، شىنجاڭ ‹‹خۇەنشىڭ جياڭتۇ›› مەبلەغ سېلىش چەكلىك شىركىتىنىڭ باش دىرېكتورى گاۋ بياۋ كۆرگەزمە رايونى ئالدىدا تاماشىبىنغا چۈشەندۈرۈۋاتقانىدى.
</S>
<S ID=46434>
    تەنتەربىيە ＋ ئالاقە تورىنى ‹‹ئىككى كۆرگەزمە››نىڭ كۆرگەزمە رايونلىرىنىڭ ھەممە يېرىدە ھېس قىلغىلى بولىدۇ، بولۇپمۇ كۆپلىگەن كۆرگەزمە رايونى تونۇشتۇرغان بەدەن چېنىقتۇرۇش App پۇقرالارنىڭ چېنىقىشىغا تېخىمۇ قولايلىق يارىتىپ بەرگەن.
</S>
<S ID=46435>
    خۇبېي ئۆلكىسىنىڭ كۆرگەزمە رايونىدا خۇبېي ئۆلكىلىك تەنتەربىيە ئىدارىسى تەنتەربىيەنى ئۇچۇرلاشتۇرۇش قۇرۇلۇشىنى كۈچەيتىش ئۈچۈن ھەرىكەت قىلىش App سۇپىسى قۇرغان بولۇپ، بۇ ئاساسلىقى، ھەرىكەت قىلىش App، App، PC تور بېكىتى، يانفۇن ئۈندىدار تور بېكىتى، ئۈندىدار جامائەت نومۇرىنىڭ تۆت تارماق سۇپىسىنى ئۆز ئىچىگە ئالىدىكەن، بۇنىڭدا مەيدان – سارايلارنى ئالدىن زاكاز قىلىش، تەنتەربىيە تۈرىنى كېلىشىش، تېرىنېر ئىزدەش قاتارلىقلارنى بېجىرگىلى بولىدىكەن.
</S>
<S ID=46436>
    خۇبېي ئۆلكىسى كۆرگەزمە سارىيىنىڭ يېنىدىكى خۇنەن ئۆلكىسى كۆرگەزمە سارىيىدا خۇنەن ‹‹ۋۇخۇەن شىڭكۇڭ›› تەنتەربىيە ئۇچۇر پەن – تېخنىكا چەكلىك شىركىتىنىڭ باش دىرېكتورى فاڭ جىرۇڭ تاماشىبىنلارغا ‹‹ھەرىكەتچان مايمۇن›› تەنتەربىيە جامائەت مۇلازىمەت سۈپىسىنى تونۇشتۇرۇۋاتقانىدى.
</S>
<S ID=46437>
ئوقۇشۇمچە، ‹‹ھەرىكەتچان مايمۇن››تىجارەت باشلىغىلى پەقەت بىر يىل بولغان بولسىمۇ، ھازىر خۇنەن ئۆلكىسىدىكى 600 دىن ئارتۇق ئورۇننىڭ مەيدان – سارىيى ۋە سۇپىسى بىلەن توختام ئىمزالىغان، خېرىدارى 200 مىڭدىن ئاشقان.
</S>
<S ID=46438>

</S>
</TEXT>
/BODY
/DOC