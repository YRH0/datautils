<DOC>
<DOCID>TIANSHAN.575777</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-30 12:29:13</DATE>
</HEADER>
<BODY>
<HEADLINE>
<S ID=69058>
كۇچا ناھىيەسى يېزا ئىگىلىكىنى ماشىنىلاشتۇرۇشقا ئەھمىيەت بەردى
</S>
</HEADLINE>
<TEXT>
<S ID=69059>
راھىلە توختى خەۋەر قىلىدۇ: كۇچا ناھىيەسى يېقىنقى يىللاردىن بۇيان يېزا ئىگىلىكىنى ماشىنىلاشتۇرۇشقا ئەھمىيەت بېرىپ، دېھقان – چارۋىچىلارنىڭ ئەمگەك سىجىللىقىنى تۆۋەنلىتىپ، ئۇلارنىڭ ئېتىز ئىشلىرىدىن بوشىغاندا قوشۇمچە ئىگىلىك بىلەن شۇغۇللىنىشىغا پۇرسەت يارىتىپ بېرىپ، ئىقتىسادىي كىرىمىنى ئاشۇرۇشقا تۈرتكە بولدى.
</S>
<S ID=69060>
بۇ ناھىيە دېھقان – چارۋىچىلارنى يېزا ئىگىلىك ماشىنا – سايمانلىرىنى سېتىۋېلىشقا ئىلھاملاندۇرۇش بىلەن بىللە، دېھقانچىلىق ماشىنىلىرىدا يەرنى چوڭقۇر ئاغدۇرۇش، يالتىراق يېپىش مەشغۇلات تېخنىكىسىنى نۇقتىلىق ئومۇملاشتۇرۇشقا ئالاھىدە كۈچىدى.
</S>
<S ID=69061>
بۇ يىلنىڭ ئالدىنقى ئون ئېيىدا مەركەز، ئاپتونوم رايون ۋە ناھىيە مالىيەسىدىن يېزا ئىگىلىك ماشىنا – سايمىنى سېتىۋالغانلارغا 27 مىليون 986 مىڭ يۈەن تولۇقلىما تارقىتىلدى، دېھقان – چارۋىچىلار تولۇقلىما پۇلغا ئۆزلىرى جۇغلىغان 132 مىليون يۈەن مەبلەغنى قوشۇپ، 12 مىڭدىن ئارتۇق يېزا ئىگىلىك ماشىنا – سايمىنى سېتىۋالدى.
</S>
<S ID=69062>
يېزا ئىگىلىك ماشىنا – سايمىنى سېتىۋالغانلارغا تولۇقلىما بېرىش سىياسىتىدىن 40 مىڭ دېھقان – چارۋىچى ئائىلىسى مەنپەئەتلىنىپ، ناھىيەنىڭ تېرىقچىلىقنى ماشىنىلاشتۇرۇش سەۋىيەسى %93كە يەتتى.
</S>
</TEXT>
/BODY
/DOC