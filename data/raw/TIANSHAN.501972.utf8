<DOC>
<DOCID>TIANSHAN.501972</DOCID>
<HEADER>
<CLASS>خەلقئارا</CLASS>
<DATE>2016-02-25 16:07:04</DATE>
</HEADER>
<BODY>
<HEADLINE>
<S ID=15787>
ئامېرىكا زۇڭتۇڭى ئوباما دىپلوماتىيە مىنىستىرى ۋاڭ يى بىلەن كۆرۈشتى
</S>
</HEADLINE>
<TEXT>
<S ID=15788>
شۇ يەر ۋاقتى 2016-يىلى 24-فېۋرال، ئامېرىكا زۇڭتۇڭى ئوباما ۋاشىنگتوندىكى ئاق سارايدا ئامېرىكىدا زىيارەتتە بولۇۋاتقان جۇڭگو دىپلوماتىيە مىنىستىرلىقىنىڭ مىنىستىرى ۋاڭ يى بىلەن كۆرۈشتى. (ماتېرىيال سۈرەت)
</S>
<S ID=15789>
    شىنخۇا ئاگېنتلىقى، ۋاشىنگتون، 24-فېۋرال تېلېگراممىسى: شۇ يەر ۋاقتى 2016-يىلى 24-فېۋرال، ئامېرىكا زۇڭتۇڭى ئوباما ۋاشىنگتوندىكى ئاق سارايدا ئامېرىكىدا زىيارەتتە بولۇۋاتقان جۇڭگو دىپلوماتىيە مىنىستىرلىقىنىڭ مىنىستىرى ۋاڭ يى بىلەن كۆرۈشتى.
</S>
<S ID=15790>
    ۋاڭ يى رەئىس شى جىنپىڭنىڭ زۇڭتۇڭ ئوبامغا يوللىغان سالىمىنى يەتكۈزدى.
</S>
<S ID=15791>
ۋاڭ يى مۇنۇلارنى بىلدۈردى: ئىككى دۆلەت رەھبەرلىرىنىڭ يېتەكلىشىدە، جۇڭگو-ئامېرىكا ئىككى تەرەپنىڭ ھەرقايسى ساھەلىرىدىكى ھەمكارلىقىدا يېڭى ئىلگىرىلەشلەر قولغا كەلتۈرۈلدى.
</S>
<S ID=15792>
جۇڭگو تەرەپ ئامېرىكا تەرەپ بىلەن يۇقىرى قاتلام ئىستراتېگىيە چۈشىنىشىنى ساقلاپ، خەلقئارا ۋە رايون مەسىلىلىرىدىكى ھەمكارلىقنى كۈچەيتىپ، يەرشارى خاراكتېرلىك رىقابەتلەرگە ئورتاق تاقابىل تۇرۇشنى خالايدۇ.
</S>
<S ID=15793>
جۇڭگو تەرەپ ئامېرىكا تەرەپنىڭ 3-ئاينىڭ ئاخىرى 4-ئاينىڭ بېشىدا ئۆتكۈزۈلىدىغان 4-نۆۋەتلىك يادرو بىخەتەرلىكى ئۇچرىشىشىنى قوللايدۇ.
</S>
<S ID=15794>
    ئوباما ۋاڭ يىدىن رەئىس شى جىنپىڭغا سالام يوللىدى.
</S>
<S ID=15795>
ئۇ ئىككى تەرەپنىڭ كىلىمات ئۆزگىرىشىگە تاقابىل تۇرۇش ۋە رايوندىكى قىزىق نۇقتىلىق مەسىلىلەرگە ئالاقىدار ھەمكارلىقىغا يۇقىرى باھا بەردى.
</S>
<S ID=15796>
ئوباما مۇنۇلارنى بىلدۈردى: ئامېرىكا-جۇڭگو مۇناسىۋىتى ئىنتايىن مۇھىم، ئىككى تەرەپ چۈشىنىش ۋە ماسلىقنى داۋاملىق ساقلىشى كېرەك.
</S>
<S ID=15797>
    ئوباما رەئىس شى جىنپىڭنىڭ ۋاشىنگتوندا ئۆتكۈزۈلىدىغان 4-نۆۋەتلىك يادرو بىخەتەرلىكى ئۇچرىشىشىغا قاتنىشىشىغا ئىنتىزار ئىكەنلىكىنى بىلدۈردى.
</S>
</TEXT>
/BODY
/DOC