<DOC>
<DOCID>TIANSHAN.500347</DOCID>
<HEADER>
<CLASS>مەملىكەت</CLASS>
<DATE>2016-02-22 16:36:49</DATE>
</HEADER>
<BODY>
<HEADLINE>
<S ID=13992>
توغرا سىياسى يۆنىلىشنى ئالدىنقى ئورۇنغا قويۇشتا چىڭ تۇرۇش كېرەك
</S>
</HEADLINE>
<TEXT>
<S ID=13993>
   جۇڭگو ئۇيغۇرچە رادىيو تورى، 22 ـ فېۋرال، بېيجىڭ خەۋىرى: بۈگۈن نەشىردىن چىققان خەلق گېزىتىدە «توغرا سىياسىي يۆنىلىشنى ئالدىنقى ئورۇنغا قويۇشتا چىڭ تۇرۇش كېرەك» دېگەن تېمىدا ئوبزور ئېلان قىلىندى.
</S>
<S ID=13994>
ماقالىدە مۇنداق دېيىلدى: باش شۇجى شى جىنپىڭ پارتىيەنىڭ ئاخبارات جامائەت پىكىرى خىزمىتى سۆھبەت يىغىنىدا قىلغان مۇھىم سۆزىدە، پارتىيەنىڭ ئاخبارات جامائەت پىكىرى خىزمىتىنىڭ مەسئۇلىيىتى ۋە بۇرچىنى يېغىنچاقلاپ ئوتتۇرىغا قويۇپ، بۇ مەسئۇلىيەت ۋە بۇرچنى ئۈستىگە ئېلىپ، سىياسىي يۆنىلىشنى چوقۇم 1-ئورۇنغا قويۇپ، پارتىيەۋىلىك پىرىنسىپىدا، ماركسىزملىق ئاخبارات قارىشىدا، توغرا جامائەت پىكرى يۆنىلىشىدە، توغرا تەشۋىقاتتا چىڭ تۇرۇشنى ئاساس قىلىشنى تەكىتلىدى.
</S>
<S ID=13995>
بۇلار ئىنتايىن مۇھىم بولغان نەزەرىيەۋى بايان بولۇپ، يېڭى دەۋر شارائىتىدا، پارتىيەنىڭ ئاخبارات جامائەت پىكرى خىزمىتىنىڭ «مەسئۇلىيەت بۇرچ نەزەرىيەسى»نى شەكىللەندۈرۈپ، ئاخبارات جامائەت پىكرى خىزمىتىگە تىرىشىش نىشانىنى كۆرسىتىپ بېرىپ، ئاساسىي قوللانما بىلەن تەمىنلىدى.
</S>
<S ID=13996>
   ماقالىدە مۇنداق دەپ كۆرسىتىلدى: توغرا سىياسىي يۆنىلىشنى ئالدىنقى ئورۇنغا قويۇشتا چىڭ تۇرغاندىلا، پارتىيەنىڭ ئاخبارات جامائەت پىكرى خىزمىتى دەۋر بەرگەن مەسئۇلىيەت بۇرچىنى ئۈستىگە ئالالايدۇ، ئاخبارات خىزمەتچىلىرى ئاندىن ۋەزىيەت ئۆزگىرىشىدىن ئىبارەت تارىخىي مۇساپىدە سىياسىي كۈچنى ساقلاپ، باشتىن-ئاخىر توغرا جامائەت پىكرى بىلەن كىشىلەرنى يېتەكلەپ، ئاساسىي مېلودىيەنى ياڭرىتىپ، ئىجابىي كۈچ تارقىتىپ، پارتىيە ۋە خەلق ئىشلىرىنىڭ جۇش ئۇرۇپ راۋاجلىنىشىغا تۈرتكە بولالايدۇ.
</S>
</TEXT>
/BODY
/DOC