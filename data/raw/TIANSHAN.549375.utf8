<DOC>
<DOCID>TIANSHAN.549375</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-09-13 12:49:48</DATE>
</HEADER>
<BODY>
<HEADLINE>
<S ID=48593>
يۇقىرى ئۈنۈملۈك سۇ تېجەش تىپىدىكى ئاپتوماتىك تېمىتىپ سۇغىرىش سىستېمىسى ئېۋىرغول رايونىدا ئىشلىتىلىشكە باشلىدى
</S>
</HEADLINE>
<TEXT>
<S ID=48594>
    ئابلىمىت ئابلىز خەۋەر قىلىدۇ: قومۇل شەھىرىنىڭ ئېۋىرغول رايونلۇق دېھقانچىلىق ئىدارىسىدىن ئۇقۇشىمچە، يېقىندا ئېۋىرغول رايونىنىڭ دۆلەت يېزا ئىگىلىك پەن – تېخنىكا رايونىغا يۇقىرى ئۈنۈملۈك سۇ تېجەش تىپىدىكى ئاپتوماتىك تېمىتىپ سۇغىرىش سىستېمىسى كىرگۈزۈلۈپ ئىشلىتىلىشكە باشلىغان.
</S>
<S ID=48595>
بۇ سىستېما ماشىنىلاشقان قۇدۇق سىستېمىسى، ئاپتوماتىك باشقۇرۇش سىستېمىسى ۋە يۇقىرى ئۈنۈملۈك سۇ تېجەش تىپىدىكى ئاپتوماتىك سۇغىرىش سىستېمىسىنى ئۆز ئىچىگە ئالىدىكەن.
</S>
<S ID=48596>
    تونۇشتۇرۇلۇشىچە، يۇقىرى ئۈنۈملۈك سۇ تېجەش تىپىدىكى ئاپتوماتىك تېمىتىپ سۇغىرىش سىستېمىسى قوللىنىلغان كۆلەم 3000 موغا يېتىدىغان بولۇپ، بۇ قۇرۇلۇشتىن پەن – تېخنىكا رايونىدىكى 70 ئائىلىلىك دېھقان مەنپەئەتلىنىدىكەن.
</S>
<S ID=48597>
بۇنىڭ ئىچىدە مەركىزىي رايون 200 مو بولۇپ، ئېلىمىزدىكى ئىلغار سۇغىرىش ئۇسۇلى، تېخنىكىسى ۋە ئۈسكۈنىلەر ئىشلىتىلىدىكەن.
</S>
<S ID=48598>
رادىياتسىيە رايونى 2800 مو بولۇپ، ئاساسلىقى ھازىر بار بولغان تېمىتىپ سۇغىرىش سىستېمىلىرى ئاپتوماتلاشتۇرۇلۇپ ئۆزگەرتىلىپ، دېھقانلارنىڭ ئىشلىتىشى، سۇ تېجەش ئۈنۈمىنى ئۆستۈرۈشىگە قولايلىق يارىتىلىدىكەن.
</S>
<S ID=48599>
شۇنداقلا ئېكولوگىيەلىك مۇھىتنى قوغداش بىلەن بىللە، تەننەرخ تۆۋەنلىتىلىپ، دېھقانلار ئىقتىسادىي مەنپەئەتكە ئىگە قىلىنىدىكەن.
</S>
<S ID=48600>
‏    
</S>
</TEXT>
/BODY
/DOC