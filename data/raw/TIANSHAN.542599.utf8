<DOC>
<DOCID>TIANSHAN.542599</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-08-19 16:11:13</DATE>
</HEADER>
<BODY>
<HEADLINE>
<S ID=41351>
ياشانغانلارنى ئاخىرقى ئۆمرىنى خاتىرجەم ئۆتكۈزۈش ئىمكانىيىتىگە ئىگە قىلايلى
</S>
</HEADLINE>
<TEXT>
<S ID=41352>
نىجات ئابلەي
</S>
<S ID=41353>
    قىسقا ئوبزور: قېرىلىشىش نىسبىتى يىلدىن – يىلغا ئېشىۋاتقان، تۇرمۇش رىتىمى كۈندىن – كۈنگە تېزلىشىۋاتقان بۈگۈنكى كۈندە، ياشانغانلارنىڭ كۈتۈنۈش مەسىلىسى ھەر دەرىجىلىك پارتىيە، ھۆكۈمەت تارماقلىرى ۋە پۈتكۈل جەمئىيەت ئەھمىيەت بېرىشكە تېگىشلىك مۇھىم مەسىلىگە ئايلاندى.
</S>
<S ID=41354>
    ھەممىمىزگە مەلۇم ياشانغانلار ئاساسەن سوتسىيالىستىك قۇرۇلۇشنىڭ دەسلەپكى باسقۇچلىرىدىكى ئىشلەپچىقىرىش كۈچلىرى تەرەققىي قىلمىغان، ئەنئەنىۋى ئىگىلىك دەۋرىدىكى ئېغىر قىيىنچىلىق، ئاچارچىلىق مەزگىللىرىنى بېشىدىن ئۆتكۈزۈپ، ھەر قايسى سەپلەردە جاپالىق ئىشلەپ، دۆلىتىمىزنىڭ سوتسىيالىستىك قۇرۇلۇشى، ‹‹تۆتنى زامانىۋىلاشتۇرۇش›› قۇرۇلۇشىغا تۆھپە قوشقان، شۇنداقلا دەۋرنى دەۋرگە، ئەۋلادنى ئەۋلادقا ئۇلىغان جاپاكەش ئاتا – ئانىلار. ئۇلار كۈچ – ماغدۇرىدىن قېلىپ بۈگۈنكى كۈنگە كەلگەندە، تۈرلۈك سەۋەبلەر تۈپەيلىدىن، تۇرمۇشتا قىينىلىپ قالىدىغان، يالغۇزلۇق ھېس قىلىدىغان، پەرزەنتلەر خىزمەتنىڭ ئالدىراشلىقى، تۇرمۇش ھەلەكچىلىكىدە ۋاقىت چىقىرىپ ئۇلارنىڭ ھالىدىن خەۋەر ئالالمايدىغان ھالەت شەكىللىنىۋاتىدۇ.
</S>
<S ID=41355>
مەركەز ۋە ئاپتونوم رايون بۇ مەسىلىگە ئالاھىدە ئەھمىيەت بېرىپ كېلىۋاتقان بولسىمۇ، جايلار ۋە ئالاقىدار تارماقلارنىڭ كۆڭۈل بۆلۈشى يېتەرلىك بولمايۋاتىدۇ.
</S>
<S ID=41356>
بەزى جايلاردا ياشانغانلار ساناتورىيەسى قۇرۇلغان بولسىمۇ شارائىتى، مۇلازىمىتى دېگەندەك ياخشى بولمايۋاتىدۇ، بەزى جايلاردا، بولۇپمۇ كەنتلەردە ھازىرغىچە ياشانغانلار ساناتورىيەسى ۋە ياشانغانلار مۇلازىمەت مەركىزى قۇرۇلغىنى يوق.
</S>
<S ID=41357>
شۇڭا ئالاقىدار تارماقلارنىڭ توپاقئېرىق كەنتىنىڭ تۇنجى كەنت دەرىجىلىك ياشانغانلارنى كۈتۈش مەركىزى قۇرغانلىقىدەك خاسىيەتلىك ئىشىدىن ئىلھام ئېلىپ ۋە ئۇلارنىڭ تەدبىرىدىن ئۆرنەك ئېلىپ، ياشانغانلار مۇلازىمەت ئورنى قۇرۇلۇشىغا ئەھمىيەت بېرىپ، بۇ خىزمەتنى مۇھىم خىزمەتلەر قاتارىدا چىڭ تۇتۇشىنى، ياشانغانلارنى ئاخىرقى ئۆمرىنى خاتىرجەم ئۆتكۈزۈش ئىمكانىيىتىگە ئىگە قىلىشىنى ئۈمىد قىلىمىز.
</S>
</TEXT>
/BODY
/DOC