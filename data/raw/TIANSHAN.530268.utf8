<DOC>
<DOCID>TIANSHAN.530268</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-06-27 10:47:48</DATE>
</HEADER>
<BODY>
<HEADLINE>
<S ID=31387>
‹‹پويىزنىڭ مېڭىشى پاراۋۇزغا باغلىق››
</S>
</HEADLINE>
<TEXT>
<S ID=31388>
جۇ مىڭجۈن
</S>
<S ID=31389>
   ‹‹پويىزنىڭ مېڭىشى پاراۋۇزغا باغلىق››. كىشىلەر دائىم بۇ تەمسىل ئارقىلىق رەھبىرىي كادىرلارنىڭ باشلامچىلىق رولىنىڭ مۇھىملىقىنى چۈشەندۈرىدۇ. مۇخبىر زىيارەت داۋامىدا كۆتەكلىك كەنتىنىڭ مۇستەھكەم، كۈچلۈك كەنت پارتىيە ياچېيكىسى بولغاچقا، يېقىنقى ئون يىلدىن بۇيان ئىقتىسادى تەرەققىي قىلىپ، كەنت قىياپىتىنىڭ گۈزەللەشكەنلىكىنى، كەنت ئاھالىلىرىنىڭ بەختلىك تۇرمۇشقا ئېرىشكەنلىكىنى چوڭقۇر ھېس قىلدى.
</S>
<S ID=31390>
   ‹‹تۆمۈرنى سوقۇش ئۈچۈن بەدەن ساغلام بولۇشى كېرەك›› دېگەندەك، كۆتەكلىك كەنت پارتىيە ياچېيكىسى ئىشنى ‹‹ئون يۇلتۇز دەرىجىلىك›› ئاساسىي قاتلام تەشكىلاتى بەرپا قىلىشتىن باشلاپ، بەنزە ئەزالىرى ‹‹ئون يۇلتۇز دەرىجىلىك›› پارتىيە ئەزاسى بولۇش ئۈچۈن، باشلامچىلىق بىلەن قانۇن – ئىنتىزامغا رىئايە قىلىپ، ئەخلاقتا ئۈلگە بولۇپ، تىرىشىپ بېيىپ ۋە مۇقىملىقنى قوغداپ، ئاممىغا ئۈلگە كۆرسەتتى.
</S>
<S ID=31391>
   مۇخبىر كۆتەكلىك كەنتىدىكى پارتىيەلىك كادىرلارنىڭ جىسمىدىن شۇنى كۆردىكى، كەنت پارتىيە ياچېيكىسىنىڭ كۈچلۈك جەلپ قىلىش كۈچىگە ئىگە بولۇشىدا، كەنت پارتىيە ياچېيكىسىنىڭ ئەزالىرى بىلىم دائىرىسى ۋە نەزەر دائىرىسىنى ئۈزلۈكسىز كېڭەيتىپ، ئىدىيەدە ئازاد بولۇپ، ئاممىنى مەركەز قىلىپ، ھەممە ئىشتا ئاممىنىڭ مەنپەئىتىنى چىقىش قىلىپ، ئاممىنى ئويلاپ، ئامما ئارىسىدا ياخشى ئوبراز تىكلەپ، ئاممىنىڭ ئىشەنچىسى ۋە ھىمايىسىگە ئېرىشىپ، ئاممىنىڭ يۆلەنچۈكى ۋە باشلامچىسىغا ئايلانغان.
</S>
<S ID=31392>
   كۆتەكلىك كەنتى يەنە دېموكراتىك كېڭىشىش، دېموكراتىك باشقۇرۇش، مالىيە ئىشلىرىنى دېموكراتىك باشقۇرۇش ۋە كەنت ئىشلىرىنى ئاشكارىلاش تۈزۈمى ئورنىتىپ ۋە ئۇنى مۇكەممەللەشتۈرۈپ، كەنت ئىشلىرىنى باشقۇرۇشنى تۈزۈملەشتۈرگەن، قېلىپلاشتۇرغان. ‹‹بىر ئىشنى بىر كېڭىشىش›› ۋە كەنت بەلگىلىمىسى ۋە ئاھالىلەر ئەھدىنامىسى قاتارلىق تۈزۈملەر بويىچە كەنت ئىشلىرىنى قارار قىلىپ، كەنت ئاھالىلىرىنىڭ قاتنىشىش ھوقۇقى، ئەھۋالدىن خەۋەردار بولۇش ھوقۇقى، تەدبىر بەلگىلەش ھوقۇقى ۋە نازارەت قىلىش ھوقۇقىغا كاپالەتلىك قىلغان. كەنت ئىشلىرىنى باشقۇرۇش ئېنىقلىق دەرىجىسىنى ئۆستۈرۈپ، پارتىيە بىلەن ئامما، كادىرلار بىلەن ئاممىنىڭ مۇناسىۋىتىنى قويۇقلاشتۇرغان.
</S>
<S ID=31393>
   ھاللىق سەۋىيەگە يەتكەن – يەتمىگەنلىكىنى بىلىشتە يۇرتداشلارنىڭ ئەھۋالىغا قاراش كېرەك. كەنت پارتىيە ياچېيكىسى يېقىنقى يىللاردىن بۇيان چىلان، ياڭاقنىڭ بازىرى چىققاچقا، ئۇلار كەنتنىڭ يورۇقلۇق، سۇ، تۇپراق شارائىتىغا ئاساسەن، بۇ كەنتكە قوشنا بولغان يېزا ئىگىلىك 3 – شى 48 – تۈەنىنىڭ باغ – ئورمانچىلىق تەجرىبىسىنى ئۆرنەك قىلىپ، چىلان، ياڭاقنى ئاساس قىلغان ئالاھىدە باغۋەنچىلىك كەسپىنى تەرەققىي قىلدۇرۇشنى بېكىتتى. نوقۇل باشقۇرۇشنى تۈجۈپىلەپ باشقۇرىدىغان ئىلمىي باشقۇرۇش ئەندىزىسىگە ئۆزگەرتىپ، يەر بايلىقىنى ئۈزلۈكسىز بىرلەشتۈرۈپ، سالالاشتۇرۇپ باشقۇرۇپ، ماشىنىلاشقان مەشغۇلات قىلغاچقا، تەننەرىخ تېجىلىپ، ئەمگەك كۈچى ئازاد قىلىنىپ، ئاشلىق ھوسۇلى ئاشتى، يەرنىڭ ئۈنۈمى ئۆستى.
</S>
</TEXT>
/BODY
/DOC