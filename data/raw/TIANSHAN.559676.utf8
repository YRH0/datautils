<DOC>
<DOCID>TIANSHAN.559676</DOCID>
<HEADER>
<CLASS>شىنجاڭ</CLASS>
<DATE>2016-10-27 10:53:50</DATE>
</HEADER>
<BODY>
<HEADLINE>
<S ID=55599>
‹‹ئىش بولسا ماڭا تېلېفون قىلىڭ››
</S>
</HEADLINE>
<TEXT>
<S ID=55600>
ئاپتونوم رايونلۇق پارتكوم تەشۋىقات بۆلۈمى قانات يايدۇرغان تۇغقان بولۇش پائالىيىتىدە كۆرگەن–ئاڭلىغانلىرىم
</S>
<S ID=55601>
  چېن چېن
</S>
<S ID=55602>
 گۇما ناھىيەسىنىڭ چودا يېزا ئاياغ چودا كەنت ئاھالە كومىتېتىنىڭ ھويلىسى 10 – ئاينىڭ 26 – كۈنى چۈشتىن كېيىن ناھايىتى قىزىپ كەتكەن بولۇپ، كەنت ئاھالىلىرى ئاپتونوم رايونلۇق پارتكوم تەشۋىقات بۆلۈمى كادىرلىرىنىڭ كەنت ئاھالىلىرى بىلەن قوشماقلىشىپ تۇغقان بولۇش پائالىيىتىنى قانات يايدۇرىدىغانلىقى توغرىسىدىكى خەۋەرنى ئاڭلاپ، بالدۇرلا بۇ يەرگە يىغىلغانىدى.
</S>
<S ID=55603>
 46 ياشلىق كەنت ئاھالىسى مەمەت قۇرباننىياز كەنتتىكى چوڭ باقمىچى بولۇپ، ئۇنىڭ بەش سىمېنتال كالىسىنىڭ ئۈچى موزايلاشقا ئاز قالغانىدى.
</S>
<S ID=55604>
‹‹مەن چۈشلۈك تامىقىمنى بالدۇرلا يەپ بولۇپ، تەشۋىقات بۆلۈمىدىكى قايسى كادىرنىڭ ئائىلىمىز بىلەن قوشماقلىشىپ تۇغقان بولىدىغانلىقىنى بىلەي دەپ كەلدىم، بۇ تۇغقىنىمنىڭ ئاز سوممىلىق قەرز پۇلى ئېلىشىمغا ياردەم قىلىپ، داۋاملىق سىمېنتال كالىسى بېقىشىمنى قوللىشىنى ئۈمىد قىلىمەن››، دېدى مەمەت قۇرباننىياز.
</S>
<S ID=55605>
 چۈشتىن كېيىن بېيجىڭ ۋاقتى سائەت 16 دىن 30 مىنۇت ئۆتكەندە، قوشماقلىشىپ تۇغقان بولۇش مۇراسىمى باشلاندى.
</S>
<S ID=55606>
ئاپتونوم رايونلۇق پارتكوم تەشۋىقات بۆلۈمىدىن تۇنجى تۈركۈمدە 26 كادىر چودا يېزا ئاياغ چودا كەنتى ۋە باشلاقبىنام كەنتىدىكى 26 دېھقان بىلەن قوشماقلىشىپ تۇغقان بولدى.
</S>
<S ID=55607>
تۇغقانلىرىغا ئالاقە كارتىسىنى توشقۇزۇپ بەرگەندىن كېيىن، قوشماقلاشقان كادىرلار تۇغقانلىرىغا ياغ، ئۇن سوۋغا قىلدى.
</S>
<S ID=55608>
مۇراسىم ئاياغلاشقاندا، ئاپتونوم رايونلۇق پارتكوم تەشۋىقات بۆلۈمىنىڭ مۇئاۋىن باشلىقى خۇ جۈفېڭ مۇنداق دېدى: ‹‹يۇرتداشلار، بۈگۈن بىز قوشماقلىشىپ تۇغقان بولۇشتۇق!
</S>
<S ID=55609>
بۇنىڭدىن كېيىن سىلەر ئۈرۈمچىگە بىزنى يوقلاپ بارىسىلەر، بىزمۇ دائىم كەنتكە كېلىپ سىلەرنى يوقلاپ تۇرىمىز.
</S>
<S ID=55610>
تۇغقان بولغان ئىكەنمىز، دائىم بېرىش – كېلىش قىلىپ تۇرايلى، بېجىرىش تەس بولغان قانداقلىكى ئىش بولسا تارتىنماي دەيلى››.
</S>
<S ID=55611>
   ‹‹ئۇكام مەمەت قۇرباننىياز، ئاڭلىسام 50 مىڭ يۈەن ئاز سوممىلىق قەرز ئالماقچى بوپسىز، بىز بۇنى مەسلىھەتلىشەيلى!››، لى گۇيلياڭ چودا يېزىسىدىكى نامراتلارنى يۆلەش خىزمىتىگە مەسئۇل رۇقىيە مەمەتنىڭ ھەمراھلىقىدا مەمەت قۇرباننىيازنىڭ ئۆيىگە كەلدى.
</S>
<S ID=55612>
‹‹مەمەت قۇرباننىيازنىڭ ئائىلىسى كەنتتىكى نامرات ئائىلە ئەمەس، ئۇ ئاز سوممىلىق قەرز پۇل ئېلىپ نامراتلارنىڭ باقمىچىلىق تېخنىكىسىنى ئۆستۈرۈشىگە ياردەم بەرسە بولىدۇ.
</S>
<S ID=55613>
خالىغان نامرات ئائىلە ئاز سوممىلىق قەرز پۇلى ئېلىپ مەمەت قۇرباننىيازنىڭ نەسىللىك كالا سېتىۋېلىشىنى قوللاپ، ئىككى ئائىلە بىرلىكتە بېيىسا بولىدۇ››، دېدى رۇقىيە تەكلىپ بېرىپ.
</S>
<S ID=55614>
‹‹بۇ ئامال بولىدىكەن، مەن كەنتتىكى قايسى نامرات ئائىلە بىلەن بىللە پۇل تېپىشنى ئويلىشىپ باقسام بولغۇدەك››، دېدى مەمەت قۇرباننىياز.
</S>
<S ID=55615>
‹‹سىز بېكىتىپ بولغاندىن كېيىن، ماڭا چوقۇم ئېيتىڭ.
</S>
<S ID=55616>
بۇنىڭدىن كېيىنكى ئاساسلىق ۋەزىپەمنىڭ بىرى چارۋىچىلىق مۇتەخەسسىسلىرىنى تېپىپ، باقمىچىلىق تېخنىكىڭىزنى ئۆستۈرۈشكە ياردەم بېرىشتۇر.
</S>
<S ID=55617>
بۈگۈندىن باشلاپ ئىككىمىز تۇغقان بولدۇق، مەن دائىم كېلىپ سىزنى يوقلاپ تۇرىمەن.
</S>
<S ID=55618>
ئىش بولسا ماڭا تېلېفون قىلىڭ››، دېدى لى گۇيلياڭ.
</S>
<S ID=55619>
   قوشماقلىشىپ تۇغقان بولۇش پائالىيىتى بېيجىڭ ۋاقتى 30:19 غىچە داۋاملاشتى.
</S>
<S ID=55620>
ئاياغ چودا كەنت پارتىيە ياچېيكىسىنىڭ شۇجىسى ئاسىم ئابدۇرازاق مۇنداق دېدى: ‹‹قوشماقلىشىپ تۇغقان بولۇشقان نامرات ئائىلىلەر ساقلاش، تايىنىۋېلىش، ئېلىش ئويىدا بولماسلىقى؛ قوشماقلىشىپ تۇغقان بولۇشقان دىنىي زاتلار ئائىلىسى تۇغقانلىرىدىن پارتىيەنىڭ دىن توغرىسىدىكى سىياسەتلىرىنى ياخشى ئۆگىنىشى؛ قوشماقلىشىپ تۇغقان بولۇشقان كەنت كادىرلىرى تۇغقانلىرىدىن مىللەتلەر ئىتتىپاقلىقىنى قانداق ياخشىلاشنى ئۆگىنىشى كېرەك.
</S>
<S ID=55621>
ئەمەلىي ھەرىكىتىمىز بىلەن ئاپتونوم رايوننىڭ ئىجتىمائىي مۇقىملىقى ۋە ئەبەدىي ئەمىنلىكى ئۈچۈن تۆھپە قوشۇشىمىز كېرەك!››.
</S>
</TEXT>
/BODY
/DOC