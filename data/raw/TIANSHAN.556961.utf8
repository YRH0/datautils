<DOC>
<DOCID>TIANSHAN.556961</DOCID>
<HEADER>
<CLASS>ئۈرۈمچى</CLASS>
<DATE>2016-10-17 16:32:05</DATE>
</HEADER>
<BODY>
<HEADLINE>
<S ID=53710>
ئۈرۈمچىدە 2017-يىللىق ئادەتتىكى ئالىي مەكتەپلەرگە توردا تىزىملىتىش خىزمىتى باشلاندى
</S>
</HEADLINE>
<TEXT>
<S ID=53711>
   مۇخبىرنىڭ 14-ئۆكتەبىر ئۈرۈمچى شەھەرلىك مائارىپ ئىدارىسىدىن ئىگىلىشىچە، ئۈرۈمچى شەھىرىنىڭ 2017-يىللىق ئادەتتىكى ئالىي مەكتەپلەرگە توردا تىزىملىتىش خىزمىتى شۇ كۈنى باشلانغان بولۇپ، تىزىملىتىش ۋاقتى 30-ئۆكتەبىرگىچە، سالاھىيەت تەكشۈرۈش خىزمىتى نويابىرنىڭ ئاخىرىغىچە داۋاملىشىدىكەن.
</S>
<S ID=53712>
   ئۈرۈمچى شەھىرىدىكى ھەر قايسى ئوتتۇرا مەكتەپلەر بۇ مەكتەپلەردىكى ئوقۇش پۈتكۈزىدىغان ئوقۇغۇچىلارنىڭ تىزىملىتىش ۋە سالاھىيىتىنى تەكشۈرۈپ بېكىتىش خىزمىتىنى تەشكىللەيدىكەن. 
</S>
<S ID=53713>
بۇرۇنقى مەكتەپ پۈتكۈزگەن ئوقۇغۇچىلار نوپۇسى تۇرۇشلۇق جايغا قايتىپ، ئۈرۈمچى نوپۇسىدىكى ئوقۇغۇچىلار پۈتتۈرگەن تولۇق ئوتتۇرا مەكتىپىگە قايتىپ تىزىملىتىش ۋە سالاھىيەت تەكشۈرۈش ئېلىپ بېرىشى كېرەك.
</S>
<S ID=53714>
   جەمئىيەتتىن ئىمتىھان بەرمەكچى بولغانلارنىڭ تىزىملىتىش ۋاقتى 2016-يىلى 2-نويابىردىن 28-نويابىرغىچە(بايرام، دەم ئېلىش كۈنلىرىدىن باشقا) ئىكەن، ئۇلار نوپۇس دەپتىرىنى ئېلىپ، ئۈرۈمچى شەھەرلىك مائارىپ ئوقۇغۇچى قوبۇل قىلىش ئىمتىھان مەركىزى(ئۈرۈمچى شەھىرى ياشلار يولى 361-نومۇر ئۈرۈمچى شەھەرلىك مائارىپ ئىدارىسى)نىڭ 1-قەۋىتىگە بېرىپ تەكشۈرۈش جەدۋىلىنى ئالسا بولىدىكەن.
</S>
<S ID=53715>
   ئۈرۈمچى شەھەرلىك مائارىپ ئوقۇغۇچى قوبۇل قىلىش ئىمتىھان مەركىزىدىكى ئالاقىدار مەسئۇل خادىمنىڭ تونۇشتۇرۇشىچە، ئاپتونوم رايوننىڭ 2017-يىللىق ئادەتتىكى ئالىي مەكتەپلەرگە ئوقۇغۇچى قوبۇل قىلىش تور ئادرېسى http：//www.xjzk.gov.cn بولۇپ، ئىمتىھانغا تىزىملاتماقچى بولغانلار ئابونتلار نامى ۋە مەخپىي نومۇرىنى ئوبدان ساقلىشى كېرەك ئىكەن.
</S>
</TEXT>
/BODY
/DOC