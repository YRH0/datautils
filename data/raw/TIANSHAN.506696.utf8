<DOC>
<DOCID>TIANSHAN.506696</DOCID>
<HEADER>
<CLASS>ئۈرۈمچى</CLASS>
<DATE>2016-03-08 11:49:48</DATE>
</HEADER>
<BODY>
<HEADLINE>
<S ID=18246>
ئۈرۈمچىدە سوغۇق ھاۋا ئېقىمىنىڭ تەسىرى ئاجىزلىشىشقا باشلىدى
</S>
</HEADLINE>
<TEXT>
<S ID=18247>
   شىنجاڭ تورى خەۋىرى: ئەمدىلا قۇياش پارلاپ يەر جاھان ئىللىشقا باشلىغاندا، ئۈرۈمچى شەھەر رايونىنى يەنە تۇمان باستى.
</S>
<S ID=18248>
تېمپېراتۇرا ئۇدا تۆۋەن بولۇشتەك ۋەزىيەتنى ساقلاپ، كۈندۈزدىكى يۇقىرى تېمپېراتۇرا℃0 تىن ئاشمىدى.
</S>
<S ID=18249>
8-مارت، ئاجىز بولغان سوغۇق ھاۋا ئېقىمى ئۈرۈمچىگە تەسىر قىلىدىكەن، بۇنىڭ تەسىرىدە سۇس قار يېغىپ تۆۋەن تېمپېراتۇرا ℃10-قا چۈشىدىكەن.
</S>
<S ID=18250>
كېلەر ھەپتىدە ئۈرۈمچىدە ئوچۇق ياكى بۇلۇتلۇق ھاۋارايى ئاساس قىلىنىپ، تېمپېراتۇرا ئاستا-ئاستا ئۆرلەيدىكەن.
</S>
<S ID=18251>
ئەمما ئەتىگەن ۋە كەچتە ھاۋا يەنىلا ئازراق سوغۇق بولىدىكەن. 
</S>
<S ID=18252>
    ئۈرۈمچى شەھەرلىك مېتېئورولوگىيە ئىستانسىسىنىڭ ئالدىن مەلۇماتىغا ئاساسلانغاندا، 8-مارت كۆرۈلىدىغان ئاجىز سوغۇق ھاۋا ئېقىمىنىڭ تەسىرىدە ئۈرۈمچىدە سۇس قار ياغىدىكەن.
</S>
<S ID=18253>
ھەمدە 3~4 بال غەربىي شىمال شامىلى چىقىپ، تېمپېراتۇرا℃ 3~5 تۆۋەنلەيدىكەن. 9-مارت سەھەردە تۆۋەن تېمپېراتۇرا ℃10-قا چۈشۈشى مۇمكىنكەن. 
</S>
<S ID=18254>
بۇ قېتىمقى سوغۇق ھاۋا ئانچە كۈچلۈك بولمىسىمۇ ھاۋادىكى تەتۈر تېمپېراتۇرا قاتلىمىنى بۇزۇپ، تۇماننى ۋاقتىنچە تارقىتىۋېتەلەيدىكەن.
</S>
<S ID=18255>
مۇشۇ ھەپتىنىڭ ئاخىرقى يېرىم مەزگىلىدە تېمېپراتۇرا بارا-بارا ئۆرلەپ، كۈندۈزدىكى تېمپېراتۇرا℃2 ئەتراپىدا بولىدىكەن. 
</S>
<S ID=18256>
شۇنىڭغا ماس ھالدا تۆۋەن تېمېپراتۇرا℃6-بولىدىكەن. 
</S>
<S ID=18257>
    پۈتۈن شىنجاڭ مىقياسىدىن قارىغاندا، 8-مارت ئالتاي ۋە سانجىنىڭ شەرقىي قىسمى، تەڭرىتېغىنىڭ تاغلىق رايونى، قومۇلنىڭ شەرقىي قاتارلىق جايلارنىڭ قىسمەن رايونلىرىدا ئازراق قار يېغىپ، تاغلىق رايونلارنىڭ قىسمەن جايلىرىدا ئوتتۇرھال قار ياغىدىكەن.
</S>
<S ID=18258>
يۇقىرىدا ئېيتىلغان بىر قىسىم رايونلاردا 4~5 بال غەربىي شىمال شامىلى چىقىپ، شامال ئېغىزلىرىدىكى بوران كۈچى 7~ بال بولىدىكەن. تېمپېراتۇرا℃5 ئەتراپىدا تۆۋەنلەيدىكەن.
</S>
<S ID=18259>
  
</S>
</TEXT>
/BODY
/DOC