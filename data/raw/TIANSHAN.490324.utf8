<DOC>
<DOCID>TIANSHAN.490324</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-20 13:04:08</DATE>
</HEADER>
<BODY>
<HEADLINE>
<S ID=4083>
پىچان ناھىيەسى سودىگەر چاقىرىپ مەبلەغ جەلپ قىلىشتا ياخشى نەتىجىلەرنى قولغا كەلتۈردى
</S>
</HEADLINE>
<TEXT>
<S ID=4084>
     ئىختىيارىي مۇخبىرىمىز مىجىت ئىبراھىم خەۋىرى: پىچان ناھىيەسى 2015-يىلى سودىگەر چاقىرىپ مەبلەغ جەلپ قىلىشتىكى تۈرلۈك ئەۋزەل سىياسەت ۋە تەدبىرلەرنى دەل ۋاقتىدا ئەمەلىيلەشتۈرۈپ، تەشۋىقاتنى كۈچەيتكەنلىكتىن، سودىگەر چاقىرىپ مەبلەغ جەلپ قىلىشتا ياخشى نەتىجىلەرنى قولغا كەلتۈردى.
</S>
<S ID=4085>
    پىچان ناھىيەسى 2015-يىلى سودىگەر چاقىرىپ مەبلەغ جەلپ قىلىشتا، ئۈنۈملۈك تەدبىرلەرنى قوللىنىپ مەبلەغ سېلىش مۇھىتىنى ئەلالاشتۇردى.
</S>
<S ID=4086>
بايلىق ئەۋزەللىكىنى ئىقتىسادى ئەۋزەللىككە ئايلاندۇرۇش قەدىمىنى تېزلىتىپ، تۈر قۇرۇلۇشىنى ئىقتىسادنى ئاشۇرۇشنىڭ يېڭى بۆسۈش نۇقتىسى سۈپىتىدە چىڭ تۇتۇپ ئىشلىدى.
</S>
<S ID=4087>
سودىگەر چاقىرىپ مەبلەغ جەلپ قىلىشتا تەشۋىقات خىزمىتىگە ئالاھىدە ئەھمىيەت بېرىپ، مەبلەغ سالغۇچىلار ۋە كارخانىلار ئۈچۈن ئەلا مۇلازىمەت قىلىش ئۈچۈن ئالتە گۇرۇپپا تەشكىللەپ، تەرەققىيات ئىستىقبالى زور، بازار يوشۇرۇن كۈچىگە ئىگە سودىگەر چاقىرىش تۈرلىرىنى ئەستايىدىل، ئىنچىكە تاللاپ چىقىپ، ئاپتونوم رايون ئىچى-سىرتىدىكى تەرەققىي قىلغان رايونلاردا تۈر تونۇشتۇرۇش، تەشۋىق قىلىش پائالىيەتلىرىنى قانات يايدۇردى.
</S>
<S ID=4088>
ھەر دەرىجىلىك كادىرلاردا «ھەممە ئادەم سودىگەر چاقىرغۇچى، ھەممە ئادەم مۇلازىم بولۇش» ئىدىيەسىنى تۇرغۇزۇپ، ئۇلارنىڭ خېرىدار، مەبلەغ جەلپ قىلىش مەسئۇلىيەتچانلىقىنى كۈچەيتتى.
</S>
<S ID=4089>
ئۇنىۋېرسال مۇلازىمەت پوكىيى تەسىس قىلىپ، مەبلەغ سالغۇچىلارنىڭ رەسمىيەت بېجىرىشىگە قۇلايلىق يارىتىپ بېرىش بىلەن بىرگە، رەسىمىيەتلەرنى پۈتۈن كۈچى بىلەن ئاددىيلاشتۇردى.
</S>
<S ID=4090>
سودىگەر چاقىرىپ مەبلەغ كىرگۈزگەنلەرنى مۇكاپاتلاش تۈزۈمىنى يەنىمۇ مۇكەممەللەشتۈرۈپ، ئۇلارغا ئىلھام بېرىش مېخانىزمىنى شەكىللەندۈردى.
</S>
<S ID=4091>
بۇنىڭ بىلەن بۇ ناھىيە بۇلتۇر تارماق ئەترەت، يەرمەنكە، سودا، سودىگەرلەر ئۇيۇشمىسى ئارقىلىق خېرىدار چاقىرىش قاتارلىق ئۇسۇللارنى قوللىنىپ، خېشىڭ سېلىتسىي كەسپىدە كۆمۈر ۋە توكنى بىر گەۋدىلەشتۈرۈش، شىنجاڭ «تەلەي قۇشى» كېيىم-كېچەك چەكلىك شىركىتى، شامال كۈچى، يورۇقلۇق ۋولت قاتارلىق بىر تۈركۈم تۈرلەر يوقلۇقتىن بارلىققا كېلىپ، كەسىپ بوشلۇقى تولدۇرۇلدى؛ تيەنچۈەن، ۋەن شۈنفا قاتارلىق بىر تۈركۈم كارخانىلار كەينى-كەينىدىن پىچانغا ماكانلاشتى؛ بۇنىڭ بىلەن 2015-يىلى سودىگەر چاقىرىپ مەبلەغ جەلپ قىلىشتا 6 مىليارت 334 مىليون يۈەن مەبلەغ ئەمەلىيلەشتى، بۇ 2014-يىلىدىكىدىن %44.1 ئارتۇق.
</S>
</TEXT>
/BODY
/DOC