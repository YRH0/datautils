<DOC>
<DOCID>TIANSHAN.510732</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-17 13:02:08</DATE>
</HEADER>
<BODY>
<HEADLINE>
<S ID=20430>
بورتالا ئوبلاستىدا تۇرۇۋاتقان خىزمەت گۇرۇپپىلىرى نامراتلارنىڭ نامراتلىقتىن قۇتۇلۇشىغا پۈتۈن كۈچى بىلەن ياردەم قىلماقتا
</S>
</HEADLINE>
<TEXT>
<S ID=20431>
    ئىختىيارىي مۇخبىرلىرىمىز ئۇچقۇن نۇراخۇن، مېھراي قادىر خەۋىرى: بورتالا ئوبلاستىنىڭ كەنتلەردە تۇرۇۋاتقان ھەر دەرىجىلىك خىزمەت گۇرۇپپىلىرى نامراتلارنى دەل جايىدا يۆلەشكە دائىر تۈرلۈك تەدبىرلەرنى ئەستايىدىل ئەمەلىيلەشتۈرۈپ، كۈچلۈك تەدبىرلەرنى قوللىنىپ، نامراتلىقنىڭ سەۋەبىنى تەھلىل قىلىپ، قۇتۇلدۇرۇش تەدبىرلىرىنى ئەمەلىيلەشتۈرۈپ، كۆرۈنەرلىك ئۈنۈمگە ئېرىشتى.
</S>
<S ID=20432>
ئوبلاستلىق دېھقانچىلىق ئىدارىسى، مائارىپ ئىدارىسىنىڭ كەنتتە تۇرۇشلۇق خىزمەت گۇرۇپپىسى كەنت رەھبەرلىرىگە ھەمكارلىشىپ، دېھقانچىلىق مەھسۇلاتلىرى ئىشلەپچىقىرىش كوپىراتىپى قۇرۇپ، ئوبلاست ۋە شەھەردىكى ئالاقىدار تارماقلار بىلەن ئالاقىلىشىپ، كەنت ئاھالىلىرىنىڭ كۆلەملەشكەن ئىشلەپچىقىرىش بىلەن شۇغۇللىنىشىغا ياردەم بېرىپ، مەھسۇلاتلارنى زاكاز قىلىپ سېتىشنى ئىشقا ئاشۇردى؛ ئوبلاستلىق تەرەققىيات ۋە ئىسلاھات كومىتېتىنىڭ كەنتتە تۇرۇشلۇق خىزمەت گۇرۇپپىسى كەنتتىكى 30 دىن كۆپرەك ئايالنى تەشكىللەپ، كەشتىچىلىك كۇرسى ئېچىپ، ئۇلارنىڭ ئۆيدە ئولتۇرۇپلا كەسىپ بىلەن شۇغۇللىنىپ، ئائىلە كىرىمىنى كۆپەيتىشىگە ياردەم بەردى؛ ئوبلاستلىق پەن-تېخنىكا ئىدارىسى، پەن-تېخنىكا تەرەققىيات مەركىزىنىڭ كەنتتە تۇرۇشلۇق خىزمەت گۇرۇپپىسى تۈرلۈك ئاماللار بىلەن مەبلەغ توپلاپ، 4000 مېتىر ئۇزۇنلۇقتىكى تۇرۇبا سۈيى تۇرۇبىسىنى رېمونت قىلىپ، 1000 مېتىر ئۇزۇنلۇقتا تۇرۇبا ياتقۇزۇپ، كەنت ئاھالىلىرىنىڭ ئىچىملىك سۈيىنى ھەل قىلىپ بەردى.
</S>
</TEXT>
/BODY
/DOC