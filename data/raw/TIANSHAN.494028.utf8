<DOC>
<DOCID>TIANSHAN.494028</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-28 16:32:04</DATE>
</HEADER>
<BODY>
<HEADLINE>
<S ID=7281>
ئۇچتۇرپاندا «قىشلىق تەنھەركەت يىغىنى بىلەن تەڭ ئىگىرىلەش، چاغاننى تەبرىكلەش» ئىشچى-خىزمەتچىلەر ۋاسكېتبول مۇسابىقىسى ئۆتكۈزۈلدى
</S>
</HEADLINE>
<TEXT>
<S ID=7282>
      ئىختىيارىي مۇخبىرىمىز ئابدۇسالام نىياز خەۋىرى:  13-نۆۋەتلىك مەملىكەتلىك قىشلىق تەنھەرىكەت مۇسابىقىسىدا شىنجاڭ كوماندىسىغا مەدەت بېرىش، يېتىپ كېلىش ئالدىدىكى چاغان بايرىمىنى تەبرىكلەش ئۈچۈن، ئۇچتۇرپان ناھىيەسى 25-يانۋاردىن 27-يانۋارغىچە  ئىشچى-خىزمەتچىلەر ۋاسكېتبول مۇسابىقىسى ئۆتكۈزدى.
</S>
<S ID=7283>
    ئۇچتۇرپان ناھىيەلىك مەدەنىيەت-تەنتەربىيە، رادىيو-كىنو-تېلېۋىزىيە ئىدارىسى ۋە ئىشتىن سىرتقى تەنتەربىيە مەكتىپى ئۆتكۈزۈشنى ئۈستىگە ئالغان بۇ مۇسابىقىدە ناھىيەگە قاراشلىق ھەرقايسى ئىدارە، ئورگان، تۇرۇشلۇق قىسىملاردىن تەشكىللەنگەن 12 ۋەكىللەر كوماندىسى ئايلانما مۇسابىقە شەكلىدە كەسكىن ئېلىشىپ، ناھىيەدىكى ھەر مىللەت ئاممىسىنىڭ قىشلىق مەنىۋىي تۇرمۇشىنى بېيىتتى.
</S>
<S ID=7284>
تەنھەرىكەتچىلەر كۆتۈرەڭگۈ روھى قىياپىتى بىلەن قىشلىق تەنھەركەت مۇسابىقىسدا شىنجاڭ كوماندىسىنىڭ ياخشى نەتىجە ئېلىشى ئۈچۈن مەدەت بەردى.
</S>
<S ID=7285>
بۇ پائالىيەت ئۇچتۇرپان ناھىيەسىنىڭ چاغانلىق يۈرۈشلۈك پائالىيەتلىرىنىڭ بىر قىسمى بولۇپ، چاغان بايرىمىنىڭ ئالدى-كەينىدە ئۇچتۇرپان ناھىيەسى شەكلى ھەرخىل، مول مەزمۇنلۇق ئەدەبىيات-سەنئەت، تەنتەربىيە پائالىيەتلىرىنى ئويۇشتۇرۇپ، قويۇق بايرام كەيپىياتى يارىتىپ، ھەر مىللەت ئاممىسىنىڭ ئىناق بايرام، تىنىچ بايرام، خۇشال بايرام ئۆتكۈزۈشىگە كاپالەتلىك قىلىدىكەن.
</S>
</TEXT>
/BODY
/DOC