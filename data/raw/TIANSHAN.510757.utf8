<DOC>
<DOCID>TIANSHAN.510757</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-17 13:28:01</DATE>
</HEADER>
<BODY>
<HEADLINE>
<S ID=20463>
چاپچال ناھىيەسى نامراتلىقتىن قۇتۇلدۇرۇش ئۆتكىلىگە ھۇجۇم قىلىشنى پۈتۈن كۈچ بىلەن قانات يايدۇردى
</S>
</HEADLINE>
<TEXT>
<S ID=20464>
      ئىختىيارىي مۇخبىرىمىز ئابدۇسالام قادىر خەۋىرى:  چاپچال ناھىيە سەككىزسۇمبۇل بازىرى لاڭقا كەنتىدە ئولتۇرۇشلۇق باقىتجان 3- ئاينىڭ 4- كۈنى مۇخبىرغا مۇنداق دېدى: بۇ يىل بازىرىمىز ھەربىر ئائىلىنىڭ ئەمەلىي ئەھۋالىغا ئاساسەن، بىزگە نامراتلىقتىن قۇتۇلۇش لايىھەسى تۈزۈپ بەردى، ماڭا ناھىيەلىك پەن زاۋۇتىدىن ئىش ئۇقۇشۇپ بېرىپلا قالماي، يەنە تېرىقچىلىق پىلانى تۈزۈپ بەردى.
</S>
<S ID=20465>
بۇنداق بولغاندا مېنىڭ مۇقىم كىرىمىم بولۇپلا قالماي، يەنە ئەلا سورتلۇق ئۇرۇق تولۇقلىما پۇلىغا ئىگە بولىدىكەنمەن، ھازىر مېنىڭ نامراتلىقتىن قۇتۇلۇش ئىشەنچىم ئاشتى.
</S>
<S ID=20466>
    ئىگىلىنىشچە، 2002- يىلى چاپچال ناھىيەسى دۆلەت تەرىپىدىن نامراتلارنى يۆلەش –ئېچىشتىكى نۇقتىلىق ناھىيە قاتارىغا كىرگۈزۈلگەن، 2013- يىلى يىل ئاخىرىدىكى ئىستاتىستىكىغا ئاساسلانغاندا، ناھىيەدىكى نامرات نوپۇس 3101 ئائىلە، 10847 ئادەم بولۇپ، نامرات نوپۇستىكىلەر يەتتە يېزا- بازار 29 كەنتكە مەركەزلەشكەن، بۇ يەتتە يېزا- بازار ئومۇمىي نوپۇسىنىڭ %12.5 نى ئىگىلەيدىكەن.
</S>
<S ID=20467>
    چاپچال ناھىيەلىك پارتكوم دائىمىي كومىتېتىنىڭ ئەزاسى تاۋ چۇنلېي مۇخبىرغا مۇنداق دېدى: چاپچال ناھىيەسى ئاپتونوم رايون، ئىلى ئوبلاستى بويىچە تۇنجى تۈركۈمدە نامراتلىق قالپىقى چۆرۈپ تاشلىنىدىغان ناھىيە قىلىندى، بۇلتۇر 12- ئايدا نامرات ئائىلىلەرگە ئارخىپ تۇرغۇزۇپ دەل جايىدا يۆلەش خىزمىتى باشلانغاندىن بۇيان، چاپچال ناھىيەسى شەرتكە ئۇيغۇن كەلمەيدىغان نامرات ئائىلىلەرنى تىزىملىكتىن چىقىرىپ، شەرتكە ئۇيغۇن كېلىدىغان ياردەم بېرىش، يۆلەشكە تېگىشلىكلىرىگە ئارخىپ تۇرغۇزدى.
</S>
<S ID=20468>
شۇنىڭ بىلەن بىللە، نامراتلىقتىن قۇتۇلدۇرۇش يولى ئۈستىدە ئىزدىنىش، دەل جايىدا يۆلەش تەدبىرلىرىنى ئومۇميۈزلۈك ئەمەلىيلەشتۈرۈش، نامراتلىقتىن قۇتۇلدۇرۇش ئۆتكىلىگە ھۇجۇم قىلىشتىكى سىياسەت كاپالىتىنى كۈچەيتىش قاتارلىق جەھەتلەرنى چۆرىدەپ، «چاپچال ناھىيەسىنىڭ نامراتلىقتىن قۇتۇلدۇرۇش ئۆتكىلىگە ھۇجۇم قىلىشنى يولغا قويۇش لايىھەسى»نى تۈزدى. نۆۋەتتە ئۇل ئەسلىھە قۇرۇلۇش تۈرلىرىنى بېجىرىش، كەسىپلەر ئارقىلىق نامراتلىقتىن قۇتۇلدۇرۇش، ئىشقا ئورۇنلاشتۇرۇش، سىرتقا چىقىرىش ئارقىلىق نامراتلىقتىن قۇتۇلدۇرۇش، مائارىپ ئارقىلىق نامراتلىقتىن قۇتۇلدۇرۇش، پۇل مۇئامىلە ئارقىلىق نامراتلىقتىن قۇتۇلدۇرۇش قاتارلىق جەھەتلەردىكى خىزمەتلەر ئومۇميۈزلۈك باشلاندى.
</S>
<S ID=20469>
ئۇندىن باشقا بۇ ناھىيە يەنە ماھارەت بويىچە تەربىيەلەشنى زور كۈچ بىلەن قانات يايدۇرۇپ، ئىشقا ئورۇنلىشىشنى ئىلگىرى سۈردى.
</S>
<S ID=20470>
2- ئاينىڭ ئاخىرىغىچە 15 يېزا –بازاردا توقۇمچىلىق، تىككۈچىلىك بويىچە 66 قارار كۇرس ئۆتكۈزۈپ، 3084 ئادەمنى تەربىيەلىدى، باشقا خىل ماھارەت بويىچە تەربىيەلەش كۇرسىدىن 28 قارار ئۆتكۈزۈپ، 1156 ئادەمنى تەربىيەلىدى.
</S>
<S ID=20471>
چاپچال ناھىيەسى بۇ يىل سىياسەت ۋە تۈزۈم ئەۋزەللىكىدىن پايدىلىنىپ، نامراتلارغا دەل جايىدا يار- يۆلەك بولۇش، نامراتلارنى دەل جايىدا قۇتۇلدۇرۇشنى ئاساسىي تەدبىر قىلىپ، خاس كەسىپلەر ئارقىلىق تۈرتكە بولۇش، يۆتكەپ ئىشقا ئورۇنلاشتۇرۇش، باشقا جايغا كۆچۈرۈش، ئېكولوگىيە تولۇقلىمىسى بېرىش ئارقىلىق نامراتلىقتىن قۇتۇلدۇرۇش، مائارىپ ئارقىلىق نامراتلارنى يۆلەش،پۇل مۇئامىلە ئارقىلىق نامراتلارنى يۆلەش، خەلق تۇرمۇشىنى ياخشىلاش، بوغما ھالەتلەرنى تۈگىتىش، چېگرا رايونلاردىكى نامراتلارنى يۆلەش، زامانىۋى مەدەنىيەتنى يېتەكچى قىلىش، جەمئىيەت نامراتلارنى يۆلەش، چاپچال ناھىيەسىگە ياردەم بېرىش خىزمىتى بويىچە نامراتلارنى يۆلەش، بېڭتۇەن بىلەن يەرلىك بىرلىكتە نامراتلارنى يۆلەش، نامراتلىقتىن قۇتۇلدۇرۇش نىشانىنى تۈرلەشتۈرۈپ باشقۇرۇش قاتارلىق مەخسۇس ھەرىكەتلەرنى يولغا قويىدۇ.
</S>
</TEXT>
/BODY
/DOC