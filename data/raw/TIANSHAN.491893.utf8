<DOC>
<DOCID>TIANSHAN.491893</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-22 16:13:42</DATE>
</HEADER>
<BODY>
<HEADLINE>
<S ID=5070>
خېجىڭدىكى يېزا-بازارلارنىڭ قىياپىتى ئۈزلۈكسىز ئۆزگەردى
</S>
</HEADLINE>
<TEXT>
<S ID=5071>
    ئىختىيارىي مۇخبىرىمىز مېھرىگۈل يۈسۈپ خەۋىرى: خېجىڭ ناھىيەسى بۇلتۇر يېزا-بازارلارنىڭ ئاساسىي ئەسلىھەلەر قۇرۇلۇش سېلىنمىسىنى زورايتىپ، شەھەر-يېزىلارنىڭ قىياپىتىنى ئۈزلۈكسىز ئۆزگەرتتى.
</S>
<S ID=5072>
    مۇخبىرنىڭ ئالاقىدار تارماقلاردىن ئەھۋال ئىگىلىشىچە، بۇلتۇر ناھىيە مالىيەسىدىن 70 مىليون يۈەن مەبلەغ ئاجرىتىپ، شەھەر- بازارلارنىڭ 11 كىلومېتىر ئۇزۇنلۇقتىكى سۇ بىلەن تەمىنلەش، پاسكىنا سۇنى بىر تەرەپ قىلىش قۇرۇلۇشىنى تاماملاش بىلەن بىرگە، ناھىيە بازىرى ئىچىدىكى كۆمۈر قالايدىغان ئالتە پار بىلەن تەمىنلەش نۇقتىسىدىكى 12 كىچىك پار قازاننى بۇزۇپ تاشلاپ، بەش كىلومېتىر ئۇزۇنلۇقتىكى گاز ئارقىلىق پار بىلەن تەمىنلەش تۇرۇبىسىنى يۈرۈشلەشتۈرۈپ قۇردى.
</S>
<S ID=5073>
ناھىيە بازىرى ئىچىدىكى ئىتتىپاق يولى، شىمالىي تاغ يولى قاتارلىق يەتتە يولنى قاتتىقلاشتۇرۇش ۋە كېڭەيتىپ قۇرۇش قۇرۇلۇشىنى تاماملىدى.
</S>
<S ID=5074>
ئۇنىڭدىن باشقا يەنە، ناھىيە بازىرى ئىچىدىكى ئۇزۇن يىللاردىن بېرى بىر تەرەپ قىلىش قىيىنغا توختىغان كونا ماللار بازىرىنى قانۇن بويىچە مەنئىي قىلىپ، شەھەر رايونىنى باشقۇرۇشتىكى قىيىن نۇقتا مەسىلىلەر ئۈنۈملۈك بىر تەرەپ قىلىندى.
</S>
<S ID=5075>
بارۇن قارمۇدۇن بازىرىنى دۆلەت ئىشتاتىدىكى ئۈلگىلىك بازار سىناق نۇقتىسى قىلىش خىزمىتى مۇۋەپپەقىيەتلىك تاماملىدى.
</S>
<S ID=5076>
ناھىيە بازىرى يېقىن بولغان نەمىدۇن يېزىسى يېزا قالپىقىنى چۆرۈپ تاشلاپ، بازار تەسىس قىلىشتەك يېڭى رېكوتنى ياراتتى.
</S>
<S ID=5077>
بايىنبۇلاق بازىرىغا 10 مىليون يۈەن مەبلەغ سېلىنغان 128 ئائىلىگە تەبىئىي گاز يەتكۈزۈش قۇرۇلۇشى ئوڭۇشلۇق تاماملاپ، كەنت قىياپىتى پاكىز، مۇھىتى گۈزەل، يېزا ئىستىلى مەدەنىي بولغان«پاكىز يېزا»لار كۆپلەپ مەيدانغا كېلىپ، يېڭى تىپتىكى شەھەر-بازارلاشتۇرۇش قۇرۇلۇشىغا مۇستەھكەم ئاساس سېلىنغان.
</S>
</TEXT>
/BODY
/DOC