<DOC>
<DOCID>TIANSHAN.496579</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-08 16:36:29</DATE>
</HEADER>
<BODY>
<HEADLINE>
<S ID=9828>
توقسۇ ناھىيەسى ئىلغار دېھقان سەنئەتكارلار ئەترىتىنى رىغبەتلەندۈرۈش مېخانىزمىنى يولغا قويدى
</S>
</HEADLINE>
<TEXT>
<S ID=9829>
    ئىختىيارىي مۇخبىرىمىز مۇھەممەد تۇراپ خەۋىرى: 4-فېۋرال توقسۇ ناھىيەلىك مەدەنىيەت-تەنتەربىيە، رادىيو-كىنو-تېلېۋىزىيە ئىدارىسى ۋە ناھىيەلىك مەدەنىيەت ئىدارىسىنىڭ رەھبەرلىرى يۇلتۇزباغ بازىرىغا بېرىپ، بىرىنچى سەپتىكى مەدەنىيەت خىزمەتچىلىرىدىن ھال سوراپ، بۇ بازارلىق دېھقان سەنئەتكارلار ئەترىتىگە 5000يۈەن تولۇقلىما بەردى.
</S>
<S ID=9830>
ئۇقۇشىمچە، يۇلتۇزباغ بازارلىق دېھقان سەنئەتكارلار ئەترىتىدە 15 نەپەر دېھقان ئارتىس بار بولۇپ، دېھقان ئەدەبىيات سەنئەت ھەۋەسكارلىرىنىڭ ئۆزلىكىدىن تەشكىلىنىشى نەتىجىسىدە 2006-يىلى قۇرۇلغان.
</S>
<S ID=9831>
بۇ دېھقان سەنئەتكارلار ئەترىتىنىڭ مول ئويۇن قويۇش تەجرىبىسى بار بولۇپ، ناھىيە بويىچە نامى بار ئەترەت ئىكەن.
</S>
<S ID=9832>
بۇ ئەترەت بۇلتۇر يۇلتۇزباغ بازىرى ۋە ئەتراپىدىكى يېزا-بازارلارنىڭ كەنتلىرىدە 91 مەيدان/ قېتىم ئويۇن قويۇپ، دېھقان-چارۋىچىلارنىڭ مەنىۋىي تەشنالىقىنى قاندۇرغان.
</S>
<S ID=9833>
    بۇلتۇردىن بۇيان، بۇ ناھىيە دېھقان سەنئەتكارلار ئەترىتىنى باشقۇرۇش، ئويۇن قويۇشنى تەستىقلاش قاتارلىق تۈزۈملەرنى ئورنىتىپ، ناھىيە مالىيەسىدىن 800 مىڭ يۈەن خىراجەت ئاجرىتىپ، دېھقان ئەدەبىيات-سەنئەت ئىجادىيەتچىلىرىنى تەربىيەلەش، كىيىم كېچەك، چالغۇ سېتىۋېلىش ۋە ئىلغار دېھقان سەنئەتكارلار ئەترىتىنى مۇكاپاتلاش ئېھتىياجىنى كاپالەنلەندۈرۈپ، دېھقان سەنئەتكارلار قوشۇنىنىڭ زورىيىشىنى كاپالەتلەندۈردى.
</S>
<S ID=9834>
بۇ ناھىيە دېھقان-چارۋىچىلارنىڭ ئەدەبىيات سەنئەتكە بولغان ئېھتىياجىنى چىقىش قىلىشتا چىڭ تۇرۇپ، دېھقان سەنئەتكارلار ئەترىتى بىر مەيدان ئويۇن قويسا 500 يۈەندىن تولۇقلىما بېرىش ئۆلچىمىنى يولغا قويۇپ، دېھقان سەنئەتكارلار ئەترىتىنىڭ دېھقان-چارۋىچىلارنىڭ ئېھتىياجىغا ماس كېلىدىغان ئەدەبىيات- سەنئەت نومۇرلىرىنى تەييارلاپ، دېھقان چارۋىچىلارنىڭ ئېھتىياجىنى قاندۇرۇشقا ئىلھام بەردى.
</S>
<S ID=9835>
نۆۋەتتە ناھىيە بويىچە 8 يېزا-بازاردىكى 8 دېھقان سەنئەتكارلار ئەترىتى 117 مەمۇرىي كەنت ۋە مەھەللىلەردە ئويۇن قويۇپ، ناھىيە بويىچە 140 مىڭ دېھقان-چارۋىچىنى ئەمەلىي نەپكە ئىگە قىلدى.
</S>
</TEXT>
/BODY
/DOC