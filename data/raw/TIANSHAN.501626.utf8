<DOC>
<DOCID>TIANSHAN.501626</DOCID>
<HEADER>
<CLASS>خەلقئارا</CLASS>
<DATE>2016-02-24 20:21:49</DATE>
</HEADER>
<BODY>
<HEADLINE>
<S ID=15283>
23 يولۇچى ئولتۇرغان نېپال ئايروپىلانىنىڭ چۈشۈپ كەتكەنلىكى دەلىللەندى
</S>
</HEADLINE>
<TEXT>
<S ID=15284>
    شىنخۇا ئاگېنتلىقى، كاتماندۇ، 24-فېۋرال  تېلېگراممىسى: 24-فېۋرال، نېپال مەدەنىيەت، ساياھەت ۋە خەلق ئاۋىياتسىيە مىنىستىرى بوكارېل شۇ كۈنى چۈشتىن بۇرۇن نېپالنىڭ غەربىدىكى تاغلىق رايونغا كەلگەندە ئالاقىسى ئۈزۈلۈپ قالغان كىچىك تىپتىكى يولۇچىلار ئايروپىلانىنىڭ چۈشۈپ كەتكەنلىكىنى مۇئەييەنلەشتۈرگەن بولۇپ، ئايروپىلاندىكى 23 كىشىنىڭ ھايات قېلىشىدىن ئۈمىد ئاز ئىكەن.
</S>
<S ID=15285>
جۇڭگونىڭ نېپالدا تۇرۇشلۇق باش ئەلچىخانىسىنىڭ خەۋىرىگە قارىغاندا، يولۇچىلار ئىچىدە جۇڭگو شياڭگاڭدىن كەلگەن بىر ئايال بار ئىكەن.
</S>
<S ID=15286>
   ئىگىلىنىشىچە، بۇ ئايروپىلان شۇ يەر ۋاقتى چۈشتىن بۇرۇن سائەت 7دىن 50 مىنۇت(بېيجىڭ ۋاقتى سائەت 10دىن 05 مىنۇت)ئۆتكەندە، نېپالنىڭ ئوتتۇرا قىسمىدىكى ساياھەت شەھىرى پوكارادىن نېپالنىڭ شىمالىدىكى تاغلىق رايون زومسومغا قاراپ ماڭغان بولۇپ، ئۇچۇپ ئۇزۇن ئۆتمەيلا يەر يۈزى بىلەن بولغان ئالاقىسى ئۈزۈلۈپ قالغان.
</S>
<S ID=15287>
   ئايروپىلاندا ئۈچ نەپەر ئايروپىلان خىزمەتچىسىدىن باشقا، بىر نەپەر جۇڭگو پۇقراسى، بىر نەپەر كۇۋەيت پۇقراسىنى ئۆز ئىچىگە ئالغان قۇرامىغا يەتكەن 18 يولۇچى ۋە ئىككى بوۋاق بار ئىكەن.
</S>
<S ID=15288>
   نۆۋەتتە، ھادىسە سەۋەبى ئېنىقلانمىغان. بىراق، تاراتقۇلارنىڭ خەۋىرىگە قارىغاندا، ھادىسە يۈز بەرگەن جاي ئەتراپىدا 22-فېۋرال كەچ تاغ گەۋدىسى گۈمۈرۈلۈپ چۈشكەن بولۇپ، بۇ بىر قانچە كۈندىن بۇيان ھاۋانى قويۇق تۇمان ۋە چاڭ-توزان قاپلىغان.
</S>
<S ID=15289>
   نېپالدا يەر شەكلى مۇرەككەپ، ھاۋارايى ناچار قاتارلىق سەۋەبلەر تۈپەيلى ئايروپىلان ھادىسىسىلىرى كۆپ يۈز بېرىدۇ.
</S>
<S ID=15290>
2014-يىلى 16-فېۋرال، نېپال ئاۋىياتسىيە شىركىتىنىڭ بىر كىچىك ئايروپىلانى نېپالنىڭ شىمالىدىكى چەت تاغلىق رايوندا چۈشۈپ كېتىپ، ئايروپىلاندىكى 18 يولۇچىنىڭ ھەممىسى قازا قىلغان.
</S>
<S ID=15291>
‏  فىرانسىيە ئاخبارات ئاگېنتلىقى: نېپال ئالاقە ئۈزۈلۈپ قالغان ئايروپىلاننىڭ سۇنۇقلىرىنى تاپتى
</S>
<S ID=15292>
‏   كىچىك تىپتىكى بىر ئايروپىلان نېپالدىكى تاغلىق رايوندا يوقاپ كەتتى
</S>
</TEXT>
/BODY
/DOC