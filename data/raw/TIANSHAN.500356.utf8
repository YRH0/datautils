<DOC>
<DOCID>TIANSHAN.500356</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-22 16:38:30</DATE>
</HEADER>
<BODY>
<HEADLINE>
<S ID=13997>
پىچان ناھىيەسىدە يېزا ئىگىلىك ئىشلەپچىقىرىشى كۈچلۈك قوللاشقا ئېرىشتى
</S>
</HEADLINE>
<TEXT>
<S ID=13998>
    ئىختىيارىي مۇخبىرىمىز مىجىت ئىبراھىم خەۋىرى: پىچان ناھىيەلىك يېزا ئامانەت-قەرز كوپىراتىپلىرى بىرلەشمىسى باشقۇرۇش، نازارەت قىلىشنى كۈچەيتىش، رەسىميەتلەرنى ئاددىيلاشتۇرۇش، ئەتراپلىق مۇلازىمەت قىلىش ئارقىلىق ئەتىيازلىق تېرىلغۇنى مەركەز قىلغان يېزا ئىگىلىك ئىشلەپچىقىرىشىغا كۈچلۈك مەدەت بەرمەكتە.
</S>
<S ID=13999>
    بۇ يىل بۇ بىرلەشمە ئاپتونوم رايونلۇق يېزا خىزمىتى يىغىنىنىڭ روھىغا ئاساسەن خىزمەتلەرنى ئىنچىكە ئورۇنلاشتۇرۇپ، بالدۇر پىلان تۈزۈش، بالدۇر سەپەرۋەرلىككە كېلىش، بالدۇر تارقىتىش، بالدۇر ئەمەلىيلەشتۈرۈشنى ئىشقا ئاشۇردى.
</S>
<S ID=14000>
خادىملارنى يېزا، كەنتلەرنى بىرلىك قىلىپ تەكشۈرۈپ، تەتقىق قىلىشقا ئورۇنلاشتۇرۇپ،يانۋارنىڭ باشلىرىغىچە 66 كەنتتىكى دېھقانلارنىڭ ئارخىپىنى ئومۇميۈزلۈك تۇرغۇزدى.
</S>
<S ID=14001>
بۇ كوپىراتىپ يېزا-كەنتلەرنىڭ ئاكتىپ ماسلىشىشى ئارقىسىدا، ئاز سوممىلىق قەرزدىنلا 500 مىليون يۈەن تارقىتىشنى ئوتتۇرىغا قويدى.
</S>
<S ID=14002>
«ئىناۋەت قۇرۇلۇشى» دا ھاسىل قىلغان تەجرىبىلەرنى يەكۈنلەپ، ئىناۋەتلىك ئائىلىلەرنىڭ دەرىجىسى، قەرز ئېلىش سوممىسىنى مۇۋاپىق ئۆستۈردى.
</S>
<S ID=14003>
دېھقانلارنىڭ ئاڭلىقلىقىنى ئاشۇرۇش، ھەممە تەرەپنىڭ ئاكتىپلىقىنى قولغا كەلتۈرۈش نەتىجىسىدە 10-يانۋاردىن ئېتىبارەن قەرز تارقىتىپ، قەرز تارقىتىش خىزمىتىنى بالدۇر باشلىدى ۋە ھازىرغىچە 150 مىليون يۈەندىن ئارتۇق قەرز تارقىتىپ، قەرز ئېلىش، تارقىتىش خىزمىتىدە يىللاردىن بۇيان ساقلىنىپ كېلىۋاتقان «قەرز ئېلىش، تارقىتىش، يېغىۋېلىش قىيىن بولۇش» مەسلىسىنى ھەل قىلىشتا يېڭى قەدەم تاشلىدى.
</S>
</TEXT>
/BODY
/DOC