<DOC>
<DOCID>TIANSHAN.549365</DOCID>
<HEADER>
<CLASS>شىنجاڭ</CLASS>
<DATE>2016-09-13 12:25:07</DATE>
</HEADER>
<BODY>
<HEADLINE>
<S ID=48466>
ئابلاجان مەتتوختى: ‹‹نېنىم كۆرگەزمىنىڭ تۈرتكىسىدە ئۈچ دەرىجە <سەكرىدى>››
</S>
</HEADLINE>
<TEXT>
<S ID=48467>
   گاۋ ۋا
</S>
<S ID=48468>
    5 – نۆۋەتلىك جۇڭگو ئاسىيا – ياۋروپا كۆرگەزمىسىگە تەييارلىق قىلىۋاتقان ‹‹ئابلاجان نانلىرى›› زەنجىرسىمان چەكلىك شىركىتىنىڭ باش مۇدىرى ئابلاجان مەتتوختى 8 – سېنتەبىر ماڭا: كۆرگەزمە نېنىمنىڭ شىنجاڭدىن ھالقىپ، دۇنياغا يۈزلىنىشىگە تۈرتكە بولدى، ناۋايخاناممۇ تەرەققىي قىلىپ ھەممە كىشى بىلىدىغان زەنجىرسىمان كارخانىغا ئايلاندى.
</S>
<S ID=48469>
كۆرگەزمە ماڭا بوسۇغامدىن دۇنياغا تۇتىشىدىغان يېقىن يول ئېچىپ بەردى، مېنىڭ بۇ يىلقى بۇ كاتتا كۆرگەزمىنى قولدىن بېرىپ قويۇشقا قانداقمۇ كۆڭلۈم ئۇنىسۇن؟ دېدى.
</S>
<S ID=48470>
    1997 – يىلى 26 ياشلىق ئابلاجان يېنىغا 2300 يۈەن سېلىپ، قەشقەر ۋىلايىتىنىڭ قاغىلىق ناھىيەسىدىن ئۈرۈمچىگە كېلىپ، غەربىي شىمال يولىدا ئۆزىنىڭ تۇنجى ناۋايخانىسىنى ئاچقان، ئۇنىڭ نېنىنىڭ تەمى ياخشى بولغاچقا، تۇنجى تونۇر نان تېزلا سېتىلىپ بولغان.
</S>
<S ID=48471>
    ئابلاجان 2001 – يىلى نېنىغا ‹‹ئابلاجان نانلىرى›› دېگەن تاۋار ماركىسىنى تىزىملىتىپ، شىنجاڭدا نانغا تاۋار ماركىسى تىزىملاتقان تۇنجى كىشىگە ئايلانغان.
</S>
<S ID=48472>
ئارقىدىن، ئابلاجان ناننى ئۈرۈمچى يەرمەنكىسىگە قاتناشتۇرغان.
</S>
<S ID=48473>
ئابلاجان ھاياجانلانغان ھالدا ئەسلەپ: تۇنجى كۈنى چۈشتىن بۇرۇن 200 نان ئېلىپ بارغانىدىم، نانلىرىم بىردەمدىلا سېتىلىپ بولدى.
</S>
<S ID=48474>
كېيىنكى بىر قانچە كۈندە يەنە 5000 نان ئېلىپ بارغانىدىم، ئۇلارمۇ سېتىلىپ بولدى، دېدى.
</S>
<S ID=48475>
    ‹‹ئابلاجان نانلىرى›› ئۈرۈمچى يەرمەنكىسىگە تۇنجى قاتناشتۇرۇلغاندىلا داڭق چىقارغانىدى.
</S>
<S ID=48476>
2002 – يىللىق ئۈرۈمچى يەرمەنكىسىدە، ‹‹ئابلاجان نانلىرى›› ناھايىتى شۆھرەت قازىنىپ، تەيۋەن، بېيجىڭ، شاڭخەي، خاربىن قاتارلىق جايلار، شۇنداقلا ئامېرىكا، كانادا، مالايسىيا قاتارلىق دۆلەتلەرنىڭ كۆرگەزمىگە قاتناشقان سودىگەرلىرىنى جەلپ قىلىپ، 1 مىليون يۈەنلىك زاكاز قوبۇل قىلدى.
</S>
<S ID=48477>
شۇنىڭدىن كېيىن، ‹‹ئابلاجان نانلىرى›› ھەر يىلى 9 – ئايدا ئۈرۈمچى يەرمەنكىسىگە قاتناشتۇرۇلىدىغان بولدى.
</S>
<S ID=48478>
    تۇنجى نۆۋەتلىك جۇڭگو ئاسيا – ياۋروپا كۆرگەزمىسى 2011 – يىلى 9 – ئايدا باشلاندى.
</S>
<S ID=48479>
ئابلاجان ئۆز قولى بىلەن ياققان 36 خىل ناننى كۆرگەزمىگە قاتناشتۇردى.
</S>
<S ID=48480>
ئابلاجان: مالايسىيا ۋە قازاقىستانغا تۇنجى قېتىم 150 مىڭدىن نان ئېكسپورت قىلدۇق، بۇ، شىركىتىمىزنىڭ تۇنجى قېتىم نۇرغۇن نان ئېكسپورت قىلىشى ئىدى.
</S>
<S ID=48481>
شۇ چاغدا كۆرگەزمىگە تۇنجى قاتنىشىپلا، دۆلەت ئىچى ۋە چەت ئەل كارخانىلىرىدىن 2 مىليون 500 مىڭ يۈەنلىك زاكاز قوبۇل قىلدۇق، دېدى.
</S>
<S ID=48482>
    ئۈرۈمچى يەرمەنكىسى ۋە جۇڭگو ئاسىيا – ياۋروپا كۆرگەزمىسى ئابلاجانغا چەكسىز پۇرسەت يارىتىپ بەردى، ‹‹ئابلاجان نانلىرى›› بوسۇغىسىدىكى خەلقئارالاشقان سۇپىدىن پايدىلىنىپ، ئۆز جايىدىن مەملىكەتكە، ھەتتا دۇنياغىچە بولغان ‹‹ئۈچ دەرىجىلىك سەكرەش››نى ئىشقا ئاشۇرۇپ، قالتىس ئۆزگىرىشىنى تاماملىدى.
</S>
<S ID=48483>
    ئابلاجان: نان يېقىۋاتقىنىمغا نەچچە ئون يىل بولدى، ئىلگىرى ياققان نانلىرىم يېيىشلىك بولسىلا بولدى، دەپ ئويلايتتىم، لېكىن، جۇڭگو ئاسىيا – ياۋروپا كۆرگەزمىسى تەپەككۇرۇمنى قوزغاتتى، مەن ناننى كەسىپلەشتۈرۈپ تەرەققىي قىلدۇرۇپ، مەملىكىتىمىز، ھەتتا دۇنياغا ‹‹ئابلاجان نانلىرى››نى يەنىمۇ تونۇتۇشقا كاپالەتلىك قىلىمەن، دېدى.
</S>
<S ID=48484>
‏    
</S>
</TEXT>
/BODY
/DOC