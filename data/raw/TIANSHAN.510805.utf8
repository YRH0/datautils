<DOC>
<DOCID>TIANSHAN.510805</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-17 16:01:50</DATE>
</HEADER>
<BODY>
<HEADLINE>
<S ID=20506>
«تۆۋەن كاپالەت» نى ئاشكارىلاش ئالقىشقا ئېرىشتى
</S>
</HEADLINE>
<TEXT>
<S ID=20507>
    ئىختىيارىي مۇخبىرىمىز ئابدۇسالام قادىر خەۋىرى:غۇلجا شەھەر چوڭكۆۋرۈك كوچا باشقارمىسى ھەرىكەتچان باشقۇرۇشنى يولغا قويۇپ، «تۆۋەن كاپالەت» مەبلىغىنى نازارەت قىلىپ باشقۇرۇشنى يەنىمۇ كۈچەيتىپ، قىيىنچىلىقى بار ئاممىنىڭ ئاساسىي تۇرمۇشىغا كاپالەتلىك قىلدى.
</S>
<S ID=20508>
مەھەللە كادىرلىرى ئائىلىلەرگە كىرىش ئارقىلىق «تۆۋەن كاپالەت» ئوبيېكتىلىرىنى تەكشۈرۈپ باھالاپ، بايقالغان مەسىلىلەرنى دەل ۋاقتىدا بىر تەرەپ قىلىپ، شەرتكە ئۇيغۇن كەلمىگەنلىرىنى ۋاقتىدا چېكىندۈرۈپ، شەرتكە ئۇيغۇنلىرىنى ۋاقتىدا تولۇقلىدى.
</S>
<S ID=20509>
چوڭكۆۋرۈك كوچا باشقارمىسى بۇلتۇردىن ھازىرغىچە2420 كىشىنىڭ «تۆۋەن كاپالەت» پۇلىنى توختاتقان ياكى كېمەيتكەن بولۇپ، شەرتكە ئۇيغۇن كېلىدىغان 698 كىشىنى كۆپەيتكەن. بۇ ئارقىلىق «تۆۋەن كاپالەت»نى ھەرىكەتچان باشقۇرۇش سىجىل ئىلگىرى سۈرۈلگەن.
</S>
<S ID=20510>
    غۇلجا شەھەر چوڭكۆۋرۈك كوچا باشقارمىسى نۇرلۇق مەھەللىدىكى ساجىدەم ئابدۇكېرىم بىلەن يولدىشى مەمەتتۇرسۇن داۋۇت 3- ئاينىڭ 7- كۈنى مەھەللە ئاھالىلەر كومىتېتىغا كېلىپ تەشەببۇسكارلىق بىلەن «تۆۋەن كاپالەت» ئېلىشتىن ۋاز كەچتى. ئۇلار مۇنداق دېدى: ھازىر تۇرمۇشىمىز ياخشىلاندى، ئەمدى بىزدىنمۇ ئېھتىياجلىقلار دۆلەتنىڭ بۇ ياخشى سىياسىتىدىن بەھرىلەنسۇن.
</S>
<S ID=20511>
    ساجىدەم 2005- يىلى ئېغىر كېسەل بولۇپ قالىدۇ، يولدىشىنىڭ مۇقىم كىرىمى بولمىغانلىقتىن تۇرمۇشتا قىينىلىپ، ئىككى بالىسى ئوقۇشتىن توختاپ قېلىش گىردابىغا بېرىپ قالىدۇ.
</S>
<S ID=20512>
مەھەللە كادىرلىرى ئۇلارنىڭ قىيىنچىلىقىنى بىلىپ، ئۇلارنى «تۆۋەن كاپالەت» تىزىملىكىگە كىرگۈزىدۇ.
</S>
<S ID=20513>
ھازىر ئۇنىڭ سالامەتلىكى ئەسلىگە كەلدى، كومپيۇتېر رېمونت قىلىشنى ئۆگەنگەن چوڭ ئوغلىمۇ خىزمەت تېپىپ، ئېيىغا 3000 يۈەن كىرىم قىلىدۇ.
</S>
<S ID=20514>
يولدىشىمۇ ئىش تېپىپ، مۇقىم كىرىمگە ئىگە بولىدۇ، ئائىلە ئەھۋالى ياخشىلانغاندىن كېيىن، ساجىدەم «تۆۋەن كاپالەت» تىن چېكىنىپ، ئۇنى تېخىمۇ ئېھتىياجلىق كىشىلەرگە ئۆتۈنمەكچى بولىدۇ.
</S>
<S ID=20515>
مەمەتتۇرسۇن داۋۇت دەسلەپتە ئايالىنىڭ كۆڭلىنى چۈشەنمەيدۇ، كېيىن كەنت كادىرلىرى ۋە «ئۈچ ئەل» خىزمەت گۇرۇپپىسىدىكى كادىرلار« تۆۋەن كاپالەت»كە ئالاقىدار سىياسەتلەرنى چۈشەندۈرگەندىن كېيىن ئىدىيەسىدە بۇرۇلۇش بولىدۇ.
</S>
<S ID=20516>
ئۇ مۇنداق دېدى: بىر قانچە يىلدىن بۇيان، بىز« تۆۋەن كاپالەت» ياردەم پۇلىنىڭ تۈرتكىسىدە قىيىنچىلىقتىن قۇتۇلۇپ، تۇرمۇشىمىز ياخشىلاندى، شۇڭا « تۆۋەن كاپالەت» ياردىمىنى تېخىمۇ ئېھتىياجلىقلارغا ئۆتۈنۈپ بېرىشىمىز كېرەك.
</S>
</TEXT>
/BODY
/DOC