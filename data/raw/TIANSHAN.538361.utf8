<DOC>
<DOCID>TIANSHAN.538361</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-08-02 18:47:59</DATE>
</HEADER>
<BODY>
<HEADLINE>
<S ID=36068>
‹‹ئۈچنى يېزىلارغا يەتكۈزۈش›› پائالىيىتى ئەھمىيەتلىك ئۆتتى
</S>
</HEADLINE>
<TEXT>
<S ID=36069>
    رازىيە راھمان خەۋەر قىلىدۇ: شىنجاڭ مالىيە – ئىقتىساد ئۇنىۋېرسىتېتىدىن مەكىت ناھىيەسى بازارجامى يېزىسىنىڭ كۆتەكلىك، يۇلغۇنلۇق ۋە ئورمان كەنتلىرىگە چۈشكەن ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمەت گۇرۇپپىسىدىكىلەر يېقىندا، ئۆز ئەۋزەللىكىنى جارى قىلدۇرۇپ، ‹‹ئۈچنى يېزىلارغا يەتكۈزۈش›› ھال سوراش پائالىيىتىنى قانات يايدۇرۇپ، ئاممىنىڭ مەنىۋى تۇرمۇشىنى بېيىتىش بىلەن بىللە، ئۇلارنى تەربىيەگە ئىگە قىلدى.
</S>
<S ID=36070>
   شىنجاڭ مالىيە – ئىقتىساد ئۇنىۋېرسىتېتى مەكتەپ سەنئەت ئەترىتىنى تەكلىپ قىلىپ ‹‹مىللەتلەر ئىتتىپاقلىقى – تەرەققىياتى يىلى›› پائالىيىتىگە بىرلەشتۈرۈپ پەن – تېخنىكا، مەدەنىيەت، ‹‹قوش تىل››دىن ئىبارەت ئۈچنى يېزىلارغا يەتكۈزۈش پائالىيىتىنى ۋاسىتە قىلىپ، ‹‹مىللەتلەر ئىتتىپاقلىقى – تەرەققىياتى يىلى››نىڭ ئاساسىي تېمىسىنى گەۋدىلەندۈرۈپ، زامانىۋى مەدەنىيەتنى ئەۋج ئالدۇرۇش، مىللەتلەر ئىتتىپاقلىقىنى كۈچەيتىش مەزمۇن قىلىنغان سەنئەت نومۇرلىرىنى كۆرسەتتى. پائالىيەت داۋامىدا شىنجاڭ مالىيە – ئىقتىساد ئۇنىۋېرسىتېتىنىڭ 30 دىن ئارتۇق ئوقۇغۇچىسى تەييارلىغان ھازىرقى زامان ئۇسسۇلى، ئېتۇت، دولان ئۇسسۇلى قاتارلىق مول مەزمۇنلۇق ئەدەبىيات – سەنئەت نومۇرلىرى ئاممىنىڭ ئالقىشىغا ئېرىشتى.
</S>
<S ID=36071>
   شىنجاڭ مالىيە – ئىقتىساد ئۇنىۋېرسىتېتىنىڭ مۇدىرى پىروفېسسور پەرھاد ئابدۇقادىر مۇنداق دېدى: بىز مەكتىپىمىزدىكى ئىستۇدېنتلارنى دېھقانلاردىن ئۆگىنىش، ئۇلارنىڭ تۇرمۇشىنى چۈشىنىش، يېزا خىزمىتىنىڭ مۇھىم ھەم قىيىنلىقىنى ھېس قىلدۇرۇش مەقسىتىدە بۇ قېتىمقى ‹‹ئۈچنى يېزىلارغا يەتكۈزۈش›› ھال سوراش پائالىيىتى تەشكىللىدۇق.
</S>
<S ID=36072>
   ‹‹ھەممىمىز بىر ئائىلە كىشىلىرى›› ناملىق ئېتۇت ئاددىي تىل، جانلىق ئىپادىلەش شەكلى بىلەن مىللەتلەرنىڭ بىر ئائىلە كىشىلىرىدەك ئىناق ئۆتۈش، كەڭ قورساق بولۇش روھىنى نامايان قىلىپ، كەڭ ئاممىنى چوڭقۇر تەربىيەگە ئىگە قىلدى.
</S>
<S ID=36073>
   شىنجاڭ مالىيە – ئىقتىساد ئۇنىۋېرسىتېتىنىڭ ئوقۇتقۇچى، ئوقۇغۇچىلىرى يەنە كەنتتىكى ئوقۇغۇچىلارغا ئوقۇش قوراللىرى سوۋغا قىلدى.
</S>
<S ID=36074>
   ئۇقۇشىمچە، بۇ قېتىمقى ئەدەبىيات – سەنئەت پائالىيىتى شىنجاڭ مالىيە – ئىقتىساد ئۇنىۋېرسىتېتىنىڭ ‹‹ئۈچنى يېزىلارغا يەتكۈزۈش›› پائالىيىتىنىڭ بىر تۈرى بولۇپ، ئوقۇتقۇچى – ئوقۇغۇچىلار يەنە دېھقانلارنىڭ ئۆيىگە بېرىپ ياشانغان ئىگە – چاقىسىز كىشىلەرگە ياردەم بېرىدىكەن.
</S>
<S ID=36075>
   شىنجاڭ مالىيە – ئىقتىساد ئۇنىۋېرسىتېتىنىڭ ئوقۇغۇچىسى فەرۇق قۇرمان مۇنداق دېدى: بىز بۇ يەرگە كېلىپ نۇرغۇن نەرسىنى ھېس قىلدۇق، نۇرغۇن تەسىراتقا ئىگە بولدۇق.
</S>
<S ID=36076>
ئائىلىلەرنى، نامرات دېھقانلارنى زىيارەت قىلىش جەريانىدا دېھقانلىرىمىزنىڭ ئاق كۆڭۈل، مېھماندوستلۇقى، تۇرمۇشى نامرات بولسىمۇ ئۈمىدۋارلىق بىلەن جاپا – مۇشەققەتكە باش ئەگمەي تىرىشىپ ئىشلەش روھىدىن تەسىرلەندۇق.
</S>
<S ID=36077>
بىز سەمىمىي مۇھەببىتىمىز بىلەن ئۇلارنى خۇشال قىلىشقا تىرىشىمىز.
</S>
</TEXT>
/BODY
/DOC