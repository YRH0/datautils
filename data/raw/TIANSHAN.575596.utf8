<DOC>
<DOCID>TIANSHAN.575596</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-12-29 16:10:47</DATE>
</HEADER>
<BODY>
<HEADLINE>
<S ID=68892>
توققۇز تارادىكى ‹‹دېھقان–چارۋىچىلار كەچلىك مەكتىپى›› ئۆز رولىنى ئوبدان جارى قىلدۇرماقتا
</S>
</HEADLINE>
<TEXT>
<S ID=68893>
 مۇيەسسەر خېلىل خەۋەر قىلىدۇ: توققۇزتارا ناھىيەسى ئاپتونوم رايوننىڭ بارلىق مەمۇرىي كەنتلىرىدە ‹‹دېھقان – چارۋىچىلار كەچلىك مەكتىپى›› ئېچىش توغرىسىدىكى ئورۇنلاشتۇرۇشىغا ئاكتىپ ئاۋاز قوشۇپ، يېزا – بازار، مەيدانلاردا ‹‹دېھقان – چارۋىچىلار كەچلىك مەكتىپى›› ئېچىپ، دېھقان – چارۋىچىلارغا پارتىيەنىڭ تۈرلۈك ئېتىبار سىياسەتلىرىنى تەشۋىق قىلىش بىلەن بىللە ئۇلارنى ئەسقاتىدىغان دېھقانچىلىق، باقمىچىلىق، باغۋەنچىلىك تېخنىكىسى بىلەن تەربىيەلەپ، ئۇلارنى ئىلمىي تېخنىكىغا تايىنىپ بېيىشقا يېتەكلىدى.
</S>
<S ID=68894>
 بۇ ناھىيەنىڭ دۆڭمەھەللە بازىرى ئۆز بازىرىنىڭ ئەمەلىي ئەھۋالىغا ئاساسەن گۇڭشاڭ، دۆڭمەھەللە، كەرسىن بۇلاق كەنتلىرىدە ‹‹دېھقان – چارۋىچىلار كەچلىك مەكتىپى›› ئېچىپ، ئاممىغا سىياسەت، مەدەنىيەت، تېخنىكا تەشۋىقاتىنى كۈچەيتىپ، ئۇلارنى ئۆزئارا پىكىر ئالماشتۇرۇشقا، بىرلىكتە بېيىش يولىغا مېڭىشقا يېتەكلىدى.
</S>
<S ID=68895>
 كەرسىن بۇلاق كەنتى يېقىندا ‹‹دېھقان – چارۋىچىلار كەچلىك مەكتىپى››گە ۋىۋىسكا ئېسىپ، كەنت پارتىيە ياچېيكىسىنىڭ شۇجىسى ئۆزى مەسئۇل بولۇپ، كەنتتە تۇرۇشلۇق خىزمەت ئەترىتىنىڭ باشلىقى كەچلىك مەكتەپنىڭ مۇدىرى بولۇپ، كەنت كادىرلىرى، خىزمەت ئەترىتىنىڭ ئەزالىرى دەرس ئۆتۈشكە مەسئۇل بولدى ۋە يېزا ئىگىلىك، چارۋىچىلىق تارماقلىرىدىن تېخنىكلارنى دەرس ئۆتۈشكە تەكلىپ قىلدى.
</S>
<S ID=68896>
 ھازىر، توققۇزتارا ناھىيەسىدىكى 80 گە يېقىن كەنتنىڭ ھەممىسىدە ‹‹دېھقان – چارۋىچىلار كەچلىك مەكتىپى›› تەسىس قىلىنغان بولۇپ، بۇ مەكتەپلەردە ئاپتونوم رايونىمىزدا يېقىنقى ئايلاردا ئېچىلغان مۇھىم يىغىنلارنىڭ روھىنى تەشۋىق قىلىش، دېھقانچىلىق، باقمىچىلىق، باغۋەنچىلىك بىلىملىرىنى ئۆگىتىش، يېزا يېڭىچە ھەمكارلىشىپ داۋالىنىش، ئېتىبار سىياسەتلەر توغرىسىدىكى تەشۋىقات سۆزلىنىپ، ئاممىنىڭ مىننەتدارلىق تۇيغۇسى ئاشۇرۇلۇپ، ئۇلارنىڭ نامراتلىقتىن قۇتۇلۇپ، بېيىش يولىغا مېڭىش ئىشەنچى ئاشۇرۇلدى.
</S>
</TEXT>
/BODY
/DOC