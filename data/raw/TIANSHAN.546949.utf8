<DOC>
<DOCID>TIANSHAN.546949</DOCID>
<HEADER>
<CLASS>شىنجاڭ</CLASS>
<DATE>2016-09-04 12:30:49</DATE>
</HEADER>
<BODY>
<HEADLINE>
<S ID=46391>
ئولىمپىك بىلىملىرىنى ئومۇملاشتۇرۇپ، جۇڭگو تەنتەربىيە روھىنى جارى قىلدۇرايلى
</S>
</HEADLINE>
<TEXT>
<S ID=46392>
       ‹‹ئولىمپىك مەدەنىيىتى جۇڭگو سەپىرى›› گە قاتناشقان چولپانلار شىنجاڭغا كەلدى
</S>
<S ID=46393>
    ئەكبەر ئىسمائىل خەۋەر قىلىدۇ: ‹‹ئولىمپىك مەدەنىيىتى جۇڭگو سەپىرى›› پائالىيىتىگە قاتناشقان چولپانلارنىڭ ئاپتونوم رايونىمىزدىكى پائالىيىتى 3–سېنتەبىر شىنجاڭ خەلقئارا كۆرگەزمە مەركىزىدە ئۆتكۈزۈلدى، بۇ پائالىيەت ‹‹ئىككى كۆرگەزمە››نىڭ مەدەنىيەت تەركىبىنى بېيىتىپ، ‹‹ئىككى كۆرگەزمە››نىڭ رەڭدارلىقىنى ئاشۇردى.
</S>
<S ID=46394>
    ‹‹ئولىمپىك مەدەنىيىتى جۇڭگو سەپىرى›› پائالىيىتى ئولىمپىك روھىنى جارى قىلدۇرۇش، ئولىمپىك مەدەنىيىتىنى تارقىتىش، ئو ت م نىڭ تەرەققىيات مۇساپىسىنى نامايان قىلىش مەقسىتىدە ئۇيۇشتۇرۇلغان، پائالىيەت بۇ يىل 8 – ماي بېيجىڭدا باشلانغان، شىنجاڭ بۇ پائالىيەتنىڭ 4 – بېكىتى ھېسابلىنىدۇ.
</S>
<S ID=46395>
    بۇ قېتىمقى پائالىيەتكە سۇغا سەكرەش ئولىمپىك چېمپىيونى گاۋ مىن، تەپمە بوكس ئولىمپىك چېمپىيونى ۋۇ جىڭيۈ، بېيجىڭنىڭ 2022 – يىللىق قىشلىق ئو ت م نى ئىلتىماس قىلىش باش ئەلچىسى لى نىنا، گىمناستىكا ئولىمپىك چېمپىيونى خې كېشىن، ئاسىيا چاقلىق كانكى لەۋھە تالىشىش مۇسابىقىسىنىڭ چېمپىيونى لۇ تىڭ قاتناشتى.
</S>
<S ID=46396>
ئۇلار پائالىيەتتە ئۆزلىرىنىڭ ئۆسۈپ يېتىلىش جەريانىدىكى ھېكايىلىرى ۋە ئولىمپىك روھىغا بولغان چۈشەنچىسىنى كۆپچىلىك بىلەن ئورتاقلاشتى.
</S>
<S ID=46397>
    تونۇشتۇرۇلۇشىچە، ‹‹ئولىمپىك مەدەنىيىتى جۇڭگو سەپىرى›› پائالىيىتى دۆلەت تەنتەربىيە باش ئىدارىسى بۇ يىل نۇقتىلىق تەۋسىيە قىلغان تۈر ئىكەن، بۇنىڭدا تەنتەربىيە چولپانلىرىنىڭ جەلپ قىلىش كۈچىدىن پايدىلىنىپ، تەنھەرىكەت تۈرلىرىنىڭ كىشىلەر ئارىسىدىكى تەسىرىنى كۈچەيتىش، ئولىمپىك مەدەنىيىتىنى تەشۋىق قىلىپ، ئولىمپىك روھىنى جارى قىلدۇرۇپ، تېخىمۇ كۆپ كىشىنى ئومۇمىي خەلق بەدەن چېنىقتۇرۇش پائالىيىتىگە قاتناشتۇرۇش مەقسەت قىلىنغان.
</S>
<S ID=46398>

</S>
</TEXT>
/BODY
/DOC