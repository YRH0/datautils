<DOC>
<DOCID>TIANSHAN.547440</DOCID>
<HEADER>
<CLASS>شىنجاڭ</CLASS>
<DATE>2016-09-05 17:03:09</DATE>
</HEADER>
<BODY>
<HEADLINE>
<S ID=46960>
يۈ يۇڭمىن: شىنجاڭ تەنتەربىيە كەسپىنىڭ ئىستىقبالىنى كۆزلەپ كەلدۇق
</S>
</HEADLINE>
<TEXT>
<S ID=46961>
شى شىن
</S>
<S ID=46962>
    ‹‹بىز شىنجاڭ تەنتەربىيە كەسپىنىڭ تەرەققىيات ئىستىقبالىنى كۆزلەپ كەلدۇق›› دېدى يۈ يۇڭمىن 3 – سېنتەبىر مۇخبىرنىڭ زىيارىتىنى قوبۇل قىلغاندا.
</S>
<S ID=46963>
    يۈ يۇڭمىن خىزمەت قىلىۋاتقان جۇڭگو شەھەر قۇرۇلۇشى گۇرۇھى پاي چەكلىك شىركىتى مەركەز كارخانىسى بولۇپ، كۈچلۈك كاپىتال ئاساسىغا ئىگە.
</S>
<S ID=46964>
2015 – يىلىنىڭ ئاخىرى شىركەت ئالتايدا ماكانلىشىپ، شۇ جايدىكى بىر كارخانىنى قوشۇۋېلىپ ‹‹ئايغان›› شەھەر تەرەققىياتى چەكلىك شىركىتىنى قۇرۇپ، ‹‹ئاسىيا بويىچە ئەڭ يۇقىرى سەۋىيەلىك، دۇنيا بويىچە ئالدىنقى قاتاردا تۇرىدىغان›› ئالتاي دۆلەتلىك قار – مۇز باغچىسى ‹‹ئايغان›› خەلقئارا چاڭغا تېيىلىش مەيدانى قۇرۇلۇشىغا يېتەكچىلىك قىلدى.
</S>
<S ID=46965>
    كۈچلۈك كاپىتال ئاساسىغا ئىگە مەركەز كارخانىسى نېمە ئۈچۈن تەنتەربىيە كەسپىگە كۆڭۈل بۆلىدۇ؟
</S>
<S ID=46966>
يۈ يۇڭمىن مۇنداق دېدى: تەنتەربىيە پاراۋانلىق، كۆڭۈل ئېچىش ۋە ئاممىۋىلىقتىن ئىبارەت ئۈچ ئالاھىدىلىككە ئىگە، ئومۇمىي خەلق چېنىقىش ھەرىكىتى تەنتەربىيە كەسپىنى راۋاجلاندۇرۇشنىڭ ھەرىكەتلەندۈرگۈچ كۈچىگە ئايلانغۇسى.
</S>
<S ID=46967>
مۇشۇ ئۈچ ئالاھىدىلىككە ئاساسەن، كارخانىمىز مەخسۇس تەنتەربىيە مەدەنىيىتى كەسپى بۆلىكىنى تەسىس قىلىپ، شىنجاڭ ئالتايدا تۇنجى تەنتەربىيە كەسپىي تۈرى ‹‹ئايغان›› خەلقئارا چاڭغا تېيىلىش مەيدانى قۇرۇلۇشىنى يولغا قويۇش ئاخىرقى قارارىنى چىقاردى.
</S>
<S ID=46968>
    يۈ يۇڭمىن مۇنداق دېدى: نەزەرىمىزنى شىنجاڭ ئالتايغا تىكىشىمىزدىكى سەۋەب، شىنجاڭنىڭ رايون ئەۋزەللىكى، مەدەنىيەت ئەۋزەللىكى ۋە ‹‹بىر بەلباغ، بىر يول›› ئەۋزەللىكىنى كۆرۈپ يەتكەنلىكىمىزدە.
</S>
<S ID=46969>
بۇنىڭدىن باشقا، چەت، يىراق ئاز سانلىق مىللەت رايونلىرىنىڭ تەرەققىياتى دۆلەت كۆڭۈل بۆلىدىغان مۇھىم نۇقتا، شۇنداقلا كارخانىلارنىڭ زور پۇرسىتىدۇر، كارخانىمىز ئەمەلىي كۈچى ئارقىلىق دۆلەتنىڭ ئېتىبار بېرىش سىياسەتلىرىنى يولغا قويۇشنى قوللاشنى ئۈمىد قىلىدۇ.
</S>
<S ID=46970>
دەرۋەقە، ئالتاي تېپىلغۇسىز قار – مۇز بايلىقىغا ئىگە، ئۇ ‹‹ئىنسانلارنىڭ چاڭغا تېيىلىش ھەرىكىتى باشلانغان جاي››، ئالتاينىڭ چاڭغا تېيىلىش ھەرىكىتى ۋە چاڭغا تېيىلىش مەدەنىيىتى ئۇزاق تارىخقا ئىگە.
</S>
<S ID=46971>

</S>
</TEXT>
/BODY
/DOC