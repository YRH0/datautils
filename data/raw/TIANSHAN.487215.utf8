<DOC>
<DOCID>TIANSHAN.487215</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-12 15:50:40</DATE>
</HEADER>
<BODY>
<HEADLINE>
<S ID=2543>
100 مىليون يۈەن مەبلەغ سېلىندىغان ئەينەك ئىشلەپچىقىرىش تۈرى كورلا شاڭخۇ–چەرچى سانائەت رايونىغا ماكانلاشتى
</S>
</HEADLINE>
<TEXT>
<S ID=2544>
     ئىختىيارىي مۇخبىرىمىز ياسىنجان رەھمىتۇللا خەۋىرى: 6-يانۋار، كورلا شاڭخۇ –چەرچى سانائەت رايونىنى باشقۇرۇش كومىتېتى شىنجاڭ خاۋجوۋ بىناكارلىق قۇراشتۇرۇش چەكلىك شىركىتى بىلەن كېلىشىم ئىمزالىدى.
</S>
<S ID=2545>
بۇ مەزكۇر شىركەتنىڭ يىلىغا 400 مىڭ كىۋادرات مېتىر بىخەتەر ئەينەك ئىشلەپچىقىرىش ۋە ئىشىك، دېرىزە ئىشلەپچىقىرىش تۈرىنىڭ رەسمىي ھالدا كورلا شاڭخۇ –چەرچى سانائەت رايونىغا ماكانلاشقانلىقىدىن دېرەك بېرىدۇ.
</S>
<S ID=2546>
    ئىگىلىنىشىچە، مەزكۇر تۈر قۇرۇلۇشى پۈتۈپ ئىشقا كىرىشتۈرۈلگەندىن كېيىن، يىلىغا 150 مىڭ كىۋادرات مېتىر قاتتىقلاشتۇرۇلغان (پولات) ئەينەك، 160 مىڭ كىۋادرات مېتىر كاۋاك ئەينەك، 50 مىڭ كىۋادرات مېتىر سۇلياۋ پولات دېرىزە ۋە ئىشىك، 30 مىڭ كۋادرات مېتىر ئاليومىن قېتىشمىلىق دېرىزە ۋە ئىشىك ئىشلەپچىقىرىپ، يىللىق مەھسۇلات قىممىتى 286 مىليون يۈەندىن ئاشىدۇ.
</S>
<S ID=2547>
يىلدا يۇقىرىغا 26 مىليون يۈەندىن ئارتۇق باج تاپشۇرۇپ، يېڭىدىن 500 كىشىنى ئىشقا ئورۇنلاشتۇرىدۇ.
</S>
<S ID=2548>
مەزكۇر تۈر قۇرۇلۇشىنىڭ ئىگىلىگەن يەر كۆلىمى 50 مو بولۇپ، جەمئىي 100 مىليون يۈەن مەبلەغ سېلىنىدۇ.
</S>
<S ID=2549>
بىخەتەر ئەينەك سۈركىلىشكە، سوقۇلۇشقا چىداملىق بولۇپ، قەھرىتان سوغۇق، ئىسسىق، شامال بېسىمىغا تاقابىل تۇرۇش ئىقتىدارى ياخشى، سۇنغاندا ئۇچلۇق، ئۈچبۇلۇڭ شەكىلدە چېقىلمايدىغان بولۇپ، كىشىلەرنى ئوڭايلىقچە يارىلاندۇرمايدۇ.
</S>
<S ID=2550>
بۇ خىل ئەينەك ئاپتوموبىل، ئايروپىلان ۋە ئالاھىدە ئىمارەتلەرنىڭ ئىشىك، دېرىزىلىرى قاتارلىق ئورۇنلارغا كەڭ ئىشلىتىلىدۇ.
</S>
<S ID=2551>
   
</S>
</TEXT>
/BODY
/DOC