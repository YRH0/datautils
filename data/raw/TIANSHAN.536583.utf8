<DOC>
<DOCID>TIANSHAN.536583</DOCID>
<HEADER>
<CLASS>مەملىكەت</CLASS>
<DATE>2016-07-25 11:14:39</DATE>
</HEADER>
<BODY>
<HEADLINE>
<S ID=34592>
كۆزنەكتىن تەجرىبە ئېتىزىغىچە
</S>
</HEADLINE>
<TEXT>
<S ID=34593>
ـــ ئېلىمىزنىڭ ئىسلاھات، ئېچىۋېتىش ئىشلىرىنىڭ باشلامچىسى پۇدۇڭ توغرىسىدا
</S>
<S ID=34594>
    پۇدۇڭ يېڭى رايونلۇق ھۆكۈمەت بىلەن شاڭخەي ئەركىن سودا رايونىنى باشقۇرۇش كومىتېتى 2015 – يىلى 4 – ئايدىن باشلاپ بىر جايدا ئىش بېجىرىپ، ئەركىن سودا رايونى ئىسلاھاتى ئۈستىدە ئىزدەندى. ئىسلاھات، ئېچىۋېتىشنىڭ كۆزنىكىدىن مۇستەھكەم ئىستىھكامغا ھۇجۇم قىلىپ مۇزنى يارغىچە بولغان تەجرىبە ئېتىزىدا، پۇدۇڭنىڭ ھەر بىر قېتىم بۆسۈش ھاسىل قىلىشى جۇڭگونىڭ ئىسلاھات، ئېچىۋېتىش مۇساپىسىدە چوڭقۇر ئىزلارنى قالدۇردى.
</S>
<S ID=34595>
    ئەمەلىيەتتە، 20 – ئەسىرنىڭ 90 – يىللىرى ئىسلاھات، ئېچىۋېتىشنىڭ كۆزنىكى بولغاندىن تارتىپ، ھالقىلىق پەيتتە دۆلەت ئىستراتېگىيەسىنى يولغا قويۇش پۇدۇڭنىڭ ئېچىش ۋە ئېچىۋېتىش يولغا قويۇلغان 26 يىلدىن بۇيانقى ئىزچىل ئالاھىدىلىكى بولۇپ كەلدى. پۇدۇڭ جۇڭگونىڭ ئىسلاھات، ئېچىۋېتىشىدە بىرقانچە بىرىنچىلىكنى ياراتتى:
</S>
<S ID=34596>
    1990-يىلى 11-ئايدا يېڭى جۇڭگونىڭ تۇنجى ئاكسىيە بىرژىسى شاڭخەي ئاكسىيە بىرژىسى پۇدۇڭدا قۇرۇلدى؛
</S>
<S ID=34597>
    1995-يىلى 9-ئايدا يېڭى جۇڭگو قۇرۇلغاندىن كېيىن تۇنجى بولۇپ جۇڭگوغا كىرگەن تاشقى مەبلەغ بانكىسى ياپونىيە فۇجى بانكىسىنىڭ شاڭخەي شۆبىسى پۇدۇڭدا قۇرۇلدى؛
</S>
<S ID=34598>
    2005-يىلى 6-ئايدا گوۋۇيۈەن پۇدۇڭنىڭ مەملىكەت بويىچە ئالدى بىلەن ئۇنىۋېرسال يانداش ئىسلاھاتنى نۇقتىدا سىناق قىلىشىنى تەستىقلىدى؛
</S>
<S ID=34599>
    2013-يىلى 9-ئايدا جۇڭگودىكى تۇنجى ئەركىن سودا رايونى جۇڭگو(شاڭخەي) ئەركىن سودا سىناق رايونى ئالدى بىلەن پۇدۇڭدا قۇرۇلدى...
</S>
<S ID=34600>
    گىرەلىشىپ كەتكەن ئېتىزلىقلاردىن زامانىۋى خەلقئارا چوڭ مەركىزىي شەھەرنىڭ يادرولۇق رايونىغىچە بولغان پۇدۇڭنىڭ ئېچىۋېتىش شانلىق مۇساپىسى ئىسلاھات، ئېچىۋېتىش ۋە سوتسىيالىستىك بازار ئىگىلىكى تۈزۈلمىسىنىڭ غايەت زور ھاياتىي كۈچىنى ئىسپاتلاپ بەردى.
</S>
<S ID=34601>
    بۈگۈنكى كۈندە، كېڭەيتىلگەندىن كېيىنكى شاڭخەي ئەركىن سودا رايونى پۇدۇڭ يېڭى رايونىنىڭ تۆتتىن ئۈچ قىسىم ئىشلەپچىقىرىش ئومۇمىي قىممىتىنى، شاڭخەي شەھىرىنىڭ تۆتتىن بىر قىسىم ئىشلەپچىقىرىش ئومۇمىي قىممىتىنى ياراتتى. ئەركىن سودا رايونى ئىسلاھاتىنىڭ تۈرتكىسىدە، 2015 – يىلى پۇدۇڭ يېڭى رايونىنىڭ ئىشلەپچىقىرىش ئومۇمىي قىممىتى %9.1 ئېشىپ، شاڭخەي شەھىرىدىن .2 2 پىرسەنت پوئېنت يۇقىرى بولدى.
</S>
<S ID=34602>
    420.5 مېتىر ئېگىزلىكتىكى ‹‹جىنماۋ›› بىناسى، 492 مېتىر ئېگىزلىكتىكى دۇنيا پۇل مۇئامىلە مەركىزى، 632 مېتىر ئېگىزلىكتىكى شاڭخەي مەركىزى، پۇدۇڭ لۇجيازۇي رايونىدىكى ئۈچ ھەيۋەت بىنا شەھەرنىڭ گۈزەل ئۇپۇق سىزىقىنى شەكىللەندۈردى. پۇدۇڭنىڭ ئېچىۋېتىش يولغا قويۇلغان 26 يىلدىن بۇيان تەرەققىياتتا باتۇرلۇق بىلەن ئالدىدا مېڭىپ، ئىسلاھات پۇرسىتىنى ئىگىلەپ، كەينى – كەينىدىن مۆجىزە ياراتقانلىقى كىشىلەرنىڭ يۈكسەك دىققىتىنى قوزغىدى.
</S>
<S ID=34603>
    ئاسمان پەلەك بىنالار، چاقناپ تۇرغان چىراغلار پۇدۇڭنىڭ تەرەققىيات، ئېچىۋېتىش ئىشلىرىنىڭ شاھىتى بولدى. شۇنىڭ بىلەن بىللە، پۇدۇڭنىڭ جەلپكارلىقى دېسنىي شادلىق باغچىسىدىكى مېكىي چاشقاننىڭ تەبەسسۇمىغا، شىنجاڭ قەدىمىي بازىرىدىكى ئالاچىپار تاشلارغا، ياشلارنىڭ كۈرەش قىلىش قەدىمىگە، شاڭخەي كۇتۇپخانىسىنىڭ شەرقىي سارىيى، شاڭخەي مۇزېيىنىڭ شەرقىي سارىيى ۋە شاڭخەي چوڭ تىياتىرخانىسىدىن ئىبارەت ئۈچ چوڭ مەدەنىيەت يەر بەلگىسىنىڭ لايىھەسىگە مۇجەسسەملەنگەن. پۇدۇڭ تەرەققىيات ۋە ئېچىۋېتىشتە ماددىي جەھەتتە زور نەتىجىگە ئېرىشىپلا قالماي، مەنىۋى جەھەتتىمۇ مول نەتىجىگە ئېرىشتى.
</S>
<S ID=34604>
    شاڭخەي ئەركىن سودا رايونى دۇنياغا يۈزلىنىش، پۈتۈن مەملىكەتكە مۇلازىمەت قىلىش ئىستراتېگىيەلىك تەلىپىنى چۆرىدەپ، سېلىنمىنى، سودىنى نازارەت قىلىپ باشقۇرۇش، پۇل مۇئامىلىدە يېڭىلىق يارىتىش ۋە ھۆكۈمەت باشقۇرۇش قاتارلىق ساھەلەردە تۈزۈمدە يېڭىلىق يارىتىشنى كۈچەيتتى، خەلقئارا سېلىنما، سودىدا ئومۇميۈزلۈك ئىشلىتىلىۋاتقان قائىدىگە ماس ئاساسىي تۈزۈم رامكىسىنى ئورنىتىشتا مۇھىم باسقۇچلۇق نەتىجىگە ئېرىشتى.
</S>
<S ID=34605>
    شاڭخەي ئەركىن سودا رايونىنىڭ ۋىۋىسكا ئاسقىنىغا ئۈچ يىل بولاي دېگەندە، پۇدۇڭ ئىسلاھاتنى نۇقتىدا سىناق قىلىش ۋەزىپىسىنى تولۇق تاماملاشقا پۈتۈن كۈچى بىلەن ئاتلانماقتا. شۇنىڭ بىلەن بىللە، مەۋقەنى تۈزۈمدە يېڭىلىق يارىتىشقا قويۇپ، ئۈچ يىللىق خۇلاسە ۋە باھالاش خىزمىتىنى ياخشى ئىشلەپ، مەملىكەتنى ئۆرنەك قىلىشقا، كېڭەيتىشكە بولىدىغان تېخىمۇ كۆپ ئىسلاھات نەتىجىلىرى بىلەن تەمىنلەشكە تىرىشماقتا.
</S>
<S ID=34606>
شىنخۇا ئاگېنتلىقى
</S>
</TEXT>
/BODY
/DOC