<DOC>
<DOCID>TIANSHAN.552959</DOCID>
<HEADER>
<CLASS>شىنجاڭ</CLASS>
<DATE>2016-09-26 12:34:24</DATE>
</HEADER>
<BODY>
<HEADLINE>
<S ID=50658>
‹‹جۇڭگو پوچتا سارىيى›› كۆرگەزمىدە
</S>
</HEADLINE>
<TEXT>
<S ID=50659>
 مۇبارەك ئىسمائىل
</S>
<S ID=50660>
   جۇڭگو پوچتىسى 5 – نۆۋەتلىك جۇڭگو ئاسىيا – ياۋروپا كۆرگەزمىسىدە ئۆزىنىڭ كەسىپ ئەۋزەللىكىدىن پايدىلىنىپ، شىنجاڭنىڭ ياخشى ئوبرازىنى تەشۋىق قىلىش ئۈچۈن، ‹‹يېڭى پوچتا، يېڭى پۇل مۇئامىلە››، ‹‹يېڭى پوچتا، يېڭى يوللانما››، ‹‹يېڭى پوچتا، يېڭى تاراتقۇ››دىن ئىبارەت ئۈچ چوڭ مەزمۇن ئارقىلىق تېخىمۇ كۆپ كىشىنى پوچتا ئىشلىرىغا نىسبەتەن پۈتۈنلەي يېڭىچە چۈشەنچە ۋە تونۇشقا ئىگە قىلدى.
</S>
<S ID=50661>
   جۇڭگو پوچتىسى ‹‹يېڭى پوچتا، يېڭى پۇل مۇئامىلە›› كەسپىدە تور بانكىسى، يان تېلېفون بانكىسى، ‹‹مىكرو بانكا›› قاتارلىق ئېلېكتىرونلۇق بانكا سىستېمىسى جەھەتتىكى پوچتا پۇل مۇئامىلە مەھسۇلاتلىرىنى نامايان قىلدى.
</S>
<S ID=50662>
پوچتا پۇل مۇئامىلە مۇلازىمىتى مەھەللىلەرگە مۇلازىمەت قىلىش، ئوتتۇرا، كىچىك كارخانىلارغا مۇلازىمەت قىلىش، ‹‹يېزا ئىگىلىكى، يېزا، دېھقانلار››غا مۇلازىمەت قىلىشنى مەقسەت قىلىدۇ، ئۇ ‹‹شەھەرلەردىن يېزىلارغىچە ئومۇملاشتۇرۇش، ئەلگە ئەمەلىي نەپ يەتكۈزۈش››تەك ئىجتىمائىي مەسئۇلىيەتنى زىممىسىگە ئالغان بولۇپ، بۇ نۆۋەتلىك كۆرگەزمە ئارقىلىق تور بانكىسى، يان تېلېفون بانكىسى، ‹‹مىكرو بانكا››، ئەمەلىي بانكا بىرگەۋدىلەشكەن، ئۆزئارا ھەمتۈرتكە بولىدىغان يېڭىچە پۇل مۇئامىلە ئەندىزىسىنىڭ شەكىللەنگەنلىكىنى نامايان قىلدى.
</S>
<S ID=50663>
   خىزمەتچى خادىم تونۇشتۇرۇپ مۇنداق دېدى: ‹‹يېڭى پوچتا، يېڭى يوللانما›› كۆرگەزمە سۇپىسىدا كۆرگەزمىگە كەلگەن مېھمانلار ئۈندىدار سودا سۇپىسىدا شىنجاڭنىڭ تۈرلۈك يەرلىك يېزا ئىگىلىك مەھسۇلاتلىرىنىڭ سېتىلىۋاتقانلىقىنى كۆرەلەيدۇ ھەم ئىككىلىك كودنى سىكانىرلاش ئارقىلىق دەرھال مال سېتىۋالالايدۇ.
</S>
<S ID=50664>
‹‹يېڭى يوللانما›› كەسپىنىڭ توردا تىجارەت باشلىشىنى شىنجاڭ پوچتىسىنىڭ يېڭى تەرەققىيات ئەندىزىسى ھەققىدىكى بىر قېتىملىق ئىزدىنىشى، يېڭى يۆنىلىشى دېيىشكە بولىدۇ.
</S>
<S ID=50665>
شىنجاڭ پوچتىسى شىنجاڭنىڭ يەرلىك يېزا ئىگىلىك مەھسۇلاتلىرى بايلىقىدىن پايدىلىنىپ، ‹‹يېڭى پوچتا يوللانمىسى›› ناملىق ئۈندىدار سودا سۇپىسىنى قۇردى.
</S>
<S ID=50666>
بۇ سۇپىدا ‹‹يان تېلېفوندا زاكاز قىلىش، ئۆيىگىچە مال يەتكۈزۈپ بېرىش›› ئۇسۇلى قوللىنىلىپ، شىنجاڭنىڭ ئۆزگىچە يېزا ئىگىلىك مەھسۇلاتلىرىنى سېتىش ۋە ‹‹تېز يوللانمىنى يېزىلارغا يەتكۈزۈش›› ئىشقا ئاشۇرۇلىدۇ، بۇ پوچتا تارماقلىرى بىلەن دېھقانلار ئارىسىدا ھەمكارلىشىش، ئورتاق پايدا ئېلىشتەك ۋەزىيەتنى شەكىللەندۈرۈشتە مۇھىم رول ئوينايدۇ.
</S>
<S ID=50667>
   جۇڭگو پوچتىسى يەنە بۇ قېتىمقى جۇڭگو ئاسىيا – ياۋروپا كۆرگەزمىسىنىڭ ئاساسىي تېمىسىنى چۆرىدەپ، مەخسۇس شىنجاڭچە ئالاھىدىلىككە ئىگە پوچتا ماركىسى، ئاتكرىتكا قاتارلىق خاتىرە بۇيۇملىرىنى لايىھەلەپ كۆرگەزمىگە قويدى.
</S>
<S ID=50668>
پوچتا ماركىسى ئۆزگىچە بىر خىل تەشۋىقات ۋاسىتىسى بولۇش سۈپىتى بىلەن، نۇرغۇن كارخانا، ھەتتا شەخسلەرنىڭ ئالاھىدە سوۋغاتلىقى، خاتىرە بۇيۇمىغا ئايلىنىپ، بارغانسېرى كىشىلەرنىڭ ياقتۇرۇشىغا مۇيەسسەر بولدى.
</S>
<S ID=50669>
‏
</S>
</TEXT>
/BODY
/DOC