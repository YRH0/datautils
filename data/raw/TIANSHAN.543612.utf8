<DOC>
<DOCID>TIANSHAN.543612</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-08-24 10:47:36</DATE>
</HEADER>
<BODY>
<HEADLINE>
<S ID=42212>
ئاپتونوم رايونلۇق خەلق ھۆكۈمىتى بېيجىڭ بانكىسى بىلەن ئومۇميۈزلۈك ئىستراتېگىيەلىك ھەمكارلىق كېلىشىمى ئىمزالىدى
</S>
</HEADLINE>
<TEXT>
<S ID=42213>
بېيجىڭ بانكىسى 100 مىليارد يۈەن مەبلەغ يۈرۈشتۈرۈپ شىنجاڭنىڭ نۇقتىلىق كارخانىلىرى، نۇقتىلىق تۈرلىرىنى قوللايدۇ
</S>
<S ID=42214>
   يوشۇرۇن كۈچنى رېئاللىققا ئايلاندۇرىدۇ.
</S>
<S ID=42215>
مەركەزنىڭ 2 – قېتىملىق شىنجاڭ خىزمىتى سۆھبەت يىغىنىدىن كېيىن، بېيجىڭ بانكىسى شىنجاڭنىڭ يىپەك يولى ئىقتىساد بەلبېغىدىكى يادرولۇق رايون قۇرۇلۇشى قاتارلىق تەرەققىيات ئىستراتېگىيەسىنى زىچ چۆرىدەپ، شىنجاڭنىڭ ئەۋزەللىكىنى جارى قىلدۇرۇپ، شىنجاڭنى پۇل مۇئامىلە جەھەتتىن قوللاش سالمىقىنى ئۈزلۈكسىز ئاشۇرۇپ، شىنجاڭنىڭ ئىقتىسادىي تەرەققىياتىنى پۇل مۇئامىلە تىرىكىگە ئىگە قىلدى.
</S>
<S ID=42216>
شىنجاڭنىڭ يىپەك يولى ئىقتىساد بەلبېغىدىكى يادرولۇق رايون قۇرۇلۇشىدىكى ‹‹بەش چوڭ مەركەز›› قۇرۇلۇشىنى ئومۇميۈزلۈك تېزلىتىش مۇساپىسىدە، بېيجىڭ بانكىسى مۇلازىمەت فۇنكسىيەسىنى تولۇق جارى قىلدۇرۇپ، ئاپتونوم رايوننىڭ ئالاقىدار تارماقلىرى بىلەن ماسلىشىپ، ئورنىنى توغرا تېپىپ، ئۇل ئەسلىھە قۇرۇلۇشى، مەدەنىيەت، مائارىپ، داۋالاش، ساياھەت قاتارلىق ساھەلەردە شىنجاڭ بىلەن بولغان ھەمكارلىقنى يەنىمۇ چوڭقۇرلاشتۇرۇپ، يىپەك يولى ئىقتىساد بەلبېغىدىكى يادرولۇق رايون قۇرۇلۇشىغا ياردەم بەرسە بولىدۇ.
</S>
<S ID=42217>
   يەن بىڭجۇ بېيجىڭ بانكىسىغا ۋاكالىتەن مۇنداق ۋەدە بەردى: كېلىشىمدىكى 100 مىليارد يۈەن مەبلەغ يۈرۈشتۈرۈش مەدىتىدىن باشقا، يەنە 20 مىليارد يۈەن مەخسۇس پۇل مۇئامىلە ياردەم مەبلىغى ئاجرىتىپ، شىنجاڭنىڭ ئوتتۇرا، كىچىك، مىكرو كارخانىلىرىنىڭ تەرەققىياتىنى ئىلگىرى سۈرىمىز.
</S>
<S ID=42218>
ئۇ مۇنداق دېدى: بۇ قېتىم شىنجاڭغا كېلىپ ھەممە جايدا ئىناق كەيپىياتنى، مىللەتلەرنىڭ ئىناق – ئىتتىپاق ئۆتۈۋاتقانلىقىنى، پۇقرالارنىڭ خاتىرجەم تىرىكچىلىك قىلىۋاتقانلىقىنى، ھەر مىللەت كادىرلار، ئاممىنىڭ تولۇپ تاشقان قىزغىنلىقىنى، بۇ زېمىننىڭ ھاياتىي كۈچكە تولغانلىقىنى كۆردۈم.
</S>
<S ID=42219>
بېيجىڭ بانكىسى پارتىيە مەركىزىي كومىتېتىنىڭ شىنجاڭنىڭ ئىقتىسادىي، ئىجتىمائىي تەرەققىياتى توغرىسىدىكى تۈرلۈك ئىستراتېگىيەلىك ئورۇنلاشتۇرمىلىرىنى چوڭقۇر ئىزچىللاشتۇرۇپ، ‹‹بىر بەلباغ، بىر يول›› ئىستراتېگىيەسىنى پائال ئىلگىرى سۈرۈپ، يىپەك يولى ئىقتىساد بەلبېغىدىكى يادرولۇق رايون قۇرۇلۇشىنى چۆرىدەپ، ئاپتونوم رايون بىلەن بولغان پۇل مۇئامىلە ھەمكارلىقىنى ئۈزلۈكسىز چوڭقۇرلاشتۇرۇپ، شىنجاڭنىڭ ئىقتىسادىي، ئىجتىمائىي ئىشلىرىنىڭ سىجىل، ساغلام تەرەققىياتىغا تۆھپە قوشىدۇ.
</S>
<S ID=42220>
   ئاپتونوم رايون رەھبەرلىرىدىن شۆھرەت زاكىر، خۇاڭ ۋېي، لى شۆجۈن، پېڭ جيارۈي، ۋەن خەيچۈەن، بېيجىڭ بانكىسىنىڭ رەھبەرلىرىدىن چياڭ شىن، جاڭ دۇڭنىڭ قاتارلىقلار يۇقىرىدىكى پائالىيەتكە قاتناشتى.
</S>
<S ID=42221>

</S>
</TEXT>
/BODY
/DOC