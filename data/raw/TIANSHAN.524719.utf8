<DOC>
<DOCID>TIANSHAN.524719</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-24 12:32:59</DATE>
</HEADER>
<BODY>
<HEADLINE>
<S ID=28837>
بورىقايدا ‹‹ئىتتىپاقلىق رېمونتخانىسى›› قۇرۇلدى
</S>
</HEADLINE>
<TEXT>
<S ID=28838>
    مۇختار ئابدۇقادىر، ئىختىيارىي مۇخبىرىمىز ئېزىز سامساق خەۋەر قىلىدۇ: ئاقسۇ گېزىتخانىسىدىن ‹‹ئۈچ ئەل›› خىزمىتى بىلەن شايار ناھىيەسىنىڭ قىزىلبايراق بازىرى بورىقاي كەنتىگە چۈشكەن كادىرلار قۇرغان ‹‹ئىتتىپاقلىق رېمونتخانىسى›› يېقىندا رەسمىي ئىش باشلىدى.
</S>
<S ID=28839>
   بورىقاي كەنتىنىڭ بازار مەركىزى ۋە ناھىيە بازىرى بىلەن بولغان ئارىلىقى يىراق بولغانلىقتىن، كەنتتىكىلەر قاتناش قوراللىرى ۋە يېزا ئىگىلىك ماشىنا – سايمانلىرىدا كۆرۈلگەن كاشىلىلارنى ئوڭشاتماقچى بولسا بىرمۇنچە يول مېڭىپ ئاۋارە بولاتتى. كەنتتىكىلەرگە قولايلىق يارىتىپ، ئۇلارنىڭ ئەمەلىي قىيىنچىلىقىنى ھەل قىلىش، مىللەتلەر ئوتتۇرىسىدىكى دوستلۇق ۋە ئىتتىپاقلىقنى يەنىمۇ كۈچەيتىش ئۈچۈن، خىزمەت گۇرۇپپىسىدىكىلەر گۇرۇپپا ئەزاسى شۇ شىڭۋېينىڭ ئېلېكتىر ئۈسكۈنىلىرى ۋە موتورلۇق قاتناش ۋاسىتىلىرىنى رېمونت قىلىشقا ماھىر بولۇشتەك ئالاھىدىلىكىنى جارى قىلدۇرۇپ، بورىقاي كەنتىدە ‹‹مىللەتلەر ئىتتىپاقلىقى›› خالىسانە رېمونتخانىسى ئېچىشنى پىلانلىدى. گېزىتخانا پارتكومىنىڭ قوللىشى، بورىقاي كەنتى 3 – مەھەللىسىدىكى يەككە تىجارەتچى ئەنۋەر ئەپەندىنىڭ بىر ئېغىز تىجارەت ئۆيىنى ھەقسىز ئاجرىتىپ بېرىشى بىلەن، بۇ رېمونتخانا يېقىندا رەسمىي ئىش باشلىدى.
</S>
<S ID=28840>
   دېھقان ئىمىن تىلىۋالدى مۇنداق دېدى: موتوسىكلىتىمنىڭ بۇزۇلۇپ قالغىنىغا ئۇزاق بولغانىدى، ئېتىز – ئېرىق ئىشلىرىنىڭ ئالدىراشچىلىقىدا رېمونت قىلدۇرۇشقا ۋاقىت چىقىرالمىغانىدىم. بۈگۈن بۇ رېمونتخانىغا ئېلىپ كېلىۋېدىم، شۇ شىڭۋېي ئۇستام بىر دەمدىلا ئوڭشاپ بولدى، بۇ رېمونتخانا كەنتتىكىلەرنىڭ ھەر خىل توكلۇق، موتورلۇق قاتناش ۋاسىتىلىرى ۋە يېزا ئىگىلىك ماشىنىلىرىنى ھەقسىز رېمونت قىلىپ بېرىدىكەن، بۇنىڭدىن باشقا رېمونتچىلىقنى ئۆگىنىشنى خالايدىغانلارنى ھەقسىز تەربىيەلەيدىكەن، بۇنىڭدىن بەك خۇش بولدۇم!
</S>
</TEXT>
/BODY
/DOC