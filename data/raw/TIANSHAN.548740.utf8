<DOC>
<DOCID>TIANSHAN.548740</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-09-09 11:33:10</DATE>
</HEADER>
<BODY>
<HEADLINE>
<S ID=47965>
توقسۇ ناھىيەسىدە مېۋە، كۆكتات قۇرۇتۇش ئۆيى ۋە سوغۇق ساقلاش ئىسكىلاتىدىن37 سى قۇرۇلدى
</S>
</HEADLINE>
<TEXT>
<S ID=47966>
   نىياز ساتتار خەۋەر قىلىدۇ: توقسۇ ناھىيەسىدە بۇ يىل مېۋە، كۆكتات قۇرۇتۇش ئۆيى ۋە سوغۇق ساقلاش ئىسكىلاتىدىن 37سى قۇرۇلۇپ ئىشقا كىرىشتۈرۈلدى.
</S>
<S ID=47967>
   ئىچئېرىق يېزىسنىڭ پايىس كەنتىدىكى ئابدۇراخمان رېشىت ئىلگىرى بىر مېۋە قۇرۇتۇش ئۆيى ۋە سوغۇق ساقلاش ئىسكىلاتى قۇرغانىدى.
</S>
<S ID=47968>
ئۇ 120 مو يەردىكى يەر شارى قىزىل ئۈزۈمى ۋە 35 مو يەردىكى نەشپۈتلۈك باغدىن يىلدا 55 توننا ئەتراپىدا مېۋە يىغىۋالىدىغان بولغاچقا، سوغۇق ساقلاش ئىسكىلاتى يېتىشمەي، مېۋىلىرىنى ۋاقتىدا بىر تەرەپ قىلالماي كەلگەنىدى.
</S>
<S ID=47969>
بۇ يىل ناھىيە مېۋە، كۆكتات قۇرۇتۇش ئۆيى ۋە سوغۇق ساقلاش ئىسكىلاتى تۈر قۇرۇلۇشىنى يولغا قويغاندىن كېيىن، ئۇ تەشەببۇسكارلىق بىلەن بىر سوغۇق ساقلاش ئىسكىلاتى قۇردى.
</S>
<S ID=47970>
ئۇ مۇنداق دېدى: سوغۇق ساقلاش ئىسكىلاتى قۇرۇشۇمغا ھۆكۈمەت 55 مىڭ يۈەن تولۇقلىما پۇلى بەردى.
</S>
<S ID=47971>
ئەمدى مېۋە، كۆكتاتلارنى ئۆز پېتى ساقلاشتىن غەم قىلمايدىغان بولدۇم.
</S>
<S ID=47972>
كېلەر يىلى يەنە ئىككى سوغۇق ساقلاش ئىسكىلاتى قۇرۇشقا تەييارلىق قىلىۋاتىمەن.
</S>
<S ID=47973>
   ئۇقۇشىمچە، بۇ ناھىيەدە بۇ يىل مېۋە، كۆكتات قۇرۇتۇش ئۆيى ۋە سوغۇق ساقلاش ئىسكىلاتى سېلىشقا 7 مىليون 352 مىڭ يۈەن مەبلەغ سېلىنغان.
</S>
<S ID=47974>
ھەر بىر قۇرۇتۇش ئۆيى ۋە سوغۇق ساقلاش ئىسكىلاتى سېلىشقا 68 مىڭ يۈەن سەرپ قىلىنغان بولۇپ، ھۆكۈمەت چىقىمنىڭ %90ى بويىچە تولۇقلىما بەرگەن.
</S>
<S ID=47975>
ناھىيەدىكى دېھقانچىلىق، يېزا ئىگىلىك ماشىنىلىرى، ئورمانچىلىق تارماقلىرى تەكشۈرۈپ ئۆتكۈزۈۋالغاندىن كېيىن، ناھىيەلىك مالىيە ئىدارىسى مېۋە، كۆكتات قۇرۇتۇش ئۆيى ۋە سوغۇق ساقلاش ئىسكىلاتى قۇرغان دېھقانلار ۋە دېھقانلار كەسپىي ھەمكارلىق كوپىراتىپلىرىغا 12 مىليون 755 مىڭ يۈەن دېھقانچىلىق مەھسۇلاتلىرىنى پىششىقلاش تۈر تولۇقلىما پۇلىنى نەقلەشتۈرۈپ بەرگەن.
</S>
</TEXT>
/BODY
/DOC