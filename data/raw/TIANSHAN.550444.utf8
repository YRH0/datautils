<DOC>
<DOCID>TIANSHAN.550444</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-09-20 10:54:59</DATE>
</HEADER>
<BODY>
<HEADLINE>
<S ID=49394>
قىسقا خەۋەرلەر
</S>
</HEADLINE>
<TEXT>
<S ID=49395>
   * ئىختىيارىي مۇخبىرىمىز مىجىت ئىبراھىم خەۋىرى: پىچان ناھىيەلىك دېھقانچىلىق ئىدارىسى بۇ يىل كىرگەندىن بۇيان، دېھقان-چارۋىچىلارغا پەن-تېخنىكا جەھەتتىن ياردەم بېرىشنى چىڭ تۇتۇپ، دېھقانچىلىق تېخنىك خادىملىرىنى يېزا، كەنت-مەھەللە، ئائىلىلەرگىچە مەسئۇل قىلىپ، دېھقانلارغا تېخنىكا جەھەتتىن يېتەكچىلىك قىلىش سالمىقىنى زورايتتى.
</S>
<S ID=49396>
بۇ جەرياندا دېھقانلارغا 1 مىليون 560 مىڭ يۈەن قىممىتىدە دېھقانچىلىق دورىسى ۋە ئۈزۈم مەھسۇلاتىنى يۇقىرى كۆتۈرۈش دورىسى تارقىتىپ بېرىش بىلەن بىرگە، دېھقانلارنىڭ ئىلمىي ئۇسۇلدا دېھقانچىلىق بىلەن شۇغۇللىنىشىغا يېتەكچىلىك قىلدى.
</S>
<S ID=49397>
   * ئىختىيارىي مۇخبىرىمىز مىجىت ئىبراھىم خەۋىرى: پىچان ناھىيەسى بۇ يىل كىرگەندىن بۇيان، مەركەز ۋە ئاپتونوم رايوننىڭ ئەمىن ئۆي، تاشيول، سۇچىلىق، چارۋىچىلىق، باغۋەنچىلىك، تەبىئىي گاز، مۇھىت ئاسراش، ئېتىز-ئېرىق سۇ ئىنشائاتى قۇرۇلۇشى، ئىشقا ئورۇنلاشتۇرۇش قاتارلىق ساھەلەرگە چېتىلىدىغان 45 مىليون 555 مىڭ يۈەن ئاممىۋى ئەسلىھەلەر قۇرۇلۇشى ياردەم مەبلىغىنى قولغا كەلتۈردى ھەمدە جەمئىي 69 مىليون 954 مىڭ يۈەن مەبلەغ سېلىپ، 44 تۈرلۈك كەنت دەرىجىلىك ئەلگە نەپ يەتكۈزۈش، نامراتلىقتىن قۇتۇلدۇرۇش قۇرۇلۇش تۈرىنى يولغا قويدى.
</S>
<S ID=49398>
   * ئىختىيارىي مۇخبىرىمىز مىجىت ئىبراھىم خەۋىرى: يېقىندا پىچان ناھىيەسىنىڭ ۋوگزال بازىرىدا سۇ بىلەن تەمىنلەشنى ئۆزگەرتىش قۇرۇلۇشى باشلاندى.
</S>
<S ID=49399>
بۇ قۇرۇلۇشقا 50 مىليون 700 مىڭ يۈەندىن كۆپرەك مەبلەغ سېلىنغان بولۇپ، يېڭىدىن كۈندىلىك سۇ بىلەن تەمىنلەش مىقدارى 25 مىڭ كۇب مېتىرغا يېتىدىغان ساپ سۇ زاۋۇتىدىن بىرى ۋە توققۇز كىلومېتىر ئۇزۇنلۇقتىكى سۇ بىلەن تەمىنلەش تۇرۇبا يولى ياسىلىدىكەن.
</S>
<S ID=49400>
قۇرۇلۇش تاماملانغاندىن كېيىن، ۋوگزال بازىرى بىلەن پىچان سانائەت رايونىنىڭ ئىچىملىك سۇ بىلەن تەمىنلەش قىيىن بولۇش مەسىلىسى ئۈنۈملۈك ھەل قىلىنىپ، ھەر مىللەت ئامما پاكىز، بىخەتەر سۇ ئىچىش ئىمكانىيىتىگە ئىگە قىلىنىدىكەن.
</S>
<S ID=49401>
   * ئىختىيارىي مۇخبىرىمىز مىجىت ئىبراھىم خەۋىرى: پىچان ناھىيەسى 1997-يىلى تەبىئىي گازنى ئائىلىلەرگە كىرگۈزۈش قۇرۇلۇشىنى يولغا قويغاندىن بۇيان، تەبىئىي گاز يەتكۈزۈلگەن ئائىلە 11 مىڭ 200 گە يېتىپ، شەھەر-يېزا ئاھالىلىرىنىڭ تۇرمۇشىغا زور دەرىجىدە قولايلىق يارىتىلدى.
</S>
<S ID=49402>
   * ئىختىيارىي مۇخبىرىمىز مىجىت ئىبراھىم خەۋىرى: پىچان ناھىيەسى كىچىك-مىكرو كارخانىلارنى يۆلەش-قوللاش توغرىسىدىكى ئېتىبار بېرىش سىياسەتلىرىنى دەل جايىدا ئەمەلىيلەشتۈرۈپ، كارخانىلارنىڭ جۇش ئۇرۇپ راۋاجلىنىشىغا ھاياتىي كۈچ ئاتا قىلدى.
</S>
<S ID=49403>
ئىگىلىنىشىچە، يىل بېشىدىن 8-ئاينىڭ ئوتتۇرىلىرىغىچە ئۇلار تاپشۇرۇشقا تېگىشلىك 67 مىليون 100 مىڭ يۈەنگە يېقىن باج كەچۈرۈم قىلىندى.
</S>
</TEXT>
/BODY
/DOC