<DOC>
<DOCID>TIANSHAN.572544</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-12-16 11:56:54</DATE>
</HEADER>
<BODY>
<HEADLINE>
<S ID=65576>
قاراشەھەر دېھقانلىرى قىشتا كارخانىلاردا ئىشلەپ كىرىمىنى كۆپەيتتى
</S>
</HEADLINE>
<TEXT>
<S ID=65577>
  مۇخپۇلجان تۇرسۇن خەۋەر قىلىدۇ: قاراشەھەر ناھىيەسىدىكى دېھقانلار بۇ يىل قىشتىكى ئارىسال ۋاقىتنى بىكار ئۆتكۈزمەي، كارخانىلاردا ئىشلەپ پۇل تېپىپ، كىرىمىنى كۆپەيتىش يولىغا ماڭدى.
</S>
<S ID=65578>
 بۇ ناھىيەدىكى رومانگۈل ئەيسا ئىلگىرى ئېرى تاپقان پۇلغا تايىنىپ تۇرمۇش كەچۈرەتتى.
</S>
<S ID=65579>
ھازىر ئۇ شىنجاڭ ‹‹قايدۇ دەرياسى›› يېمەكلىك چەكلىك مەسئۇلىيەت شىركىتىدە ئېيىغا 3500 يۈەن ئىش ھەققى ئېلىپ ئىشلىمەكتە.
</S>
<S ID=65580>
شىركەت يەنە ئۇنىڭ سۇغۇرتا ھەققىنى تاپشۇرۇپ بەردى.
</S>
<S ID=65581>
رومانگۈل ئەيسا بۇنىڭدىن تولىمۇ مەمنۇن بولۇپ، بېيىش ئىشەنچىسى تېخىمۇ ئاشتى.
</S>
<S ID=65582>
 شىنجاڭ ‹‹يىدېئەن›› مۇچچىلىق چەكلىك مەسئۇلىيەت شىركىتىدە ئىشلەۋاتقان چېن فاڭگاڭنىڭ ئېيتىشىچە، ئۇ دېھقانچىلىقنىڭ ئالدىراش مەزگىلىدە ئۆيىگە قايتىپ يەر تېرىيدىكەن، ھەر يىلى 10 – ئايدىن كېلەر يىلى ئەتىيازغىچە زاۋۇتتا ئىشلەيدىكەن.
</S>
<S ID=65583>
ئۇ ھازىر بۇ شىركەتتە ئىسمېنا باشلىقى بولۇپ، ئېيىغا 5000 يۈەن ئەتراپىدا ئىش ھەققى ئېلىۋېتىپتۇ.
</S>
<S ID=65584>
 شىنجاڭ ‹‹يىدېئەن›› مۇچچىلىق چەكلىك مەسئۇلىيەت شىركىتىدىكى ئىشچىلارنىڭ ھەممىسى شۇ ئەتراپتىكى يەرلىك دېھقانلار بولۇپ، ئۇلار يەردىن كىرىم قىلغاندىن باشقا، بوش ۋاقىتلىرىدا شىركەتتە ئىشلەپ يىلدا 30 مىڭ يۈەندىن 50 مىڭ يۈەنگىچە كىرىم قىلىدىكەن.
</S>
<S ID=65585>
 ناھىيە بۇ يىل بازار ئېھتىياجىغا ئاساسەن تېخنىكىلىق تەربىيەلەشنى كۈچەيتىپ، يېزىلاردىكى ئارتۇق ئەمگەكچىلەرنى باغۋەنچىلىك، كۆكتاتچىلىق، قېزىش ماشىنىسى ھەيدەش، قول ھۈنەر بۇيۇمى ياساش قاتارلىق تۈرلەر بويىچە 2800 ئادەم (قېتىم) تەربىيەلەپ، يېزىلاردىكى ئارتۇق ئەمگەكچىلەرنى ئۆز جايىدىكى، يېقىن ئەتراپتىكى كارخانىلارغا ئىشقا ئورۇنلىشىشقا يېتەكلەپ، كىرىمىنى كۆپەيتىپ بېيىشىغا تۈرتكە بولدى.
</S>
</TEXT>
/BODY
/DOC