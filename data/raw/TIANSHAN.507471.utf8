<DOC>
<DOCID>TIANSHAN.507471</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-09 16:26:07</DATE>
</HEADER>
<BODY>
<HEADLINE>
<S ID=18667>
توقسۇ ناھىيەسى ئەتىيازلىق يېزا ئىگىلىك ئىشلەپچىقىرىشنىڭ تۈرلۈك خىزمەتلىرىنى پۇختا ئىشلىدى
</S>
</HEADLINE>
<TEXT>
<S ID=18668>
   ئىختىيارىي مۇخبىرىمىز مۇھەممەد تۇراپ خەۋىرى: بۇ يىللىق يېزا ئىقتىسادىنىڭ پۇختا راۋاجلىنىشى ۋە دېھقان-چارۋىچىلار كىرىمىنىڭ ئېشىشىغا كاپالەتلىك قىلىش ئۈچۈن، توقسۇ ناھىيەسى بۇ يىلنىڭ بېشىدىن باشلاپ يېزا ئىگىلىك ئىشلەپچىقىرىشنىڭ تۈرلۈك خىزمەتلىرىنى ياخشى ئىشلەپ، يېزا ئىگىلىك ئىشلەپچىقىرىشتىن يوقىرى ھوسۇل ئېلىشقا پۇختا ئاساس سالدى.
</S>
<S ID=18669>
    بۇ ناھىيە بۇلتۇر قىش ۋە بۇ يىل ئەتىيازدا ناھىيە ۋە يېزا(بازار) كادىرلىرىنى كەنتلەرگە چوڭقۇر چۆكۈپ ئائىلىلەرگە كىرىپ، تەشۋىقات ۋەرەقچىسى، كىتاب تارقىتىش ۋە لېكسىيە سۆزلەش قاتارلىق ئۇسۇللار ئارقىلىق دېھقانلارغا دۆلەتنىڭ يېزا ئىگىلىگە ئېتىبار بېرىشقا مۇناسىۋەتلىك سىياسەتلىرى ۋە يېزا ئىگىلىك كەسىپ قۇرۇلمىسىنى تەڭشەشكە دائىر ئورۇنلاشتۇرۇشلىرىنى كەڭ كۆلەمدە تەشۋىق قىلىشقا تەشكىللەپ، دېھقانلارنىڭ تېرىلغۇ تەييارلىقىنى پۇختا ئىشلىشىگە تۈرتكە بولدى.
</S>
<S ID=18670>
يىل بېشىدا 2016-يىللىق يېزا خىزمىتى يىغىنى ۋە يېزا ئىگىلىك ئىشلەپچىقىرىش تەييارلىق قىلىش خىزمىتى بويىچە نەقمەيدان يىغىنى ئېچىپ، بۇ يىللىق يېزا ئىگىلىك ئىشلەپچىقىرىش خىزمىتىنىڭ كونكرېت تەلەپلىرىنى ئورۇنلاشتۇردى.
</S>
<S ID=18671>
دېھقانلارنىڭ تۇپراقنى ئۆلچەپ رېتسىپلىق ئوغۇتلاش تەدبىرلىرىنى داۋاملىق ئەمەلىيلەشتۈرۈپ، يېزا ئىگىلىك ئىشلەپچىقىرىش ۋاستىلىرى ۋە مەھەللىۋى ئوغۇتلارنى بالدۇر تەييارلاش ئاساسىدا، يەرلەرنى رېتسىپلىق ئوغۇتلاشقا يېتەكچىلىك قىلدى.
</S>
<S ID=18672>
ناھىيەدىكى ئالاقىدار تارماقلار تېخنىك خادىملارنى دېھقانلارنى يېزا ئىگىلىك ئىشلەپچىقىرىشتا ئەسقاتىدىغان ئەمەلىي تېخنىكا بىلەن تەربىيەلەشكە تەشكىللەپ مارتنىڭ ئوتتۇرلىرىغىچە 232 مەيدان(قېتىم) تۈرلۈك تەربىيەلەش كۇرسىلىرىنى ئېچىپ، 13 مىڭ 600 پارچىدىن كۆپرەك تەشۋىقات قولانمىسى تارقىتىپ، 34مىڭ 800 ئائىلىدىكى دېھقانلارنى پەن تېخنىكىغا تايىنىپ تېرىقچىلىق قىلىش، باغ-ئورمانچىلىق، باقمىچىلىق، ئەسلىھەلىك يېزا ئىگىلىك بىلىملىرى بويىچە تەربىيەلىدى.
</S>
<S ID=18673>
مارتنىڭ ئوتتۇرلىرىغىچە ناھىيە بويىچە 764 توننا چىگىت، 1562 توننە سۇلياۋ يوپۇق، 23 مىڭ 58 توننا خېمىيەۋى ئوغۇت تەييارلىدى.
</S>
<S ID=18674>
400 مىڭ مو ئاق يەر ئوسا قىلىندى.
</S>
<S ID=18675>
2130 دانە تۈرلۈك دېھقانچىلىق ماشىنا ۋە چاتما سايمانلىرىنى رېمونت قىلدى.
</S>
<S ID=18676>
ناھىيە بويىچە 113 رېتسىپلىق ئوغۇت تەييارلاش پونكىتلىرى دېھقانلارنى ئەلا سۈپەتلىك رېتسىپلق ئوغۇت بىلەن تەمىنلىدى.
</S>
<S ID=18677>
يېزا ئىگىلىك ئىشلەپچىقىرىش ماددىي ئەشيالىرىنىڭ مال مەنبەسىنىڭ يېتەرلىك بولۇشىغا كاپالەتلىك قىلدى.
</S>
<S ID=18678>
ئالاقىدار تارماقلار ساختا يېزا ئىگىلىك ئىشلەپچىقىرىش ۋاستىلىرىنى نازارەتچىلىك قىلىش ۋە ئۇنىڭغا زەربە بېرىش خىزمىتىنى كۈچەيتىپ، دېھقانلارنىڭ سۈپەتلىك ۋە ئىشەنچىلىك يېزا ئىگىلىك ئىشلەپچىقىرىش ۋاستىلىرىنى سېتىۋېلىشىنى كاپالەتلەندۈردى.
</S>
<S ID=18679>
پۇل مۇئامىلە تارماقلىرى ئەتىيازلىق تېرىلغۇغا ئېھتىياجلىق مەبلەغلەرنى تەييارلاش ۋە تارقىتىش خىزمىتىنى كۈچەيتىپ، رەسمىيەتلەرنى ئاددىىيلاشتۇرۇپ، مارتنىڭ ئوتتۇرلىرىغىچە دېھقانلارغا ئەتىيازلىق يېزا ئىگىلىك ئىشلەپچىقىرىش ھېسابىدا 51مىليون يۈەن قەرز پۇل تارقىتىپ دېھقانلارنىڭ سۈپەتلىك يېزا ئىگىلىك ئىشلەپچىقىرىش ۋاستىلىرى ۋە يېزا ئىگىلىك ماشىنا چاتما سايمانلىرى سېتىۋېلىشتىكى مەبلەغ يېتىشمەسلىك قىيىنچىلىقىنى ھەل قىلىپ بەردى.
</S>
<S ID=18680>
ئەتىيازلىق تېرىلغۇ خىزمىتىگە تەييارلىق قىلىش خىزمىتىنى ناھىيەنىڭ ئەڭ مۇھىم خىزمىتى قاتارىدا چىڭ تۇتۇپ، ئوخشىمىغان يەر شارائىتىغا ئاساسەن ئوخشىمىغان تېرىقچىلىق قىلىش ئەندىزىسىنى ئوتتۇرىغا قويۇپ، يەرلەرنى تۈرلەرگە ئايرىپ تېرىشقا يېتەكچىلىك قىلىش خىزمىتىنى كۈچەيتىپ، ئاممىنىڭ يېزا ئىگىلىك ئىشلەپچىقىرىشقا تەييارلىق قىلىش داۋامىدىكى ئەمەلىي قىيىنچىلىقلىرىنى ھەل قىلىشىغا ياردەم بەردى.
</S>
<S ID=18681>
ناھىيە بويىچە 3-تۈركۈمدە ئۈچ ئەل پائالىيىتى بويىچە كەنتكە چۈشكەن 114 خىزمەت گۇرۇپپىسىدىكى 754 نەپەر كادىرنى دېھقانلارنىڭ ئەتىيازلىق يېزا ئىگىلىك ئىشلەپچىقىرىشقا تەييارلىق قىلىش داۋامىدا يولۇققان ئەمەلىي مەسىلە ۋە قىيىنچىلىقلارنى ھەل قىلىشقا تەشكىللىدى.
</S>
<S ID=18682>
خىزمەت گۇرۇپپىسىدىكى كادىرلار 50 مىڭ يۈەندىن كۆپرەك پۇل ئىئانە توپلاپ،ئەمگەك كۈچى يوق نامرات ئائىلىلەرگە يېزا ئىگىلىك ئىشلەپچىقىرىش ۋاستىلىرى ئېلىپ بەردى.
</S>
</TEXT>
/BODY
/DOC