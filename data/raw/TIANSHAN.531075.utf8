<DOC>
<DOCID>TIANSHAN.531075</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-06-28 12:48:35</DATE>
</HEADER>
<BODY>
<HEADLINE>
<S ID=31614>
ئاۋات ناھىيەسىدە يۇقىرى ھوسۇللۇق تېرىلغۇ كۆلىمى %92 كە يەتتى
</S>
</HEADLINE>
<TEXT>
<S ID=31615>
   ئامانگۈل ئۆمەر خەۋەر قىلىدۇ: ئاۋات ناھىيەسى تېرىلغۇ يەرلەرنى رېتسېپلىق ئوغۇتلاش، بېرىدىغان مەھەللىۋى ئوغۇتنى كۆپەيتىش، شورلىشىپ كېتىشنىڭ ئالدىنى ئېلىش قاتارلىق تەدبىرلەرنى قوللانغانلىقتىن، بۇ يىل ناھىيەدىكى يۇقىرى ھوسۇللۇق تېرىلغۇ يەر كۆلىمى ئومۇمىي تېرىلغۇ يەر كۆلىمىنىڭ %92ىنى ئىگىلەپ، ھوسۇل ۋە كىرىمنى ئاشۇرۇشقا ياخشى ئاساس سېلىندى.
</S>
<S ID=31616>
   بۇ ناھىيە تېرىلغۇ يەرنىڭ ئۈنۈمدارلىقىغا تەسىر يەتكۈزۈۋاتقان ئامىللار ۋە ئۇنى تۈگىتىش، ئوتتۇرا – تۆۋەن ھوسۇللۇق ئېتىزلارنى ئۆزگەرتىشنى تېزلىتىش ئۈستىدە چارە – تەدبىر تېپىپ، دېھقانچىلىق رايون چارۋىچىلىقىنى تەرەققىي قىلدۇرۇپ، ھەر مو تېرىلغۇ يەرگە بېرىلىدىغان مەھەللىۋى ئوغۇت مىقدارىنى تۆت كۇب مېتىرغا يەتكۈزدى. تولۇقلىما بېرىش ئارقىلىق دېھقانلارنى تېرىلغۇ يەرلىرىگە كۈنجۈرە تېرىشقا يېتەكلىدى. دۆلەتنىڭ يېزا ئىگىلىك ماشىنىلىرى سېتىۋېلىش تولۇقلىما سىياسىتىنى جانلىق ئەمەلىيلەشتۈرۈش، ناھىيە مالىيەسىدىن يالتىراق قالدۇقلىرىنى يىغىش ماشىنىسى سېتىۋالغانلارغا تولۇقلىما بېرىش سىياسىتىنى يولغا قويۇپ، دېھقانلارنىڭ ئاكتىپلىقىنى قوزغىدى. يالتىراق قالدۇقلىرىنى يىغىشنىڭ ماشىنىلىشىش قەدىمىنى تېزلىتىش ئاساسىدا، يالتىراق قالدۇقلىرىنى يىغىۋېلىش پونكىتلىرىنى 27گە، قالدۇق يالتىراقنى خام ئەشيا قىلىدىغان كارخانىنى يەتتىگە يەتكۈزۈپ، قالدۇق يالتىراقنى يىغىۋېلىش نىسبىتىنى %97كە يەتكۈزدى، ھەر مو يەردىكى يالتىراق قالدۇقىنىڭ نىسبىتى 4.94 گىرامغا چۈشۈرۈلۈپ، ئاپتونوم رايوننىڭ ئۆلچىمىدىن 1.42 گىرام تۆۋەن بولۇشتەك ياخشى نەتىجە ھاسىل قىلىندى. رېتسېپلىق ئوغۇتلانغان تېرىلغۇ يەر كۆلىمى %100كە، يۇقىرى ئۈنۈملىك سۇغىرىش تېخنىكىسى قوللىنىلغان تېرىلغۇ يەر كۆلىمى 700 مىڭ موغا يەتكۈزۈلۈپ، قېلىنلىقى 0.001 مىللىمېتىرلىق يالتىراقنى ئىشلىتىش تولۇق ئەمەلىيلەشتۈرۈلدى. بۇنىڭ بىلەن ناھىيەنىڭ تېرىلغۇ يەرلىرىنىڭ ئۈنۈمدارلىقى ئوخشىمىغان دەرىجىدە ئەسلىگە كېلىپ، ‹‹13 – بەش يىل››دا ئاشلىق ۋە ئىقتىسادىي زىرائەتنىڭ ھوسۇلىنى ئاشۇرۇش ئاساسى مۇستەھكەملەندى.
</S>
</TEXT>
/BODY
/DOC