<DOC>
<DOCID>TIANSHAN.518956</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-21 16:14:04</DATE>
</HEADER>
<BODY>
<HEADLINE>
<S ID=26086>
غۇلجا ناھىيەسىنىڭ تۇنجى تۈركۈمدىكى سانائەت تۈرلىرىدە ئىش باشلاندى
</S>
</HEADLINE>
<TEXT>
<S ID=26087>
   نۇرئەخمەت نۇرامبەگ خەۋەر قىلىدۇ: غۇلجا ناھىيەسىنىڭ تۇنجى تۈركۈمدىكى سانائەت تۈرلىرىدە ئىش باشلاش مۇراسىمى يېقىندا ئۆتكۈزۈلدى. شىنجاڭ ‹‹خۇاشۇ›› 200 مىڭ ئۇرچۇقلۇق يىپ ئىگىرىش تۈرى، شىنجاڭ ‹‹جىنشۈن›› ئۇرۇقچىلىق شىركىتىنىڭ 10 مىڭ توننا زىرائەت ئۇرۇقلۇقى پىششىقلاش ۋە ساقلاش تۈرى، ئىلى ‹‹نىڭشياڭ›› ماشىنىسازلىق، ياسىمىچىلىق شىركىتىنىڭ يىلىغا 5000 دېھقانچىلىق ماشىنىسى ئىشلەپچىقىرىش تۈرىدە ئارقا – ئارقىدىن ئىش باشلاندى، بۇنىڭ بىلەن بۇ ناھىيەنىڭ بۇ يىللىق يېڭىچە سانائەتلىشىش قەدىمى مۇۋەپپەقىيەتلىك بېسىلدى.
</S>
<S ID=26088>
   ئۇقۇشىمچە، بۇلتۇر غۇلجا ناھىيەسىدىكى كۆلەملەشكەن سانائەت كارخانىلىرىنىڭ ئىشلەپچىقىرىش قوشۇلما قىممىتى 1 مىليارد 200 مىليون يۈەنگە يېتىپ، 2014 – يىلنىڭ شۇ مەزگىلىدىكىدىن %19 ئېشىپ، يېڭىچە سانائەتلىشىش قەدىمىنى تېزلىتىش، بايلىق ئەۋزەللىكىنى ئىقتىسادىي ئەۋزەللىككە ئايلاندۇرۇش، خاس كەسىپلەرنى يېتىلدۈرۈش ۋە تەرەققىي قىلدۇرۇش ناھىيە ئىقتىسادىنى راۋاجلاندۇرۇشتىكى ھەرىكەتلەندۈرگۈچ كۈچكە ئايلانغان. ناھىيە بۇ يىل ئەمگەكچى كۆجۈملەشكەن كەسىپلەرنى جەلپ قىلىش، يېزا ئىگىلىك قوشۇمچە مەھسۇلاتلىرىنى پىششىقلاش، ئىستراتېگىيەلىك يېڭى كەسىپلەرنى تەرەققىي قىلدۇرۇشقا كۈچ سەرپ قىلىدىكەن. ‹‹چىڭخۇا›› گۇرۇھىنىڭ كۆمۈردىن گاز ئېلىش 2 – قارارلىق قۇرۇلۇشى، 10 مىليون توننىلىق سانائەت كان قۇدۇقى قاتارلىق بىر تۈركۈم قۇرۇلۇشلارنى ئىشقا كىرىشتۈرۈشنى تېزلىتىپ، 4000دىن ئارتۇق كىشىنىڭ ئىشقا ئورۇنلىشىشىغا تۈرتكە بولىدىكەن. ئىمكانىيەتلىك سىجىل تەرەققىيات ئىستراتېگىيەسىدە چىڭ تۇرۇپ، تايانچ كەسىپلەر ۋە نۇقتىلىق كارخانىلارنى تەرەققىي قىلدۇرۇپ، بالدۇر ئىش باشلاپ، بالدۇر ئىشقا كىرىشتۈرۈپ، بالدۇر ئۈنۈم يارىتىشقا تىرىشىدىكەن.
</S>
<S ID=26089>
‏
</S>
</TEXT>
/BODY
/DOC