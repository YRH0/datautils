<DOC>
<DOCID>TIANSHAN.522075</DOCID>
<HEADER>
<CLASS>شىنجاڭ</CLASS>
<DATE>2016-05-10 11:48:45</DATE>
</HEADER>
<BODY>
<HEADLINE>
<S ID=27580>
شىنجاڭنىڭ يەرلىك قوي گۆشىنىڭ باھاسى ئۆسەمدۇ؟
</S>
</HEADLINE>
<TEXT>
<S ID=27581>
 سادىق ئىمىر
</S>
<S ID=27582>
   كىشىلەرنىڭ كۈندىلىك يېمەكلىك ئىستېمالىدا كەم بولسا بولمايدىغان ئۇن، ياغ، گۆش ۋە كۆكتاتنىڭ باھاسى كىشىلەرنىڭ تۇرمۇشىغا بىۋاسىتە تەسىر كۆرسىتىدىغان مۇھىم ئامىلدۇر. ئون نەچچە يىلنىڭ ئالدىدا بىر كىلوسى ئون نەچچە يۈەنلىك قوي گۆشىنىڭ باھاسى ئۇدا ئۆرلەپ، 2014 – يىلىنىڭ ئالدىنقى يېرىمىغا كەلگەندە 70 يۈەنگە چىققاندىن كېيىن، ئاستا – ئاستا كەينىگە قايتىپ، 45 يۈەن ئەتراپىدا نىسپىي مۇقىملاشقانىدى. ئۈرۈمچى شەھىرىدىكى ئالاقىدار تارماقلار ئېلان قىلغان بۇ يىل 4 – ئاينىڭ ئالدىنقى يېرىمىدىكى قوي گۆشى باھاسى مەلۇماتىغا ئاساسلانغاندا، ئۈرۈمچىدە قوي گۆشىنىڭ توپ باھاسى 39 يۈەن ئەتراپىدا بولغان، ئارىلاپ بىر – ئىككى يۈەن ئۆرلىگەن ياكى چۈشكەن. ئۇنداقتا، قوي گۆشىنىڭ باھاسىدا يەنە روشەن تەۋرىنىش بولامدۇ؟
</S>
<S ID=27583>
   3 – ، 4 – ئايلار بازارنىڭ گۆش بىلەن تەمىنلىشىدە ئۈزۈكچىلىك كۆرۈلىدىغان مەزگىل بولۇپ، ئۈرۈمچىدىكى گۆش توپ تارقىتىش بازارلىرىدىكى قوي گۆشىنىڭ %85ى ئىچكىرى ئۆلكىلەردىن كەلتۈرۈلگەن قويلارنىڭ گۆشى ئىكەن.
</S>
<S ID=27584>
   ئۈرۈمچىدىكى چارۋىچىلىق كارخانىسىنىڭ سېتىشقا مەسئۇل خادىمىنىڭ ئېيتىشىچە، 2009 – يىلىدىن ئېتىبارەن شەندۇڭ، جىلىن، گەنسۇ، چىڭخەينىڭ قويلىرى ئارقا – ئارقىدىن ئاپتونوم رايونىمىزغا كىرگۈزۈلگەن بولۇپ، بۇ ئۆلكىلەردە قوي باقمىچىلىقى كۆلەملەشتۈرۈلۈپ، بېقىش تەننەرخى تۆۋەنلىتىلگەن، بۇنىڭ ئاپتونوم رايونىمىزنىڭ قوي گۆشى بازىرىغا كۆرسىتىدىغان تەسىرى چوڭ بولغان.
</S>
<S ID=27585>
   ئىچكىرى ئۆلكىلەردىن كەلتۈرۈلگەن قويلارنىڭ سانى كۆپ، گۆشىنىڭ باھاسى ئەرزان بولسىمۇ، شىنجاڭلىقلار يەرلىك قوي گۆشىنى يېيىشكە ئامراق بولغاچقا، يەرلىك قوي گۆشىگە بولغان ئېھتىياج يەنىلا چوڭ بولۇشى مۇمكىن.
</S>
<S ID=27586>
   ئاپتونوم رايونىمىزدىكى چارۋىچىلىق كارخانىلىرىنىڭ ئالاقىدار خادىملىرىنىڭ مۆلچەرىچە، يازدىكى گۆش ئىستېمالى ئاشىدىغان پەسىلدە قوي گۆشىنىڭ باھاسىدا مەلۇم دەرىجىدە ئۆسۈش ئېھتىمالى بولسىمۇ، ئىچكىرى ئۆلكە قويلىرىنىڭ ۋە ئىمپورت قوي گۆشىنىڭ ئاپتونوم رايونىمىزغا كىرگۈزۈلۈشى، شۇنداقلا شىنجاڭ يەرلىك قويلىرىنىڭ قوتاندىكى يېتەرلىك قالدۇقى بازاردىكى گۆش باھاسىنىڭ ئۆرلەپ كەتمەسلىكىگە سەۋەب بولىدىكەن.
</S>
</TEXT>
/BODY
/DOC