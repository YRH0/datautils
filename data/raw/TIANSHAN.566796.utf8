<DOC>
<DOCID>TIANSHAN.566796</DOCID>
<HEADER>
<CLASS>ئوبزور</CLASS>
<DATE>2016-11-17 10:53:03</DATE>
</HEADER>
<BODY>
<HEADLINE>
<S ID=59950>
ئېكولوگىيەلىك مۇھىتنى ئاسراشنى كۈچەيتىپ، تىرىشىپ گۈزەل شىنجاڭ قۇرايلى
</S>
</HEADLINE>
<TEXT>
<S ID=59951>
 ج ك پ ئاپتونوم رايونلۇق 9–قۇرۇلتىيىنىڭ روھىنى ئۆگىنىش،ئىزچىللاشتۇرۇش توغرىسىدا(10)
</S>
<S ID=59952>
 گېزىتىمىز ئوبزورچىسى
</S>
<S ID=59953>
 ‹‹ياخشى ئېكولوگىيەلىك مۇھىت خەلق تۇرمۇشىغا ئەڭ ئومۇميۈزلۈك نەپ يەتكۈزىدىغان بەخت – سائادەت››. ئاپتونوم رايونىمىزنىڭ ئېكولوگىيەلىك مۇھىتى ناچار، ئېكولوگىيە بىخەتەرلىكى كەلگۈسى ئەۋلادلارغا مۇناسىۋەتلىك چوڭ ئىش.
</S>
<S ID=59954>
ج ك پ ئاپتونوم رايونلۇق 9 – قۇرۇلتىيىدا مۇنداق كۆرسىتىلدى: ئىجتىمائىي مۇقىملىق ۋە ئەبەدىي ئەمىنلىك باش نىشانىنى زىچ چۆرىدەپ، ئېكولوگىيەلىك مۇھىتنى ئاسراش قۇرۇلۇشىنى كۈچەيتىش كېرەك.
</S>
<S ID=59955>
بۇ مۇھىم تەدبىر ئاپتونوم رايونلۇق پارتكومنىڭ مۇھىت ئاسراش خىزمىتىنى پۇختا، ياخشى ئىشلەش ئىرادىسىنى تولۇق نامايان قىلدى.
</S>
<S ID=59956>
 ئېكولوگىيەلىك مۇھىتنى ئاسراش ھازىر ئەجىر قىلسا، كەلگۈسىدە پايدىسى كۆرۈلىدىغان ئىش.
</S>
<S ID=59957>
ئېكولوگىيەلىك مۇھىتنى ئاسراشنى كۈچەيتىپ، تىرىشىپ گۈزەل شىنجاڭ قۇرۇش شىنجاڭنىڭ ئىجتىمائىي مۇقىملىقىنى قوغداش ۋە ئەبەدىي ئەمىنلىكىنى ئىشقا ئاشۇرۇشنىڭ ئىچكى تەلىپى، دۆلەتنىڭ ئېكولوگىيە بىخەتەرلىكىگە كاپالەتلىك قىلىشتىكى كۈچلۈك تەدبىر، يىپەك يولى ئىقتىساد بەلبېغى قۇرۇلۇشىنى تېزلىتىشتىكى مۇھىم تىرەك، شىنجاڭنىڭ مۇھىتنى تۈزەش ئىقتىدارى ۋە تۈزەش سىستېمىسىنى زامانىۋىلاشتۇرۇشنى ئىلگىرى سۈرۈشنىڭ جىددىي ئېھتىياجى.
</S>
<S ID=59958>
 شىنجاڭنىڭ ياخشى ئېكولوگىيەلىك مۇھىتىنى ئاسراپ، يولداش شى جىنپىڭ يادرولۇقىدىكى پارتىيە مەركىزىي كومىتېتىنى خاتىرجەم قىلىپ، ياخشى ئېكولوگىيەلىك مۇھىت ئارقىلىق ئاپتونوم رايونىمىزدىكى ھەر مىللەت خەلقىگە بەخت – سائادەت يارىتىشتا ئىجادىي، ماس، يېشىل، ئوچۇق، ھەمبەھرە تەرەققىيات ئىدىيەسىنى يەنىمۇ مۇستەھكەم تۇرغۇزۇپ، مۇھىت ئاسراش ئېڭىنى كۈچەيتىپ، ئېكولوگىيەلىك مۇھىتنى قوغداش تۆۋەن چېكىگە قاتتىق ئەمەل قىلىپ، ئېكولوگىيەلىك مۇھىتنى ئاسراش قۇرۇلۇشىنى كۈچەيتىپ، بۇلغىنىشنىڭ ئالدىنى ئېلىش ۋە ئۇنى تىزگىنلەش سالمىقىنى زورايتىپ، سۇ بايلىقىنى باشقۇرۇشنى چىڭىتىپ، ئېكولوگىيەنى ئاسراش مەسئۇلىيىتىنى ئەمەلىيلەشتۈرۈپ، ئىشلەپچىقىرىشى تەرەققىي قىلغان، تۇرمۇشى باياشات، ئېكولوگىيەسى ياخشى مەدەنىي تەرەققىي قىلىش يولىدا قەتئىي تەۋرەنمەي مېڭىش كېرەك.
</S>
<S ID=59959>
ئىدىيە ھەرىكەتنىڭ باشلامچىسى، شۇنداقلا تەرەققىيات تەپەككۇرى، تەرەققىيات يۆنىلىشى، تەرەققىياتتىكى كۈچەش نۇقتىسىنىڭ مەركەزلىك ئىپادىسى.
</S>
<S ID=59960>
ئېكولوگىيەلىك مۇھىتنى ئاسراش قۇرۇلۇشىنى كۈچەيتىشتە، ئالدى بىلەن ئېكولوگىيەلىك مۇھىتنى ئاسراش ئېڭىنى كۈچەيتىش كېرەك.
</S>
<S ID=59961>
ئېكولوگىيەلىك مۇھىتنى ئاسرىغانلىق ئىشلەپچىقىرىش كۈچلىرىنى قوغدىغانلىق، يېشىللىق بايلىق دەيدىغان ئىدىيەنى مۇستەھكەم تۇرغۇزۇپ، يېشىل تەرەققىيات، دەۋرىي تەرەققىيات، تۆۋەن كاربونلۇق تەرەققىياتتا چىڭ تۇرۇپ، بايلىق تېجەش تىپىدىكى مۇھىت سۆيەر جەمئىيەت قۇرۇشنى تېزلىتىپ، ئىقتىسادىي تەرەققىيات ئاستىراق بولۇپ قالسىمۇ، ئېكولوگىيەلىك مۇھىتنى قۇربان قىلماستىن، تاغ – دەريالىرى گۈزەل، ئادەملىرى سەمىمىي، ئىناق – ئولتۇراقلىشىشقا ماس كېلىدىغان، يېشىل، تۆۋەن كاربونلۇق ئېكولوگىيە مەدەنىيلىكىگە ئىگە شىنجاڭنى تىرىشىپ قۇرۇش كېرەك.
</S>
<S ID=59962>
 ئېكولوگىيەلىك مۇھىتنى ئاسراش قۇرۇلۇشىنى كۈچەيتىشتە ھەرىكەتكە كېلىش ۋە ئىزچىللىقنى ساقلاش ئەڭ مۇھىم.
</S>
<S ID=59963>
تۈرلۈك خىزمەتلەرنى تولۇق ئەمەلىيلەشتۈرۈش، يىراق كەلگۈسىگىچە ئەمەلىيلەشتۈرۈش، تەدبىر چوقۇم ئەمەلىي بولۇش، تۈزۈم چوقۇم ئىنچىكە بولۇشى كېرەك. ئېكولوگىيەلىك مۇھىتنى ئاسراشنىڭ تۆۋەن چېكىگە قەتئىي رىئايە قىلىپ، پىلانلاش ۋە قۇرۇلۇش تۈرىنىڭ مۇھىت تەسىرىنى باھالاش تۈزۈمىنى قاتتىق ئىجرا قىلىپ، كەسىپ ئىجازىتى پاسسىپ تىزىملىكىنى تۈزۈپ، ‹‹ئۈچ يۇقىرى›› تۈرىنىڭ شىنجاڭغا كىرىشىنى قەتئىي مەنئى قىلىش، ئەڭ قاتتىق ئېكولوگىيەلىك مۇھىتنى ئاسراش تۈزۈمىنى ۋە بوشلۇقنى ئىشلىتىشنى باشقۇرۇش تۈزۈمىنى يولغا قويۇش كېرەك.
</S>
<S ID=59964>
ئېكولوگىيەلىك مۇھىتنى ئاسراش قۇرۇلۇشىنى كۈچەيتىشتە، نۇقتىلىق ئېكولوگىيە قۇرۇلۇشىنى پائال ئىلگىرى سۈرۈپ، ئېكولوگىيە بىخەتەرلىك توسۇقى بەرپا قىلىش كېرەك.
</S>
<S ID=59965>
بىر تۈركۈم زور ئېكولوگىيەلىك مۇھىتنى تۈزەش ۋە ئەسلىگە كەلتۈرۈش قۇرۇلۇشىنى يولغا قويۇپ، تۈزەش سالمىقىنى ئاشۇرۇپ، ئېكولوگىيەلىك مۇھىت تولۇقلىمىسى بېرىش مېخانىزمىنى ئورنىتىپ، ئادەم بىلەن تەبىئەتنىڭ ئېجىل – ئىناق تەرەققىي قىلىشى، مەڭگۈلۈك تەرەققىي قىلىشىنى ئىشقا ئاشۇرۇش كېرەك.
</S>
<S ID=59966>
بۇلغىنىشنىڭ ئالدىنى ئېلىش ۋە ئۇنى تىزگىنلەش سالمىقىنى ئاشۇرۇپ، نۇقتىلىق ساھەلەردىكى ئېنېرگىيە تېجەپ، بۇلغىما ئازايتىشنى قانۇن بويىچە ئىلگىرى سۈرۈپ، قالاق ئىشلەپچىقىرىش ئىقتىدارىنى شاللاش قەدىمىنى تېزلىتىپ، بۇلغىما چىقىرىشقا ئىجازەت بېرىش تۈزۈمىنى ئومۇميۈزلۈك يولغا قويۇپ، ئاتموسفېرا بۇلغىنىشى، سۇ بۇلغىنىشى، تۇپراق بۇلغىنىشىنىڭ ئالدىنى ئېلىش ۋە تىزگىنلەشنى كۈچەيتىش كېرەك.
</S>
<S ID=59967>
سۇ بايلىقىنى قاتتىق باشقۇرۇپ، سۇ بايلىقىنى باشقۇرۇشتىكى ‹‹ئۈچ قىزىل سىزىق››نى قەتئىي ئىزچىللاشتۇرۇپ ۋە ئەمەلىيلەشتۈرۈپ، سۇ بايلىقىنى ئېچىش، تىزگىنلەشنى قاتتىقلاشتۇرۇپ، تۈرلۈك تۈزۈملەرنى ئەستايىدىل ئىجرا قىلىپ، سۇ مەھسۇلاتىنى سۇغا ئاساسەن بەلگىلەش، يەرنى سۇغا ئاساسەن بەلگىلەش، شەھەرنى سۇغا قاراپ بەلگىلەش كېرەك؛ سۇ ئىشلىتىش ئۈنۈمىنى كونترول قىلىشنى چىڭىتىپ، سۇ بايلىقىنى تەڭشەش ئىقتىدارىنى ئۆستۈرۈپ، سۇ تېجەر جەمئىيەت بەرپا قىلىش كېرەك.
</S>
<S ID=59968>
 قاتتىق مەسئۇلىيەت تۈزۈمى ئېكولوگىيەلىك مۇھىتنى ئاسراشنىڭ كۈچلۈك ئارقا تىرىكى.
</S>
<S ID=59969>
ئېكولوگىيەلىك مۇھىتنى ئاسراش قۇرۇلۇشىنى كۈچەيتىشتە، ئېكولوگىيەنى ئاسراش مەسئۇلىيىتىنى ئەمەلىيلەشتۈرۈپ، ھەر دەرىجىلىك يەرلىك پارتكوملار رەھبەرلىك قىلىش، ھۆكۈمەت ئومۇمىي مەسئۇلىيەتنى ئۈستىگە ئېلىش، مۇھىت ئاسراش تارماقلىرى بىر تۇتاش نازارەت قىلىپ باشقۇرۇش، ئالاقىدار تارماقلار ئۆز مەسئۇلىيىتىنى ئادا قىلىشتەك ئۇنىۋېرسال باشقۇرۇش سىستېمىسىنى بەرپا قىلىپ ۋە مۇكەممەللەشتۈرۈپ، يەرلىك ھۆكۈمەتلەرنىڭ تەۋەلىك رايونىنىڭ مۇھىت سۈپىتىگە مەسئۇل بولۇش ۋە بۇلغىما چىقارغۇچىلارنىڭ بۇلغىما چىقىرىشىنى تۈزەشتىكى سۇبيېكتىپ مەسئۇلىيىتىنى ھەم ئېكولوگىيەلىك مۇھىتنى نازارەت قىلىپ باشقۇرۇش تۈزۈمى ۋە نەتىجە باھالاش تۈزۈمىنى ئەمەلىيلەشتۈرۈپ، ئېكولوگىيەلىك مۇھىتنى ئاسراش باھالاش چارىسى ۋە جاۋابكارلىقنى سۈرۈشتۈرۈش تۈزۈمىنى مۇكەممەللەشتۈرۈپ، ئېكولوگىيەلىك مۇھىتقا زىيان يەتكۈزگەنلەرنىڭ جاۋابكارلىقىنى ئۆمۈر بويى سۈرۈشتۈرۈش تۈزۈمىنى يولغا قويۇپ، شىنجاڭنىڭ ئاسمىنى كۆك، يەرلىرى يېشىل، سۈيى سۈزۈك بولۇشىغا كاپالەتلىك قىلىش كېرەك.
</S>
<S ID=59970>
 ج ك پ ئاپتونوم رايونلۇق 9 – قۇرۇلتىيى ئېكولوگىيەلىك مۇھىتنىڭ ياخشى ھالىتىنى ساقلاشنى بىزنىڭ ئاساسىي كۈرەش نىشانلىرىمىزنىڭ بىرى قىلىپ بېكىتتى، كەلگۈسىدە ئېكولوگىيەلىك مۇھىتنى ئاسراش بىرىنچى، دېگەن ئىدىيەدە باشتىن – ئاخىر چىڭ تۇرۇپ، تەرەققىياتنى ئېكولوگىيە بىخەتەرلىكىنى قوغداش ئاساسىدا ئىلگىرى سۈرۈپ، شىنجاڭنىڭ ھەر بىر تال گىياھ، ھەر بىر تامچە سۈيىنى ھەقىقىي ياخشى ئاسراپ، شىنجاڭنى ھەمىشە يېشىللىققا پۈركەنگەن، سۈيى سۈزۈك، ھاۋاسى ساپ ياخشى ماكانغا ئايلاندۇرۇشىمىز كېرەك.
</S>
<S ID=59971>

</S>
</TEXT>
/BODY
/DOC