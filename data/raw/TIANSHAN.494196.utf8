<DOC>
<DOCID>TIANSHAN.494196</DOCID>
<HEADER>
<CLASS>ئۈرۈمچى</CLASS>
<DATE>2016-01-29 12:04:11</DATE>
</HEADER>
<BODY>
<HEADLINE>
<S ID=7416>
1-مارتتىن باشلاپ ئۈرۈمچىدە ئوتتۇرا، باشلانغۇچ مەكتەپلەر ئەتراپىدىكى 50 مېتىر دائىرىدە تاماكا سېتىش چەكلىنىدۇ
</S>
</HEADLINE>
<TEXT>
<S ID=7417>
   ئۈرۈمچى شەھىرى 1-مارتتىن باشلاپ يېڭى نۇسخىدىكى «ئۈرۈمچى شەھىرىدە تاماكا پارچە سېتىش نۇقتىلىرىنى مۇۋاپىق ئورۇنلاشتۇرۇش لايىھەسى»نى ئىجرا قىلىپ، ئوتتۇرا، باشلانغۇچ مەكتەپ قورۇسى ئىچىدە ياكى مەكتەپ دەرۋازىسى ئەتراپىدىكى 50 مېتىر دائىرىدە تاماكا سېتىش نۇقتىسى ئورۇنلاشتۇرۇشنى چەكلەيدۇ.
</S>
<S ID=7418>
    ئۈرۈمچى شەھەرلىك تاماكا پارچە سېتىش نۇقتىسىنى مۇۋاپىق ئورۇنلاشتۇرۇش يىغىنى 27-يانۋار ئۈرۈمچىدە ئۆتكۈزۈلدى.
</S>
<S ID=7419>
ئۈرۈمچى شەھەرلىك خەلق قۇرۇلتىيى دائىمىي كومىتېتى قانۇن كومىتېتى، ئۈرۈمچى شەھەرلىك خەلق ھۆكۈمىتى قانۇن-تۈزۈم ئىشخانىسى، تەرەققىيات-ئىسلاھات كومىتېتى، سودا-سانائەتنى مەمۇرىي باشقۇرۇش ئىدارىسى، ج خ ئىدارىسى، قانۇن ئىجرا قىلىش ئىدارىسى، ئىستېمالچى، تىجارەتچى ۋەكىللەرنىڭ پۈتۈن بېلەت تاشلىشى بىلەن «يېڭى لايىھە» ماقۇللاندى.
</S>
<S ID=7420>
«يېڭى لايىھە» 1-مارتتىن باشلاپ ئىجرا قىلىنىدىغان بولۇپ، بۇنىڭدىن بۇرۇن يولغا قويۇلغان 2011-يىللىق «ئۈرۈمچى شەھىرىنىڭ تاماكا پارچە سېتىش نۇقتىسىنى ئورۇنلاشتۇرۇش لايىھەسى توغرىسىدىكى چارىسى» ئەمەلدىن قالدۇرۇلىدۇ.
</S>
<S ID=7421>
   ئوتتۇرا-باشلانغۇچ مەكتەپ ئەتراپىدا تاماكا پارچە سېتىش نۇقتىسى بولۇشنى چەكلەش ئۈچۈن، ئۈرۈمچى شەھەرلىك تاماكا سېتىش مەخسۇس ئىدارىسى 2015-يىلى 31-ئىيۇلدىن 2018-يىلى 31-دېكابىرغىچە ئوتتۇرا-باشلانغۇچ مەكتەپ ئەتراپىدىكى تاماكا سېتىش نۇقتىسىنى تازىلاپ رەتكە سېلىش خىزمىتىنى قانات يايدۇرىدىكەن.
</S>
<S ID=7422>
نۆۋەتتە، ئۈرۈمچى شەھىرىدە تاماكا مەخسۇس سېتىش نۇقتىسىدىن 13 مىڭ 600ى بار ئىكەن.
</S>
<S ID=7423>
      
</S>
</TEXT>
/BODY
/DOC