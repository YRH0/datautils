<DOC>
<DOCID>TIANSHAN.517208</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-13 13:18:26</DATE>
</HEADER>
<BODY>
<HEADLINE>
<S ID=24997>
قەشقەر ۋىلايىتى سۇغىرىش شارائىتىنى ياخشىلاپ، يېزا ئىگىلىكىنىڭ تەرەققىياتىنى ئىلگىرى سۈردى
</S>
</HEADLINE>
<TEXT>
<S ID=24998>
    ئابلىمىت سوپىھاجى خەۋەر قىلىدۇ: قەشقەر ۋىلايىتى مېخانىزمدا يېڭىلىق يارىتىپ، سېلىنمىنى زورايتىپ، بالدۇر تۇتۇش قىلىپ، ئېتىز – ئېرىق سۇ ئىنشائاتى قۇرۇلۇشى دولقۇنى قوزغاپ، يېزا، كەنتلەرنىڭ سۇغىرىش شارائىتىنى ياخشىلاپ، يېزا ئىگىلىكىنىڭ تەرەققىياتى ۋە زامانىۋىلىشىشىنى ئىلگىرى سۈرۈپ، دېھقانلارنىڭ كىرىمىنى كۆپەيتىپ، نامراتلىقتىن قۇتۇلۇشىنى كاپالەتكە ئىگە قىلدى.
</S>
<S ID=24999>
   بۇ ۋىلايەتتىكى ناھىيە(شەھەر)لەر بۇلتۇر قىشتىن بۇ يىل ئەتىيازغىچە ھەر تەرەپلىمە مەبلەغ توپلاپ، تۈرلەرنى بىرىكتۈرۈش ۋە يەرلىك مالىيە مەدەت بېرىش ئارقىلىق دېھقانلارنى ئېتىز – ئېرىق سۇ ئىنشائاتى قۇرۇلۇشىغا ئاتلىنىشقا يېتەكلىدى.
</S>
<S ID=25000>
نەتىجىدە، بۇلتۇر 10 – ئاينىڭ ئاخىرىدىن بۇ يىل 4 – ئاينىڭ باشلىرىغىچە، ئېتىز – ئېرىق سۇ ئىنشائاتى قۇرۇلۇشىغا 533 مىليون يۈەن مەبلەغ سېلىندى.
</S>
<S ID=25001>
بۇنىڭ ئىچىدە سۇغىرىشقا ئىشلىتىدىغان يۈرۈشلۈك ماشىنىلاشقان قۇدۇقتىن 2817 سى رېمونت قىلىنىپ، يۇقىرى ئۈنۈملۈك سۇ تېجەپ سۇغىرىش كۆلىمى يېڭىدىن 110 مىڭ 300 مو كۆپەيتىلدى، 340 مىڭ مو ئوتتۇرا، تۆۋەن ھوسۇللۇق ئېتىز ئۆزگەرتىلىپ، 1244 كىلومېتىر ئۆستەڭ چېپىلدى، 3 مىليون 330 مىڭ مو يەر سۇغىرىلىپ، سۇ ئامبارلىرىغا 393 مىليون كۇب مېتىر سۇ قاچىلاندى.
</S>
<S ID=25002>
يەكەن ناھىيەسى سۇغىرىشقا ئىشلىتىلىدىغان بارلىق ماشىنىلاشقان قۇدۇقلارغا سۇ سائىتى بېكىتىشنى باشلىدى، پوسكام، قەشقەر كوناشەھەر، پەيزاۋات، قاغىلىق، قەشقەر يېڭىشەھەر ناھىيەلىرى سۇغىرىش قۇدۇقلىرىنى سۇغۇرتىغا قاتناشتۇردى.
</S>
<S ID=25003>
يوپۇغا ناھىيەسىنىڭ تېرىم يېزىسى سەڭگىلەچ كەنتىدىكى ئون ئائىلىلىك دېھقان ھەمكارلىق كوپىراتىپى قۇرۇپ، 480 مو يەرنى مەركەزلىك تۈزلەپ پايدىلىنىشقا باشلىدى.
</S>
<S ID=25004>
‏
</S>
</TEXT>
/BODY
/DOC