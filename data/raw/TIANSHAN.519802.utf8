<DOC>
<DOCID>TIANSHAN.519802</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-04-26 16:12:09</DATE>
</HEADER>
<BODY>
<HEADLINE>
<S ID=26484>
كەنتكە چۈشكەن كادىرلار كەنتكە باقمىچىلىق بازىسى قۇرۇپ بەردى
</S>
</HEADLINE>
<TEXT>
<S ID=26485>
   ئابدۇغېنى ھاجىيۇپ، ئەكبەر ئىمام خەۋەر قىلىدۇ: بورتالا ئوبلاستلىق پارتكوم تەشكىلات بۆلۈمى، پېشقەدەم كادىرلار ئىدارىسىدىن بورتالا شەھىرىنىڭ چىندېل يېزىسى دىنجىك كەنتىگە چۈشكەن كادىرلار كەنتنىڭ ئاساسىي قاتلام پارتىيە تەشكىلىي قۇرۇلۇشىنى كۈچەيتىپ، كەنت كادىرلىرىنىڭ ئامما ئۈچۈن مۇلازىمەت قىلىش ئېڭىنى ئۆستۈردى ۋە كەنت كومىتېتى بىلەن ئاممىغا نەپ بېرىدىغان ئەمەلىي ئىشلارنى قىلىپ، ئاممىنى كەنت كومىتېتىغا زىچ ئۇيۇشتۇردى.
</S>
<S ID=26486>
   كەنتكە چۈشكەن كادىرلار ئائىلە زىيارىتى جەريانىدا، قىسمەن كەنت كادىرلىرىدا ئۆز رولىنى جارى قىلدۇرۇشى يېتەرلىك بولمايۋاتقانلىقى، مۇلازىمەت ئېڭىنىڭ تۆۋەنلىكى، ئامما بىلەن بولغان ئالاقىسى قويۇق بولماسلىق مەسىلىلىرىنىڭ ساقلانغانلىقىنى بايقاپ، ئاساسىي قاتلام پارتىيە تەشكىلىي قۇرۇلۇشىنى كۈچەيتىپ، كەنت كادىرلىرىنىڭ ئاكتىپلىقىنى قوزغىدى. ئالاقىدار تارماقلار بىلەن ئالاقىلىشىپ، 2 مىليون 400 مىڭ يۈەن تۈر مەبلىغى ھەل قىلىپ، 24 مو يەرگە 2600 كىۋادرات مېتىرلىق زامانىۋى قوتان سېلىپ، كالا، قوي باقمىچىلىق بازىسى قۇرۇپ، 200 تۇياق قوي بىلەن بۇ باقمىچىلىق بازىسىنى كەنتتىكى باقمىچى ھەسەنجان ئەمەتكە ھۆددە بەردى. ھەسەنجان ئەمەت باقمىچىلىق بازىسىنى ھۆددە ئالغاندىن كېيىن ئۆز يېنىدا بار پۇلنىڭ كەملىگەن قىسمىغا بانكىدىن قەرز ئېلىپ 300 تۇياق قوي، 100 كالا سېتىۋالدى ھەمدە سىلوس ئورىكى ياساتقۇزدى، بىر چۆپ توغراش ماشىنىسى، يەم – خەشەك توشۇش ئاپتوموبىلى قاتارلىقلارنى سېتىۋېلىپ، مەھەللىسىدىكى ئىش كۈتۈپ تۇرغان ئالتە ياشنى ئىشقا ئورۇنلاشتۇرۇپ، باقمىچىلىق بازىسىنى يېزا بويىچە كۆلىمى چوڭ قوي، كالا باقمىچىلىق بازىسى قىلىپ چىقتى. ھەسەنجان ئەمەت بىزگە: خىزمەت گۇرۇپپىسى تۈر مەبلىغى ھەل قىلىپ ئۆلچەملىك قوتان سېلىپ، 200 تۇياق قوي بىلەن قوتاننى ماڭا ھۆددە بەرگەندىن كېيىن قوتاندا 500دىن ئارتۇق قوي، 200دەك كالا باققىلى بولىدىغانلىقىنى ئۇقۇپ يەنە 300 تۇياق قوي، 100 كالا سېتىۋالدىم. مەن بۇ بازىنى ياخشى باشقۇرۇپ، ئىلمىي باقمىچىلىق ئارقىلىق كىرىمىمنى كۆپەيتىپ، ھەر يىلى قانچىلىق كىرىم قىلىشىمدىن قەتئىي نەزەر كەنتنىڭ نامرات، قىيىنچىلىقى بار ئائىلىلەرنىڭ تۇرمۇشىنى ياخشىلىشىغا ياردەم قىلىشى ئۈچۈن كەنتكە 100 مىڭ يۈەن بېرىپ، ھۆكۈمەتنىڭ ئىگىلىك تىكلىشىمنى ھەر جەھەتتىن قوللىغانلىقىغا رەھمىتىمنى بىلدۈرىمەن، دېدى.
</S>
<S ID=26487>
‏
</S>
</TEXT>
/BODY
/DOC