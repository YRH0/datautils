<DOC>
<DOCID>TIANSHAN.495192</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-02 13:15:59</DATE>
</HEADER>
<BODY>
<HEADLINE>
<S ID=8696>
كۇچا خەۋەرلىرى
</S>
</HEADLINE>
<TEXT>
<S ID=8697>
    * ئىختىيارىي مۇخبىرىمىز نىياز راھمان خەۋىرى: كۇچا ناھىيەسى بۇلتۇر مەخسۇس تۈر بويىچە نامراتلارنى يۆلەش، كەسىپلەر بويىچە نامراتلارنى يۆلەش، جەمئىيەت نامراتلارنى يۆلەش، نىڭبو شەھىرىنىڭ نىشانلىق ياردەم بېرىش تۈرىدىن نامراتلارنى يۆلەشتەك « تۆتنى بىر گەۋدىلەشتۈرۈش» مېخانىزمىنى ئورنىتىپ، نامراتلارنى يۆلەش تۈر مەبلىغىنىڭ ئىشلىتىلىش ئۈنۈمىنى ئۆستۈرۈپ، ئاپتونوم رايوننىڭ نامراتلارنى يۆلەش تۈر مەبلىغىدىن 22 مىليون 720 مىڭ يۈەننى قولغا كەلتۈرۈپ، ئۈچ كەنتىدىكى 1500 ئائىلە ، 5500 نوپۇسىنى نامراتلىقتىن قۇتۇلدۇردى .
</S>
<S ID=8698>
    * ئىختىيارىي مۇخبىرىمىز نىياز راھمان خەۋىرى: كۇچا ناھىيەسى بۇلتۇر 7840 ئائىلىلىك ئەمىن تاپقۇزۇپ خەلقنى بېيتىش قۇرۇلۇشى ، 693 يۈرۈش ئاممىۋىي ئىجارىلىك ئۆي قۇرۇلۇشى ، 500 يۈرۈش كەپە ئۆيلەرنى ئۆزگەرتىپ سېلىش قۇرۇلۇشىنى تاماملىغاندىن باشقا، خەلققە قولايلىق بازاردىن تۆتنى قۇرۇپ، « ھەممە ئائىلىلەرنى تۇتاشتۇرۇش » ئۈسكىنىسىدىن 5780 يۈرۈشنى يېڭىدىن ئورنىتىپ، 4700 ئائىلىگە تەبىئىي گازىنى يېڭىدىن كىرگۈزۈپ، 2000 ئائىلىگە بىخەتەر ئىچىملىك سۇنى يەتكۈزۈش قۇرۇلۇشى قارالىق يىل بېشىدا ۋەدە قىلغان « ئون تۈرلۈك خەلق تۇرمۇشى قۇرۇلۇشى» نىڭ تولۇق تاماملاپ، ھەر مىللەت ئاممىسىنى خەلق تۇرمۇشى قۇرۇلۇشى ئېلىپ كەلگەن بۇ ياخشى سىياسەتتىن مەنپەئەتلەندۈردى .
</S>
<S ID=8699>
    * ئىختىيارىي مۇخبىرىمىز نىياز راھمان خەۋىرى: كۇچا ناھىيەسى بۇلتۇر « قوش تىل » مائارىپنىڭ تەرەققىياتىنى ئىلگىرى سۈرۈش ۋە ئوقۇتۇش شارائىتىنى ياخشىلاش خىزمىتىنى مۇھىم خىزمەتلەر قاتارىدا چىڭ تۇتۇپ، « قوش تىل » مائارىنىڭ ئومۇمىلىشىش نىسبىتىنى %91.6گە يەتكۈزدى، يېزا-بازار كادىرلىرىنىڭ پەرزەنتلىرىنى پۈتۈن ھاۋالىلىق تەربىيەلەش « قوش تىل» باغچىسىنى پۈتكۈزۈپ ئىشقا كىرىشتۈردى.
</S>
<S ID=8700>
يېزا-بازارلاردىكى ئوتتۇرا – باشلانغۇچ مەكتەپ ياتاقلىرىنى رېمونت قىلىپ ئۆزگەرتىش قۇرۇلۇشىدىن 10 مىڭ كىۋادرات مېتىرنى تاماملاپ، مەجبۇرىيەت مائارىپ ئاساسىي ئاجىز بولغان 34 يېزا-كەنت مەكتىپىنى ئۆزگەرتتى .
</S>
<S ID=8701>
ئوقۇتۇش شارائىتىنىڭ ياخشىلىنىشىغا ئەگىشىپ، ئوقۇش يېشىدىكى ئۆسمۈرلەر، بالىلارنىڭ ئوقۇشقا كىرىش نىسبىتى ئايرىم–ئايرىم ھالدا % 100 ۋە % 100.37 گە يېتىپ، بۇلتۇر بۇ ناھىيە « مەملىكەت بويىچە مەجبۇرىيەت مائارىپى تەرەققىياتى ئاساسەن تەكشى ناھىيە » شەرىپىگە ئېرىشتى.
</S>
</TEXT>
/BODY
/DOC