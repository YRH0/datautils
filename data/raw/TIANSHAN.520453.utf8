<DOC>
<DOCID>TIANSHAN.520453</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-29 13:14:42</DATE>
</HEADER>
<BODY>
<HEADLINE>
<S ID=26667>
كۇچا دېھقانلىرى پۇرسەتنى تۇتۇپ ھەميېنىنى توملىدى
</S>
</HEADLINE>
<TEXT>
<S ID=26668>
    ئەھمەد ئىسمائىل خەۋەر قىلىدۇ: كۇچا ناھىيەسىنىڭ يېزا – بازارلىرىدىكى تامچى ۋە ئىشلەمچىلەر ھازىر ئەمىن تاپقۇزۇپ خەلقنى بېيىتىش ئۆيلىرىنىڭ سېلىنىۋاتقىنىدەك پۇرسەتنى چىڭ تۇتۇپ، قۇرۇلۇش ئورۇنلىرىدا ئىشلەپ ھەميېنىنى توملىدى.
</S>
<S ID=26669>
   بۇ ناھىيەنىڭ بېھىشباغ يېزىسىغا يېقىندا بېرىپ، يېزىدىكى كۆكتىكەن، بوستان قاتارلىق تۆت كەنتتىكى قۇرۇلۇش نۇقتىلىرىدا 200دىن ئارتۇق دېھقان تامچىنىڭ ئىشلەۋاتقانلىقىنى كۆردۈم. تامچى ئەھەت غوپۇر مۇنداق دېدى: ئىككى ھەپتىدىن بۇيان بۇ قۇرۇلۇش ئورنىدا ئىشلەپ، كۈندە 130 يۈەندىن ئىش ھەققى ئېلىۋاتىمەن، يېزا ئاچقان تامچىلىق كۇرسىغا قاتناشقاننىڭ پايدىسىنى كۆردۈم، مانا ھازىر سىرتقا چىقمايلا ئۆز جايىمىزدا پۇل تاپالايدىغان بولدۇق.
</S>
<S ID=26670>
   بۇ ناھىيە يېقىنقى يىللاردىن بۇيان، ئېشىنچا ئەمگەكچىلەرنى يۆتكەپ ئىشقا ئورۇنلاشتۇرۇشنى دېھقان – چارۋىچىلارنىڭ كىرىمىنى ئاشۇرۇشتىكى بەش چوڭ تۈۋرۈكلۈك كەسىپ قاتارىدا چىڭ تۇتۇپ، ئېشىنچا ئەمگەكچىلەرنى سىرتقا چىقىرىش بىلەن ئۆز جايىدا ئىشقا ئورۇنلاشتۇرۇشنى تەڭ تۇتتى. ناھىيە مالىيەسىدىن مەخسۇس مەبلەغ ئاجرىتىپ، ئېشىنچا ئەمگەكچىلەرنى ئېنىقلاپ، ئارخىپ تۇرغۇزۇپ، جەمئىيەت ئېھتىياجلىق كەسىپ تۈرلىرىنى تەسىس قىلىپ ۋە تەربىيەلەنگۈچىلەرنىڭ ئارزۇسىغا ئاساسەن ئىشلەپچىقىرىشنىڭ ئارىسال ۋاقىتلىرىدىن پايدىلىنىپ، كەسىپلەر بويىچە تەربىيەلىدى. بۇ ناھىيەدە 1 – پەسلىدە سەككىز قارار تامچىلىق كۇرسى ئېچىلىپ، لاياقەتلىك گۇۋاھنامىسى ئالغان دېھقان تامچى 2000دىن ئاشتى. ھازىر تەربىيەلەش كۇرسىغا قاتناشقان 3490 كىشى سىرتقا چىقماي ئىشىك ئالدىدىلا ئىش تاپتى.
</S>
<S ID=26671>
‏
</S>
</TEXT>
/BODY
/DOC