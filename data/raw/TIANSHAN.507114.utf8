<DOC>
<DOCID>TIANSHAN.507114</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-03-08 18:54:09</DATE>
</HEADER>
<BODY>
<HEADLINE>
<S ID=18473>
كىرېدىت كارتىسىنىڭ ۋاقىتلىق نورما ئۆستۈرۈشى توغرىسىدا نېمىلەرنى بىلىسىز؟
</S>
</HEADLINE>
<TEXT>
<S ID=18474>
   بايراملاردا كىرېدىت كارتىسى ئىستېمالى جانلىنىدۇ.
</S>
<S ID=18475>
مۇشۇنداق چاغلاردا كىرېدىت كارتىسى مەركىزىنىڭ كىرېدىت نورمىڭىزنىڭ ۋاقىتلىق ئۆستۈرۈلگەنلىكى توغرىسىدىكى ئۇقتۇرۇشنى تاپشۇرۇۋالىسىز.
</S>
<S ID=18476>
كەسپىي ئەربابلارنىڭ ئېيتىشىچە: ۋاقىتلىق ئۆستۈرۈلگەن نورمىنى قايتۇرۇشنىڭ ۋاقىت چەكلىمىسى بار بولۇپ، كارتا ئىگىسى قەرزنى ئەڭ تۆۋەن سومما ۋە مۇددەتكە بۆلۈپ قايتۇرۇشتىن بەھرىمەن بولالمايدۇ.
</S>
<S ID=18477>
چوقۇم بىر قېتىمدىلا تولۇق قايتۇرۇشى كېرەك ئىكەن.
</S>
<S ID=18478>
   ۋاڭ خانىم يېقىندا كىرېدىت كارتىسى مەركىزىنىڭ قىسقا ئۇچۇرىنى تاپشۇرۇۋالىدۇ.
</S>
<S ID=18479>
ئۇچۇردا: كىرېدىت خاتىرىڭىزگە ئاساسەن، كارتىڭىزنىڭ ئىناۋەت نورمىسى 15 مىڭ يۈەنگە ۋاقىتلىق ئۆستۈرۈلدى.
</S>
<S ID=18480>
مۇددىتى بۈگۈندىن باشلاپ 2016 – يىلى 3 – مارتقىچە، دېيىلگەن.
</S>
<S ID=18481>
   مۇخبىرنىڭ ئىگىلىشىچە، دۆلەت بايرىمى، ‹‹1 – ماي›› ئەمگەكچىلەر بايرىمى ۋە چاغانلىق دەم ئېلىش مەزگىلىدە، بانكىلارنىڭ كىرېدىت كارتا مەركىزى كارتا ئىگىسىنىڭ كۆپ سوممىلىق ئىستېمال قىلىشىغا قولايلىق بولۇشى ئۈچۈن، كىرېدىت خاتىرىسى ياخشى كارتا ئىگىلىرىنىڭ نورمىسىنى ۋاقىتلىق ئۆستۈرۈپ بېرىدىكەن، ئادەتتە بۇنىڭ مۇددىتى بىر ئاي بولىدىكەن.
</S>
<S ID=18482>
   نۆۋەتتە كىرېدىت كارتىسىنىڭ مۇددەتكە بۆلۈپ قەرز قايتۇرۇش ھەق نىسبىتى يۇقىرى بولۇپ، 12 ئايلىق مۇددەتكە بۆلۈپ قەرز قايتۇرۇش رەسمىيەت ھەق نىسبىتى %7.32 %8.8كىچە، 24 ئايلىقنىڭ %14.4 %18.24 كىچە ئىكەن.
</S>
<S ID=18483>
   دىققەت قىلىشقا ئەرزىيدىغىنى شۇكى، كىرېدىت كارتىسىنىڭ ۋاقىتلىق نورما ئۆستۈرۈشى بىلەن كىرېدىت كارتىسىنىڭ مۇقىم ئىناۋىتى ئوخشىمايدۇ.
</S>
<S ID=18484>
ۋاقىتلىق نورما ئۆستۈرۈلگەندە، قەرز شۇ قېتىملىق قەرز قايتۇرۇش كۈنىدە بىر قېتىمدىلا قايتۇرۇلۇشى لازىم.
</S>
<S ID=18485>
مۇددەتكە بۆلۈپ قايتۇرغىلى ۋە ئەڭ تۆۋەن قەرز قايتۇرۇش سوممىسى بويىچە قايتۇرغىلى بولمايدۇ، ئەگەر ۋاقىتلىق ئۆستۈرۈلگەن نورما ۋاقتىدا قايتۇرۇلمىسا، قەرەلى ئۆتۈپ كەتكەن، دەپ قارىلىدۇ.
</S>
<S ID=18486>
   ۋاقىتلىق ئۆستۈرۈلگەن نورمىنى ئۆز ۋاقتىدا قايتۇرمىسا قەرەلى ئۆتۈپ كەتكەن، دەپ قارىلىپ، كارتا تارقاتقان بانكا بەلگىلەنگەن قەرز قايتۇرۇش كۈنى ياكى كېيىنكى كۈنىدىن باشلاپ ئۆزلۈكىدىن ئۆسۈم ھېسابلاشقا باشلايدۇ.
</S>
<S ID=18487>
ئادەتتە كۈندىلىك ئۆسۈمى 10 مىڭدا بەش پىرسەنت بويىچە بولىدۇ، جەرىمانىمۇ ئېلىنىدۇ، جەرىمانە قايتۇرۇلمىغان سوممىنىڭ %3ى بويىچە بولىدۇ.
</S>
<S ID=18488>
زۇلئىپار ياسىن (ت)
</S>
<S ID=18489>
‏
</S>
</TEXT>
/BODY
/DOC