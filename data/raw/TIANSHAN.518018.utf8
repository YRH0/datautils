<DOC>
<DOCID>TIANSHAN.518018</DOCID>
<HEADER>
<CLASS>پەن – مائارىپ</CLASS>
<DATE>2016-04-15 18:21:26</DATE>
</HEADER>
<BODY>
<HEADLINE>
<S ID=25433>
باي ناھىيەسىدىكى ئۈچ مەكتەپنىڭ ئوقۇغۇچىلىرى ھەقسىز چۈشلۈك تاماق يېيەلەيدىغان بولدى
</S>
</HEADLINE>
<TEXT>
<S ID=25434>
    قۇربان سايىم خەۋەر قىلىدۇ: ‹‹بېيجىڭ ئىجتىمائىي پاراۋانلىق فوندى جەمئىيىتىنىڭ ھەقسىز چۈشلۈك تاماق فوندى›› 2014 – يىلى باي ناھىيەسىنىڭ باي بازىرى تۇزبېشى باشلانغۇچ مەكتىپىدە ھەقسىز چۈشلۈك تاماق بېرىش تۈرىنى يولغا قويغانىدى.
</S>
<S ID=25435>
    بۇ يىل يەنە يېزا مەكتىپىدىكى پىدائىيلار ۋە باي ناھىيەلىك ‹‹مۇزات پىدائىيلار ئەترىتى›› نىڭ ماسلاشتۇرۇشى، ناھىيەلىك مائارىپ ئىدارىسىنىڭ قوللىشى بىلەن، چەت – يىراق جايلاردىكى ئۈچ باشلانغۇچ مەكتەپ ئوقۇغۇچىلىرىغا ھەقسىز چۈشلۈك تاماق بېرىشنى ئىلتىماس قىلغانىدى.
</S>
<S ID=25436>
ھەقسىز چۈشلۈك تاماق فوندى خادىملىرى بۇ مەكتەپلەرنىڭ ئاشخانا شارائىتىنى تەكشۈرۈپ كۆرۈپ ئوقۇغۇچىلارغا ھەقسىز چۈشلۈك تاماق بېرىشنى تەستىقلىدى.
</S>
<S ID=25437>
بۇنىڭ بىلەن 12 – مارتتىن باشلاپ، سايرام بازىرىنىڭ يېڭىباغ باشلانغۇچ مەكتىپى، قاراباغ يېزىسىنىڭ كۆتەكتۇر باشلانغۇچ مەكتىپى ۋە ئومباش يېزىسىنىڭ ئۆتەڭ باشلانغۇچ مەكتىپىدە ئوقۇغۇچىلارغا ھەقسىز چۈشلۈك تاماق بېرىش تۈرى يولغا قويۇلۇپ، بۇ مەكتەپلەردىكى 611 ئوقۇتقۇچى – ئوقۇغۇچى ‹‹بېيجىڭ ئىجتىمائىي پاراۋانلىق فوندى جەمئىيىتى ھەقسىز چۈشلۈك تاماق فوندى›› ئەترىتىنىڭ ياردىمىدە ھەقسىز چۈشلۈك تاماق يېيىش ئىمكانىيىتىگە ئېرىشتى.
</S>
<S ID=25438>
‏
</S>
</TEXT>
/BODY
/DOC