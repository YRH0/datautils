<DOC>
<DOCID>TIANSHAN.538864</DOCID>
<HEADER>
<CLASS>مەملىكەت</CLASS>
<DATE>2016-08-04 18:04:53</DATE>
</HEADER>
<BODY>
<HEADLINE>
<S ID=37067>
ئاي پەرىسى ئۈچىنچى نومۇر 19 ئاي ۋەزىپە ئىجرا قىلدى
</S>
</HEADLINE>
<TEXT>
<S ID=37068>
　　مۇخبىرنىڭ دۆلەت مۇداپىئە پەن تېخنىكىسى سانائەت ئىدارىسىدىن ئىگىلىشىچە، دۇنيا بويىچە ئاي شارىدىكى خىزمەت ۋاقتى ئەڭ ئۇزۇن قونغۇچ ــ ئاي پەرىسى ئۈچىنچى نومۇرنىڭ قونغۇچىسىنىڭ ئايغا چىققىنىغا 31 ئاي بولغان، بۇ ئۇنىڭ ۋەزىپە ئۆتەش مۇددىتىدىن 19 ئاي كۆپ، ئاي پەرىسى ئۈچىنچى نومۇر يەنىلا خىزمەت قىلىۋاتقان بولۇپ، 28-ئىيۇل دەل ۋاقىتىدا 33-ئايلىق ئاي كېچىسى دەم ئېلىش مەزگىلىگە كىرگەن.
</S>
<S ID=37069>
　　ئىگىلىنىشىچە، بىر ئاي كېچىسى ئۇزۇنلۇقى تەخمىنەن يەر شارىدىكى 14 كۈنگە باراۋەر ئىكەن، ئايدا كېچە بولغاندا ھاۋا ناھايىتى سوغۇق بولۇپ، تېمپېراتۇرا نۆلدىن تۆۋەن 180 سېلسىيە گىرادۇسقا چۈشىدىكەن، ئاي پەرىسى ئۈچىنچى نومۇرنىڭ قونغۇچىسىنىڭ بۇ قېتىم ئاي كېچىسى دەم ئېلىش مەزگىلىگە كىرىشى كەچتە ئۇخلىغانغا باراۋەر بولۇپ، بۇ جەرياندا كۈچ قۇۋۋەت توپلاپ، ئۆزىنى تۈزەپ قاتتىق سوغۇق كېچىنى ئۆتكۈزىدىكەن، ئاي پەرىسى ئۈچىنچى نومۇر قونغۇچىسىنىڭ لايىھەدىكى ئۆمرى بىر يىل، ئاي ناملىق ئاي شارى ماشىنىسىنىڭ لايىھەدىكى ئۆمرى ئۈچ ئاي، 2013-يىلى 14-ئۆكتەبىر ئايغا يۇمشاق قونۇش ئىشقا ئاشقاندىن كېيىن ئېلىمىزنىڭ ئاي شارى تەكشۈرگۈچىسىنىڭ ئەمەلىي خىزمەت ۋاقتى تەسەۋۋۇردىن خېلىلا ئېشىپ كەتكەن.
</S>
<S ID=37070>
　　جۇڭگو پەنلەر ئاكادېمىيەسىنىڭ ئاكادېمىكى، ئاي پەرىسى بىرىنچى نومۇر سىستېمىسىنىڭ باش قوماندانى قوشۇمچە باش لايھىلىگۈچىسى يې پېيجيەن مۇنداق دېدى: بۇ بىزنىڭ ئاي شارى تەكشۈرگۈچىمىزنىڭ ئۆمرى ئۇزۇن بولۇش، لايىھەسى ئىشەنچىلىك بولۇشىغا ياردەم بەردى، شۇنداقلا بۇ ئېلىمىزدە ئىشلەپچىقىرىلغان تۇنجى ئەسۋابنى باھالاشقا پايدىلىق.
</S>
</TEXT>
/BODY
/DOC