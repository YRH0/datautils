<DOC>
<DOCID>TIANSHAN.531064</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-06-28 12:37:03</DATE>
</HEADER>
<BODY>
<HEADLINE>
<S ID=31612>
بايىنغولىن ئوبلاستىدا رادىيو–تېلېۋىزىيە تورىنىڭ قاپلىنىش دائىرىسى يەنىمۇ كېڭەيدى
</S>
</HEADLINE>
<TEXT>
<S ID=31613>
   ئالىمجان ئازاد خەۋەر قىلىدۇ: ھازىر بايىنغولىن ئوبلاستىدا ئوبلاست دەرىجىلىك رادىيو ئىستانسىسىدىن بىرسى، تېلېۋىزىيە ئىستانسىسىدىن بىرسى، ۋىرات موڭغۇل تىلىدىكى تېلېۋىزىيە تەرجىمە مەركىزىدىن بىرسى بار؛ ناھىيە دەرىجىلىك رادىيو – تېلېۋىزىيە ئىستانسىسىدىن سەككىزى، 79 يېزا – بازاردا رادىيو – تېلېۋىزىيە پونكىتى بار؛ ساھەلەر بويىچە ئوتتۇرا دولقۇنلۇق رادىيو پىروگراممىلىرىنى ئۇلاپ ئاڭلىتىش ئىستانسىسى ئۈچكە، چاستوتىسى تىزگىنلىنىدىغان پىروگراممىلارنى ئۇلاپ تارقىتىش ئىستانسىسى 42 گە، تېلېۋىزىيە پىروگراممىلىرىنىئۇلاپ تارقىتىش ئىستانسىسى 37 گە يەتكۈزۈلدى؛ سىملىق تېلېۋىزىيە تورىنىڭ ئومۇمىي ئۇزۇنلۇقى 3280 كىلومېتىرغا، سىملىق تېلېۋىزىيە ئابۇنىچىسى 240 مىڭ ئائىلىلىككە، سىملىق رەقەملىك تېلېۋىزىيە ئابۇنىچىسى 50 مىڭ ئائىلىلىككە يەتتى. ‹‹رادىيو – تېلېۋىزىيە پىروگراممىلىرىنى ھەممە ئائىلىلەرگە يەتكۈزۈش›› قۇرۇلۇشى بويىچە تاغلىق رايون ۋە دېھقانچىلىق – چارۋىچىلىق رايونلىرىدىكى42 مىڭ 206 ئائىلىلىككە رادىيو – تېلېۋىزىيە پىروگراممىسى يەتكۈزۈلۈپ، قاپلىنىش دائىرىسى 140 مىڭغا يېقىن كىشىگە يەتتى. ‹‹رادىيو – تېلېۋىزىيە پىروگراممىلىرىنى ھەممە ئائىلىلەرگە يەتكۈزۈش›› قۇرۇلۇشى بويىچە 64 مىڭ ئائىلىلىككە رادىيو – تېلېۋىزىيە پىروگراممىسى يەتكۈزۈلۈپ، قاپلىنىش دائىرىسى 240 مىڭغا يېقىن كىشىگە يەتتى.
</S>
</TEXT>
/BODY
/DOC