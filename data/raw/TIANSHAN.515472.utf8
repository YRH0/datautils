<DOC>
<DOCID>TIANSHAN.515472</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-07 13:06:37</DATE>
</HEADER>
<BODY>
<HEADLINE>
<S ID=23987>
مەكىتتىكى دېھقانلار گىلەمچىلىك كەسپىي ھەمكارلىق كوپىراتىپلىرىغا ئەزا بولۇپ تۇرمۇشىنى ياخشىلىدى
</S>
</HEADLINE>
<TEXT>
<S ID=23988>
   رازىيە راھمان خەۋەر قىلىدۇ: مەكىت ناھىيەسىنىڭ يانتاق يېزىسى كۆكتىكەن كەنتىدىكى ‹‹دولان›› گىلەمچىلىك كەسپىي ھەمكارلىق كوپىراتىپى بۇلتۇر قۇرۇلغاندىن بۇيان، ئەزالىرىنىڭ كىشى بېشى ئايلىق كىرىمى ئوتتۇرىچە 2000 يۈەندىن ئاشتى.
</S>
<S ID=23989>
مەكىت ناھىيەسىدە مۇشۇنداق قولدا گىلەم توقۇش ھەمكارلىق كوپىراتىپلىرى يېقىنقى يىللاردىن بۇيان تېز كۆپىيىپ، گىلەم توقۇش ئاياللارنىڭ بېيىش يولىغا مېڭىشىدىكى ئاساسلىق كىرىم مەنبەسىگە ئايلاندى.
</S>
<S ID=23990>
   بۇ يىل 45 ياشقا كىرگەن ئامانگۈل قۇۋاننىڭ 20 نەچچە يىللىق گىلەم توقۇش تەجرىبىسى بار بولۇپ، ئۇ ئىلگىرى ماتېرىيال كىرگۈزۈش، توقۇش ھەم سېتىش ھالقىلىرىغا ئۆزى يالغۇز چاپاتتى.
</S>
<S ID=23991>
2014 – يىلىنىڭ ئاخىرى مەكىت ناھىيەلىك پارتكوم، خەلق ھۆكۈمىتى، مەكىت ناھىيەلىك ئادەم كۈچى بايلىقى ۋە ئىجتىمائىي كاپالەت ئىدارىسىنىڭ دۇكان ئورنى ھەل قىلىپ بېرىشى بىلەن ئامانگۈل كەنت ئاھالە كومىتېتىنىڭ ھويلىسىدا گىلەم توقۇش دۇكىنى ئېچىپ، ئىككى گىلەم توقۇش جازىسى سېتىۋالدى.
</S>
<S ID=23992>
كۆكتىكەن كەنتىدىكى بۇ تۇنجى ‹‹دولان›› قولدا توقۇلغان گىلەمچىلىك كەسپىي كوپىراتىپى قۇرۇلغاندىن بۇيان 30دىن ئارتۇق دېھقان كوپىراتىپقا ئەزا بولۇپ، كۆڭۈلدىكىدەك كىرىم قىلالايدىغان بولدى.
</S>
<S ID=23993>
‏
</S>
</TEXT>
/BODY
/DOC