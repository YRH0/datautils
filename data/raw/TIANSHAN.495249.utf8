<DOC>
<DOCID>TIANSHAN.495249</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-02 15:37:27</DATE>
</HEADER>
<BODY>
<HEADLINE>
<S ID=8748>
كۇچا ناھىيەسىدە بۇلتۇر 5901 ئاھالە نامراتلىق قالپىغىنى چۆرۈپ تاشلىدى
</S>
</HEADLINE>
<TEXT>
<S ID=8749>
    ئىختىيارىي مۇخبىرىمىز ئەھمەد ئىسمائىل خەۋىرى: كۇچا ناھىيەلىك نامراتلارنى يۆلەش ئىشخانىسىدىن ئىگىلىشىمچە، بۇلتۇر ، كۇچا ناھىيەسى دۆلەتنىڭ نامرات رايونلار ۋە نامرات ئاھالىلەرنى قوللاش توغرىسىدىكى بىر قاتار ئېتىبار بېرىش سىياسەتلىرىنى ئىزچىل ئەمەلىيلەشتۈرۈپ، دۆلەتنىڭ 26مىليون 750مىڭ يۈەن مەخسۇس تۈر مەبلىغىدىن تولۇق پايدىلىنىپ، نامراتلارنى مەخسۇس يۆلەش، كەسىپ جەھەتتىن يۆلەش، جەمئىيەتنىڭ ياردىمى بىلەن يۆلەش، نىشانلىق ياردەم بېرىۋاتقان ئورۇنلار يۆلەشتىن ئىبارەت «تۆت بىر گەۋدىلەشكەن» يۆلەش خىزمەت مېخانىزمىنى يولغا قويۇپ، ئەمەلىي ئۈنۈمگە ئېرىشتى.
</S>
<S ID=8750>
    كۇچا ناھىيەلىك پارتكوم، خەلق ھۆكۈمىتى «ئەل رايىنى بىلىش، ئەلگە نەپ يەتكۈزۈش، ئەلنى مايىل قىلىش» خىزمەت ئەترەتلىرىنىڭ خىزمەتلىرىگە بىرلەشتۈرۈپ، كەسپلەشتۈرۈپ نامراتلىقتىن قۇتۇلدۇرۇش، مالىيە ئارقىلىق ، ئېنىق ئۆلچەم بويىچە نامراتلىقتىن قۇتۇلدۇرۇش، ئېشىنچا ئەمگەك كۈچلىرىنى تەربىيەلەش قاتارلىق تۈرلۈك شەكىللەر ئارقىلىق شەرتكە ئۇيغۇن كەلگەن نامرات ئائىلىلەرنىڭ ئۆزىنى تەرەققىي قىلدۇرۇش ئىقتىدارىنى ئۆستۈرۈشىگە ئەمەلى ياردەم بېرىپ، ئۇلارنىڭ كىرىمىنى ئۈنۈملۈك ئاشۇرغان.
</S>
<S ID=8751>
بۇلتۇر ناھىيە بويىچە سېلىنغان نامراتلىقتىن قۇتۇلدۇرۇش مەبلىغى 26 مىليون 750مىڭ يۈەنگە يەتكەن.
</S>
<S ID=8752>
بۇنىڭ ئىچىدە مەركەز ۋە ئاپتونوم رايوننىڭ نامراتلارنى يۆلەش مەبلىغى 18 مىليون 10 مىڭ يۈەن، ۋىلايەت مالىيەسى يۈرۈشتۈرگىنى 3 مىليون 730 مىڭ يۈەن، ناھيە مالىيەسى يۈرۈشتۈرگىنى 5 مىليون 210 مىڭ يۈەن، مەبلەغنىڭ تۈرتكىسى ۋە پارتىيە ھۆكۈمەتنىڭ نامراتلارنى يۆلەشتىكى تۈرلۈك ئېتىبار بېرىش سىياسىتىنىڭ ئەۋزەللىكى بىلەن بۇلتۇر بۇ ناھىيەدە 1532ئائىلە، 5901ئاھالە نامراتلىق قالپىغىنى چۆرۈپ تاشلىدى.
</S>
</TEXT>
/BODY
/DOC