<DOC>
<DOCID>TIANSHAN.516361</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-12 13:16:46</DATE>
</HEADER>
<BODY>
<HEADLINE>
<S ID=24734>
قەشقەر يېڭىشەھەر ناھىيەسىدە كالا باقمىچىلىرى كۆپەيدى
</S>
</HEADLINE>
<TEXT>
<S ID=24735>
   سابىرجان سىيىت خەۋەر قىلىدۇ: قەشقەر يېڭىشەھەر ناھىيەسى كالا باقمىچىلىقىنى دېھقانلارنىڭ كىرىمىنى ئاشۇرۇشتىكى نۇقتىلىق كەسىپ قاتارىدا تۇتۇپ، كالا باققان ئائىلىلەرنى ئېتىبار سىياسەتلەردىن بەھرىمەن قىلغاندىن باشقا، چارۋىچىلىق تارماقلىرىدىكى پەن – تېخنىكا خادىملىرىنى دېھقان – چارۋىچىلارنىڭ بوغاز كالىلارنى بېقىش – ئاسراش، نەسىللەندۈرۈش، كېسەلدىن مۇداپىئە كۆرۈش، داۋالاش، تۆل ئېلىش، يۇقۇملۇق كېسەلنىڭ ئالدىنى ئېلىشىغا تېخنىكىلىق يېتەكچىلىك قىلىشقا تەشكىللىگەنلىكتىن، دېھقان – چارۋىچىلارنىڭ كالا بېقىش قىزغىنلىقى يۇقىرى كۆتۈرۈلۈپ، ناھىيە بويىچە بېقىلغان كالا 100 مىڭدىن ئاشتى.
</S>
<S ID=24736>
   باغچى يېزىسىنىڭ ئاقمىچىت 8 – كەنتى 3 – مەھەللىسىدىكى تۇرسۇنجان ئابدۇرېشىت مۇنداق دېدى: مەن كالا باقمىچىلىقى بىلەن شۇغۇللانغىلى بەش يىل بولدى، بىر قېتىمدا 15 كالا بورداپ سېتىۋاتىمەن، بىر يىلدا بەش قېتىم كالا بورداپ چىقىرىمەن، بۇنىڭدىن كېيىن كالا باقمىچىلىق كۆلىمىنى كېڭەيتىشنى پىلانلاۋاتىمەن.
</S>
<S ID=24737>
   باغچى يېزىلىق چارۋا مال دوختۇرلۇق پونكىتىنىڭ باشلىقى ئوسمان ئەخمەت مۇنداق دېدى: يېزىمىزدا كالا بورداقچىلىق ئائىلىسى 60تىن ئاشىدۇ، بىز بۇنىڭدىن كېيىن يېتەكلەش، تېخنىكىلىق ياردەم بېرىش ئارقىلىق كالا باقمىچىلىقى ئائىلىسىنى 100 گە يەتكۈزۈپ، بازارنى يېتەرلىك سۈت، گۆش بىلەن تەمىنلەپ، دېھقانلارنىڭ بېيىش قەدىمىنى تېزلىتىش كە تۈرتكە بولىمىز.
</S>
<S ID=24738>
‏
</S>
</TEXT>
/BODY
/DOC