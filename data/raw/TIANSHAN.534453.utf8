<DOC>
<DOCID>TIANSHAN.534453</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-07-13 12:44:06</DATE>
</HEADER>
<BODY>
<HEADLINE>
<S ID=33156>
جېجياڭلىق سودىگەرلەر ئۇيۇشمىسى چىمبۇلاقلىقلارغا 200 مىڭ يۈەن ياردەم قىلدى
</S>
</HEADLINE>
<TEXT>
<S ID=33157>
   مەڭلىك ئىمىن خەۋەر قىلىدۇ: بايىنغولىن ئوبلاستىدىكى جېجياڭلىق سودىگەرلەر ئۇيۇشمىسى يېقىندا ئۆزلىرىنىڭ يۆلەش نۇقتىسى بولغان چەرچەن ناھىيەسىنىڭ قوراملىق يېزىسى چىمبۇلاق كەنتىدىكى چارۋىچىلارنىڭ ئۇن زاۋۇتى قۇرۇشى ئۈچۈن 200 مىڭ يۈەن پۇل ياردەم قىلدى.
</S>
<S ID=33158>
   چىمبۇلاق كەنتى چەت، نامرات تاغلىق كەنت بولۇپ، كەنتتىكى چارۋىچىلار قۇراملىق يېزىسىنىڭ چارۋىچىلارنى مۇقىم ئولتۇراقلاشتۇرۇش نۇقتىسى بولغان باشكېچىك كەنتىگە كۆچۈرۈلۈپ مۇقىم ئولتۇراقلاشتۇرۇلغان. بۇ كەنتتە ھازىرغىچە ئۇن زاۋۇتى بولمىغانلىقتىن، چارۋىچىلار ئۇن تارتقۇزۇش ئۈچۈن 50 كىلومېتىر يول يۈرۈپ ناھىيە بازىرىغا باراتتى. چارۋىچىلارنىڭ بۇ قىيىنچىلىقىنى ھەل قىلىپ كەنتكە ئۇن زاۋۇتى قۇرۇپ بېرىش ئۈچۈن جېجياڭلىق سودىگەرلەر ئۇيۇشمىسى يېقىندا بۇ كەنتكە 200 مىڭ يۈەن پۇل ياردەم قىلدى. كەنتتە ئۇن زاۋۇتى قۇرۇلىدىغانلىقىنى ئاڭلىغان چارۋىچىلار بەكلا خۇش بولدى. چارۋىچى توختى سۇلايمان مۇنداق دېدى: ئىلگىرى ئۇن تارتىش ئۈچۈن 50 كىلومېتىر يىراقلىقتىكى ناھىيە بازىرىغا 40 يۈەن كىرا قىلىپ بېرىپ كېلەتتۇق، ئەمدى كارخانىچىلارنىڭ ياردىمى بىلەن مەھەللىمىزدىلا ئۇن زاۋۇتى قۇرۇلىدىغان بوپتۇ، بۇنىڭدىن ئىنتايىن خۇشال بولدۇم، ئۇن زاۋۇتى پۈتسە كىرا پۇلىمىز ۋە ۋاقتىمىز تېجىلىپ، بۇ جەھەتتىكى ئىشىمىز زور قولايلىقلىشىدۇ، شۇڭا ئۇن زاۋۇتىنىڭ تېزرەك پۈتۈپ ئىشقا كىرىشتۈرۈلۈشىنى ئۈمىد قىلىمەن.
</S>
</TEXT>
/BODY
/DOC