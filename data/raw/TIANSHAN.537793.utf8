<DOC>
<DOCID>TIANSHAN.537793</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-07-29 12:21:43</DATE>
</HEADER>
<BODY>
<HEADLINE>
<S ID=35459>
خىزمەت گۇرۇپپىسى دېھقان ئىشلەمچىلەرنىڭ نېسى قالغان ئىش ھەققىنى نەقلەشتۈرۈپ بەردى
</S>
</HEADLINE>
<TEXT>
<S ID=35460>
   ئابدۇسالام نىياز خەۋەر قىلىدۇ: ئۇچتۇرپان ناھىيەلىك دۆلەت زېمىن بايلىقى ئىدارىسىنىڭ قانۇن ئىجراسىنى تەكشۈرۈش چوڭ ئەترىتىدىن يار كۆۋرۈك يېزىسىنىڭ سېدە كەنتىگە چۈشكەن ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمەت گۇرۇپپىسى يېقىندا كەنتتىكى تۆت دېھقان ئىشلەمچىنىڭ نېسى قالغان ئىش ھەققىنى نەقلەشتۈرۈپ بېرىپ، ‹‹ئىككىنى ئۆگىنىش، بىر بولۇش›› تەربىيە پائالىيىتىنى ئەمەلىيەتتە كۆرسەتتى.
</S>
<S ID=35461>
   سېدە كەنتىدىكى ئاقنىياز مۇھەممەت قاتارلىق تۆت دېھقان بۇلتۇر 5 – ئاينىڭ 12 – كۈنىدىن باشلاپ، مەلۇم قۇرۇلۇش ئورنىدا ئىشلەپ، ئىش ھەققىنى قۇرۇلۇش پۈتكەندە ئالىدىغانغا كېلىشكەنىدى، بىراق قۇرۇلۇش ھۆددىگىرى قۇرۇلۇش پۈتكەندىن كېيىنمۇ سەۋەب كۆرسىتىپ، بۇ تۆت ئىشلەمچىنىڭ 48 مىڭ يۈەن ئىش ھەققىنى ھازىرغا قەدەر بەرمىگەنىدى.
</S>
<S ID=35462>
ئامالسىز قالغان ئاقنىياز مۇھەممەت قاتارلىقلار بۇ ئەھۋالنى كەنتكە چۈشكەن خىزمەت گۇرۇپپىسىغا ئىنكاس قىلدى.
</S>
<S ID=35463>
خىزمەت گۇرۇپپىسىدىكى كادىرلار بۇ ئىشقا جىددىي قاراپ، ئالاقىدار ئورۇنلار بىلەن ئالاقىلىشىپ، ئىش ھەققىنى كەينىگە سۆرەش سەۋەبلىك كېلىپ چىققان زىددىيەتنى كېلىشتۈردى ھەمدە يېقىندا ئاقنىياز مۇھەممەت قاتارلىق تۆت دېھقان ئىشلەمچىنىڭ نېسى قالغان 48 مىڭ يۈەن ئىش ھەققىنى ئېلىپ بەردى.
</S>
</TEXT>
/BODY
/DOC