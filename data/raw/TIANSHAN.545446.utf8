<DOC>
<DOCID>TIANSHAN.545446</DOCID>
<HEADER>
<CLASS>خەلقئارا</CLASS>
<DATE>2016-08-31 10:34:13</DATE>
</HEADER>
<BODY>
<HEADLINE>
<S ID=44256>
ئەرەب بىرلەشمە خەلىپىلىكىنىڭ زۇڭلىسى ھۆكۈمەت ئورۇنلىرىنى تۇيۇقسىز تەكشۈردى
</S>
</HEADLINE>
<TEXT>
<S ID=44257>
   ئەرەب بىرلەشمە خەلىپىلىكىنىڭ مۇئاۋىن زۇڭتۇڭى، قوشۇمچە زۇڭلىسى، دۇبەي خەلىپىسى مۇھەممەد بىن راشىد ماختۇم 28-ئاۋغۇست ئەتىگەندە ھۆكۈمەت ئورۇنلىرىنى تۇيۇقسىز تەكشۈرۈپ، ئىش ئورنىغا كەلمىگەن يۇقىرى دەرىجىلىك ئەمەلدارلارنى بايقىغان.
</S>
<S ID=44258>
بۇ كۈنى يەكشەنبە بولسىمۇ، لېكىن ئەرەب بىرلەشمە خەلىپىلىكىنىڭ نورمال خىزمەت كۈنى ئىدى.
</S>
<S ID=44259>
«دېڭىز قولتۇقى خەۋەرلىرى گېزىتى»نىڭ خەۋىرىگە قارىغاندا، ئەتىگەندە ئىش ئورنىنى تەكشۈرۈش ماختۇمنىڭ ئادىتى بولۇپ، ئۇ ھەر قايسى ئورۇنلارنى ئۆزى بىۋاسىتە تەكشۈرۈش ئارقىلىق، ھۆكۈمەت مەمۇرىي ئاپپاراتلىرىنى ئەڭ يۇقىرى ئۆلچەمگە يەتكۈزۈشنى ئويلايدىكەن.
</S>
<S ID=44260>
ماختۇم شۇ كۈنى چۈشتىن بۇرۇن سائەت 7:30 دىن باشلاپ ئىش ئورۇنلىرىنى تەكشۈرۈشنى باشلىغان.
</S>
<S ID=44261>
بۇ كۈنى ئۇ دۇبەي ئىقتىساد مىنىستىرلىقى، زېمىن مىنىستىرلىقى، شەھەرلىك ھۆكۈمەت ھەمدە دۇبەي ئايرودۇرۇمى قاتارلىق ئورۇنلارنى تۇيۇقسىز تەكشۈرگەن.
</S>
<S ID=44262>
ھۆكۈمەت تاراتقۇسى ئىشخانىسىنىڭ مەسئۇلى مونا ئامارىنىڭ بىلدۈرۈشىچە، ماختۇم شۇنداق بىر ئۇچۇرنى يەتكۈزمەكچى بولغان: «يۇقىرى قاتلامدىكىلەر ئالدى بىلەن ۋاقتىدا ئىشقا كېلىشنى ئىشقا ئاشۇرۇشى كېرەك».
</S>
<S ID=44263>
«دېڭىز قولتۇقى ۋاقىت گېزىتى» خەۋىرىگە قارىغاندا، ماختۇم خىزمەتلەرنى تۇيۇقسىز تەكشۈرگەندىن كېيىن، 9 نەپەر يۇقىرى دەرىجىلىك ئەمەلدارنىڭ ۋەزىپىسى ئېلىپ تاشلانغان.
</S>
</TEXT>
/BODY
/DOC