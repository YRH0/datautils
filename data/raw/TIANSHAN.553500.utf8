<DOC>
<DOCID>TIANSHAN.553500</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-09-28 12:11:14</DATE>
</HEADER>
<BODY>
<HEADLINE>
<S ID=51159>
قەشقەر «سۆي كىتاب» سۆھبىتى ئىلمىي جەمئىيىتى «مۇھىم سۆز» نى ئەستايىدىل ئۆگەندى
</S>
</HEADLINE>
<TEXT>
<S ID=51160>
   ئىختىيارىي مۇخبىرلىرىمىز تاھىرجان ئاتاۋۇللا، مەۋلانجان ئابلەتلەر خەۋىرى: 24-سېنتەبىر چۈشتىن كېيىن، قەشقەر «سۆي كىتاب» سۆھبىتى ئىلمىي جەمئىيىتى ئەزالىرى بىر يەرگە جەم بولۇپ، ئاپتونوم رايوننىڭ باش شۇجى شى جىنپىڭ ئوتتۇرىغا قويغان شىنجاڭ خىزمىتى باش نىشانىنى چوڭقۇر ئىزچىللاشتۇرۇش ۋە ئەمەلىيلەشتۈرۈش توغرىسىدىكى قايتا سەپەرۋەر قىلىش يىغىنىنىڭ روھىنى ئۆگەندى.
</S>
<S ID=51161>
   قەشقەر «سۆي كىتاب» سۆھبىتى ئىلمىي جەمئىيىتىنىڭ رەئىسى ئابدۇكېرىم ھامۇق مۇنداق دېدى: بىز بۈگۈن ئوقۇپ ئۆگەنگەن يۇقىرىدىكى ئۈچ مۇھىم مەزمۇن بىر-بىرىگە زىچ مۇناسىۋەتلىك ھەم بىر-بىرىنى ئىلگىرى سۈرۈش رولىغا ئىگە سىياسەت ئۇچۇرلىرى بولۇپ، نۆۋەتتە بۇلار بىزنىڭ رىئايە قىلىشقا ۋە ئىجرا قىلىشقا تېگىشلىك مۇھىم ئىشىمىز ھېسابلىنىدۇ.
</S>
<S ID=51162>
«مۇھىم سۆز» دە ئىجتىمائىي مۇقىملىق بىلەن ئەبەدىي ئەمىنلىكتىن ئىبارەت باش نىشان يەنىمۇ ئىلگىرىلىگەن ھالدا يورۇتۇلغان ھەمدە ئۇ ناھايىتى كۈچلۈك تەشەببۇسكارلىق بىلەن ئەمەلىيلەشتۈرۈشكە چاقىرىق قىلىنغان.
</S>
<S ID=51163>
شۇنداقلا، قانۇن ئارقىلىق ھاكىمىيەت يۈرگۈزۈش، مىللەتلەر ئىتتىپاقلىقىنى قوغداش، ئومۇمىي خەلق پاراۋانلىقى، بەخت-سائادىتى ۋە بىخەتەرلىكىنى ئىزچىل كاپالەتكە ئىگە قىلىش، ئىجتىمائىي ئەمىنلىك بىلەن ئىقتىسادنى تەڭ تۇتۇش، ئەلرايىنى ئەڭ زور دەرىجىدە مايىل قىلىش قاتارلىق مەزمۇنلارمۇ كونكرېت ئوتتۇرىغا قويۇلغان.
</S>
<S ID=51164>
مەن بۇلاردىن شۇنى ھېس قىلدىمكى، بۇ «مۇھىم سۆز» ھەقىقەتەن مۇھىم، بىز يەنىمۇ ئىلگىرىلىگەن ھالدا ئۆگىنىشنى چوڭقۇرلاشتۇرۇپ، ئۆزلەشتۈرۈشتە چوڭقۇرلۇق ۋە كەڭلىك ھاسىل قىلىپ، ئۇنى ئەمەلىيەت جەريانىدا بىلىدىغان ۋە ئۆزىدىن باشقىلارغىمۇ ئەتراپلىق چۈشەندۈرەلەيدىغان، ئەمەلىي خىزمەت داۋامىدا تەتبىقلىيالايدىغان ئىقتىدار ھازىرلاشقا سەل قارىماسلىقىمىز كېرەك.
</S>
<S ID=51165>
   قەشقەر «سۆي كىتاب» سۆھبىتى ئىلمىي جەمئىيىتى 1-گۇرۇپپىسىنىڭ باشلىقى مۇختەر ئەمەت مۇنداق دېدى: «مۇھىم سۆز» بۈگۈنكى ئىجتىمائىي مۇھىتىمىز ئۈچۈن ناھايىتى مۇھىم، ئۇنىڭدا ئوتتۇرىغا قويۇلغان مەزمۇن، تەدبىرلەر بەك ئەمەلىي ئىكەن، مەن بىر يەككە تىجارەتچى بولۇش سۈپىتىم بىلەن شۇنداق قارايمەنكى، سوتسىيالىستىك جەمئىيىتىمىزدە سىياسەت بىلەن ئىقتىساد، ئىجتىمائىي مۇقىملىق بىلەن تەرەققىيات بىر-بىرىگە زىچ مۇناسىۋەتلىك، ئۇلاردا بىر-بىرىنى ئىلگىرى سۈرىدىغان خاسلىق بار.
</S>
</TEXT>
/BODY
/DOC