<DOC>
<DOCID>TIANSHAN.538975</DOCID>
<HEADER>
<CLASS>مەملىكەت</CLASS>
<DATE>2016-08-05 11:43:43</DATE>
</HEADER>
<BODY>
<HEADLINE>
<S ID=37271>
ۋاڭ يى خاڭجۇ باشلىقلار يىغىنى تەرەققىي قىلىۋاتقان دۆلەتلەر ئەڭ كۆپ قاتناشقان بىر قېتىملىق 20 دۆلەت گۇرۇھى باشلىقلار يىغىنىغا ئايلىنىدۇ، دېدى
</S>
</HEADLINE>
<TEXT>
<S ID=37272>
   شىنخۇا ئاگېنتلىقى، بېيجىڭ، 3 – ئاۋغۇست تېلېگراممىسى. جۇڭگو دىپلوماتىيە مىنىستىرى ۋاڭ يى 3 – ئاۋغۇست مۇنداق دېدى: 20 دۆلەت گۇرۇھى خاڭجۇ باشلىقلار يىغىنى 20 دۆلەت گۇرۇھى تارىخىدىكى تەرەققىي قىلىۋاتقان دۆلەتلەر ئەڭ كۆپ قاتناشقان بىر قېتىملىق باشلىقلار يىغىنىغا ئايلىنىدۇ.
</S>
<S ID=37273>
باشلىقلار يىغىنىنىڭ تۈرلۈك تەييارلىق خىزمەتلىرى ئوڭۇشلۇق ئىلگىرى سۈرۈلۈۋاتىدۇ، باشلىقلار يىغىنىنىڭ مۇۋەپپەقىيەتلىك ئېچىلىدىغانلىقىغا ئىشەنچىمىز كامىل.
</S>
<S ID=37274>
   ۋاڭ يى لائوس دىپلوماتىيە مىنىستىرى سالۇمساي بىلەن سۆھبەتلەشكەندىن كېيىن مۇخبىرلار بىلەن كۆرۈشكەندە مۇنداق دېدى: جۇڭگو تەرەققىي قىلىۋاتقان ئەڭ چوڭ دۆلەت، تەرەققىي قىلىۋاتقان دۆلەتلەرنىڭ مۇۋاپىق ھوقۇق – مەنپەئەتىنى قوغداش ۋە كېڭەيتىش جۇڭگونىڭ مەسئۇلىيىتى ۋە بۇرچى.
</S>
<S ID=37275>
شۇڭا، جۇڭگو شەرقىي جەنۇبىي ئاسىيا دۆلەتلىرى ئىتتىپاقىنىڭ رەئىس دۆلىتى لائوس، ئافرىقا دۆلەتلىرى ئىتتىپاقىنىڭ رەئىس دۆلىتى چاد، ئافرىقا تەرەققىياتى يېڭى ھەمراھ پىلانىنىڭ رەئىس دۆلىتى سېنېگال ۋە قازاقىستان، مىسىردىن ئىبارەت بۇ ئىككى ۋەكىللىك خاراكتېرگە ئىگە تەرەققىي قىلىۋاتقان چوڭ دۆلەتنى خاڭجۇ باشلىقلار يىغىنىغا قاتنىشىشقا تەكلىپ قىلدى، 77 دۆلەت گۇرۇھىنىڭ رەئىس دۆلىتى تايلاندمۇ خاڭجۇ باشلىقلار يىغىنىغا قاتنىشىش ئارزۇسىنى بىلدۈردى، جۇڭگو ئالاقىلىشىش ۋە ئورۇنلاشتۇرۇش ئىشلىرىنى قىلىۋاتىدۇ.
</S>
<S ID=37276>
بۇ نۆۋەتلىك باشلىقلار يىغىنى 20 دۆلەت گۇرۇھى تارىخىدىكى تەرەققىي قىلىۋاتقان دۆلەتلەر ئەڭ كۆپ قاتناشقان بىر قېتىملىق باشلىقلار يىغىنىغا ئايلىنىدۇ، ئۇ تەشكىلىي جەھەتتە يەنىمۇ ۋەكىللىك خاراكتېرگە ۋە سىغدۇرۇشچانلىققا ئىگە.
</S>
<S ID=37277>
   ئۇ مۇنداق دېدى: ئىستاتىستىكا قىلىنىشىچە، خاڭجۇ باشلىقلار يىغىنىدا 30 تۈرگە يېقىن مۇھىم نەتىجە ھاسىل قىلىنىپ، تارىختىن بۇيانقى باشلىقلار يىغىنىدا قولغا كەلتۈرۈلگەن نەتىجىلەر ئەڭ كۆپ بىر قېتىملىق يىغىنغا ئايلىنىدىكەن.
</S>
<S ID=37278>
چوڭ يۆنىلىشتىن ئېلىپ ئېيتساق، يېڭىلىق يارىتىشنى تەشۋىق قىلىش ئارقىلىق، دۇنيا ئىقتىسادىنىڭ كۈچلۈك، سىجىل، تەڭپۇڭ ئېشىشىنى ئىلگىرى سۈرۈشكە يېڭى ھەرىكەتلەندۈرگۈچى كۈچ قوشىمىز؛ قۇرۇلمىلىق ئىسلاھاتنى ئىلگىرى سۈرۈش ئارقىلىق، ھازىرقى ئىقتىساد، پۇل مۇئامىلە ساھەسى يۈزلەنگەن ھەر خىل قىيىنچىلىقلارنى ھەل قىلىشقا يېڭى لايىھەلەرنى تۈزىمىز؛ تەرەققىيات ۋە ھەمكارلىقنى كۈچەيتىش ئارقىلىق، دۇنيانىڭ 2030 – يىلىغىچە بولغان ئىمكانىيەتلىك سىجىل تەرەققىيات مۇساپىسىنى ئەمەلىيلەشتۈرۈشىگە يېڭى يول ئاچىمىز.
</S>
</TEXT>
/BODY
/DOC