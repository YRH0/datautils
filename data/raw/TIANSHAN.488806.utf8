<DOC>
<DOCID>TIANSHAN.488806</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-01-18 13:04:05</DATE>
</HEADER>
<BODY>
<HEADLINE>
<S ID=3441>
ئائىلىۋى باقمىچىلىق مەيدانلىرى دېھقان–چارۋىچىلارنىڭ كىرىمىنى ئاشۇردى
</S>
</HEADLINE>
<TEXT>
<S ID=3442>
    گۈزەلنۇر ئۆمەر خەۋەر قىلىدۇ: توققۇزتارا ناھىيەسى يېقىنقى يىللاردىن بۇيان ئەلگە نەپ يەتكۈزۈش سىياسەتلىرىنى يولغا قويۇپ، دېھقان – چارۋىچىلارنى ئائىلىۋى باقمىچىلىق مەيدانلىرىنى تەرەققىي قىلدۇرۇشقا يېتەكلەپ، ئائىلىۋى باقمىچىلىق مەيدانلىرىنى دېھقان – چارۋىچىلارنىڭ بېيىشىدىكى يېڭى يولغا ئايلاندۇردى.
</S>
<S ID=3443>
    توققۇزتارا بازىرىدىكى ما جىنچىڭنىڭ باقمىچىلىق قىلىۋاتقىنىغا 15 يىلدىن ئاشقان بولۇپ، ئىلگىرى كالا – قويلىرىنى چارۋىچىلارنىڭ بېقىشىغا بېرەتتى، ئۇ چاغدىكى باقمىچىلىق كۆلىمى كىچىك، چارۋامال نەسلى ناچار بولغاچقا، ياخشى كىرىم قىلالمايتتى.
</S>
<S ID=3444>
ئۇ ئىككى يىلدىن بۇيان باقمىچىلىق ئۇسۇلىنى ئۆزگەرتىپ، 470 كىۋادرات مېتىرلىق قوتان سېلىپ، 50تىن ئارتۇق شىنجاڭ قوڭۇر كالىسى سېتىۋالدى ۋە سىياسەت تولۇقلىمىسىدىن 50 مىڭ يۈەنگە ئېرىشتى.
</S>
<S ID=3445>
ئۇ يەنە قورۇسىنىڭ چوڭ بولۇش ئەۋزەللىكىدىن پايدىلىنىپ، سەھرا ئارامگاھى تىجارىتى قىلدى.
</S>
<S ID=3446>
ئۇ مۇنداق دېدى: ناھىيەمىزنىڭ ئېتىبار سىياسەتلىرى ناھايىتى ياخشى.
</S>
<S ID=3447>
چارۋامال نەسلىنى ياخشىلىساق، ئىنەكنىڭ سۈتىنى كۆپەيتكىلى بولىدىكەن.
</S>
<S ID=3448>
بۇنداق كالىنى ساتساقمۇ كۆپ پۇلغا يارايدىكەن، ھازىر باقمىچىلىقتىن قىلىدىغان يىللىق كىرىمىم 100 مىڭ يۈەندىن ئاشىدۇ، بۇنىڭغا سەھرا ئارامگاھىدىن قىلغان كىرىمنى قوشسام، ئائىلەمنىڭ يىللىق كىرىمى 200 مىڭ يۈەندىن ئاشىدۇ.
</S>
<S ID=3449>
    بۇ ناھىيە قوي، كالا باقمىچىلىقىنى زورايتىپ، يېڭىدىن 40 ئائىلىۋى باقمىچىلىق مەيدانىنى كۆپەيتىپ، يېڭىدىن بەش ئۆلچەملەشكەن باقمىچىلىق رايونى ياساپ، ئالتە باقمىچىلىق رايونىنى مۇكەممەللەشتۈردى.
</S>
<S ID=3450>
زامانىۋى چارۋىچىلىقنى ئىلگىرى سۈرۈپ، چارۋىچىلىق مەھسۇلات قىممىتىنىڭ يېزا ئىگىلىكىدە ئىگىلىگەن نىسبىتىنى%50تىن ئاشۇردى.
</S>
<S ID=3451>
    ناھىيەلىك چارۋىچىلىق ئىدارىسىنىڭ ئىنژېنېرى مۇرات مۇنداق دېدى: بۇلتۇر ناھىيەلىك پارتكوم، خەلق ھۆكۈمىتى 1 – نومۇرلۇق ھۆججەت چىقىرىپ، ئائىلىۋى باقمىچىلىق مەيدانلىرىنىڭ قوتان قۇرۇلۇشىنى قوللاپ، ئائىلىۋى باقمىچىلىق مەيدانلىرىنىڭ قوتان كۆلىمى ئۆلچىمى ۋە باقىدىغان چارۋامال سانىنى 2014 – يىلىدىكىدىن تۆۋەنلەتتى.
</S>
<S ID=3452>
ھازىر ناھىيە بويىچە ئومۇمىي كۆلىمى 41 مىڭ 100 كىۋادرات مېتىرلىق 182 يۈرۈش ئائىلىۋى باقمىچىلىق مەيدانىنىڭ قوتان قۇرۇلۇشى تاماملاندى.
</S>
<S ID=3453>
‏    
</S>
</TEXT>
/BODY
/DOC