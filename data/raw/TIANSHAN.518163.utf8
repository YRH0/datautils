<DOC>
<DOCID>TIANSHAN.518163</DOCID>
<HEADER>
<CLASS>شىنجاڭ</CLASS>
<DATE>2016-04-17 13:41:31</DATE>
</HEADER>
<BODY>
<HEADLINE>
<S ID=25658>
شىنجاڭ يولغا قويغان زوراۋانلىق، تېررورلۇق جىنايىتىگە دائىر يىپ ئۇچى بىلەن تەمىنلىگۈچىلەرنى مۇكاپاتلاش چارىسى قىزغىن ئىنكاس قوزغىدى
</S>
</HEADLINE>
<TEXT>
<S ID=25659>
   گېزىتىمىزنىڭ ئۇنىۋېرسال خەۋىرى: شىنجاڭنىڭ ‹‹چارە›› ئېلان قىلىپ، زوراۋانلىق، تېررورلۇق جىنايىتىگە دائىر يىپ ئۇچى بىلەن تەمىنلىگۈچىلەرنى مۇكاپاتلاش تۈزۈمىنى يولغا قويغانلىقى ئاپتونوم رايونىمىزدىكى ھەر مىللەت كادىرلىرى ئارىسىدا قىزغىن ئىنكاس قوزغىدى.
</S>
<S ID=25660>
كۆپچىلىك بەس – بەس بىلەن زوراۋانلىق، تېررورلۇق قىلمىشلىرىنىڭ ئالدىنى ئېلىش ۋە زەربە بېرىشتە ھۆكۈمەتكىلا تايىنىشقا بولمايدۇ، جەمئىيەتنىڭ ھەر بىر ئەزاسىمۇ مەسئۇلىيەتنى ئاكتىپ زىممىسىگە ئېلىشى، كۆزىنى يوغان ئېچىپ، تېررورلۇققا قارشى تۇرۇش ھەرىكىتىگە ئاكتىپ قاتنىشىپ، خەلقنىڭ تېررورلۇققا قارشى تۇرۇش ئۇرۇشىنى قوزغاپ، زوراۋان – تېررورچىلارنى خەلقتىن ئىبارەت قۇدرەتلىك ئوكيانغا غەرق قىلىپ، شىنجاڭنىڭ ئىجتىمائىي مۇقىملىقى ۋە ئەبەدىي ئەمىنلىكى ئۈچۈن بىر كىشىلىك تۆھپىسىنى قوشۇشى كېرەك، دېيىشتى.
</S>
<S ID=25661>
   ئۈرۈمچى شەھەرلىك ج خ ئىدارىسى سايباغ رايونلۇق شۆبىسىنىڭ قىبلەتاغ ساقچىخانىسى چومتاغ مەھەللىسىنىڭ ساقچىسى لەن شياڭ خىزمەتكە قاتناشقان ئالتە يىلدىن بۇيان ئىزچىل تېررورلۇققا قارشى تۇرۇش، مۇقىملىقنى ساقلاش، ئامما ئۈچۈن مۇلازىمەت قىلىشنىڭ بىرىنچى سېپىدە چىڭ تۇرۇپ كەلدى.
</S>
<S ID=25662>
ئۇ مۇنداق دېدى: شىنجاڭ يولغا قويغان زوراۋانلىق، تېررورلۇق جىنايىتىگە دائىر يىپ ئۇچى بىلەن تەمىنلىگۈچىلەرنى ھەر خىل شەكىلدە مۇكاپاتلاش سىياستى ناھايىتى ياخشى سىياسەت، بۇ شىنجاڭنىڭ ئىجتىمائىي مۇقىملىقىنى قوغداشنى پائال ئىلگىرى سۈرۈش رولىنى ئوينايدۇ، ھەر مىللەت ئاممىنىڭ ئاكتىپلىقىنى تولۇق قوزغاپ، كۆپچىلىكنىڭ كۈچىنى مۇجەسسەملەپ، ساقچىلارنىڭ كۈچى بىلەن بىرلەشتۈرۈپ، زوراۋان – تېررورچىلارغا يوشۇرۇنۇشقا جاي، قاچىدىغانغا يول قالدۇرمايمىز!.
</S>
<S ID=25663>
ج خ ئورگانلىرى مەخپىيەتلىكنى ساقلاش خىزمىتىنى ياخشى ئىشلەپ، ئاممىنى جىنايەتنى پاش قىلغاندىن كېيىنكى ئەندىشىدىن خالاس قىلىدۇ.
</S>
<S ID=25664>
   چۆچەك شەھەرلىك پارتكوم تەشۋىقات بۆلۈمىنىڭ تەشۋىقات كادىرى جاۋ جىچياڭ مۇنداق دېدى: زوراۋانلىق، تېررورلۇق جىنايىتىنىڭ ئالدىنى ئېلىش ۋە ئۇنىڭغا زەربە بېرىش بارلىق پۇقرالارنىڭ ئورتاق مەجبۇرىيىتى ۋە بۇرچى، ھەممەيلەن ھەرىكەتكە كېلىپ، زوراۋان – تېررورچىلارغا ھەممە ئادەم زەربە بېرىدىغان ۋەزىيەتنى شەكىللەندۈرۈپ، ئۇلارغا شىنجاڭدا مەۋجۇت بولۇپ تۇرۇش ئىمكانىيىتى قالدۇرماسلىقىمىز كېرەك.
</S>
<S ID=25665>
   دۆلەت ئېلېكتىر تورى قاراقاش ناھىيەسى توك بىلەن تەمىنلەش ئىدارىسى پۇرچاقچى يېزىسىنىڭ توكچىسى ئىسھاق تۇنىياز مۇنداق دېدى: ‹‹ئاپتونوم رايوننىڭ زوراۋانلىق، تېررورلۇق جىنايىتىگە دائىر يىپ ئۇچى بىلەن تەمىنلىگۈچىلەرنى مۇكاپاتلاش چارىسى›› نىڭ يولغا قويۇلغانلىقى بىز ئۈچۈن زور رىغبەتلەندۈرۈش، بۇ ‹‹چارە›› بىزنى ئىتتىپاقلاشتۇرۇپ، بۇنىڭدىن كېيىنكى تېررورلۇققا قارشى تۇرۇش كۈرىشىدە ئاكتىپ رولىمىزنى جارى قىلدۇرۇشقا سەپەرۋەر قىلدى، ئاممىنىڭ مۇستەھكەم ئىستىھكامى ئالدىدا، زوراۋان – تېررورچىلارغا يوشۇرۇنىدىغان جاي قالمايدۇ.
</S>
<S ID=25666>
ھەممىمىز مەسئۇلىيەتنى زىممىمىزگە ئېلىشىمىز، زوراۋانلىق، تېررورلۇق جىنايىتىگە دائىر يىپ ئۇچلىرىنى تەشەببۇسكارلىق بىلەن بايقاپ، ئاكتىپلىق بىلەن پاش قىلىشىمىز، پارتىيە بىلەن ھۆكۈمەتنىڭ زوراۋانلىق، تېررورلۇقنىڭ ئۈنۈملۈك ئالدىنى ئېلىشى ۋە زەربە بېرىشىگە ھەمكارلىشىپ، يۇرتىمىزنى ئورتاق قوغدىشىمىز كېرەك.
</S>
<S ID=25667>
   شىنجاڭ ئاشلىق – ماي (گۇرۇھى) ئاشلىق – ماي يىغىپ ساقلاش چەكلىك مەسئۇلىيەت شىركىتىنىڭ خىزمەتچىسى ۋاڭ شيۇجۈەن ھاياجانلانغان ھالدا مۇنداق دېدى: ئاپتونوم رايونىمىز بۇ يىل مىللەتلەر ئىتتىپاقلىقى – تەرەققىياتى يىلى پائالىيىتىنى قانات يايدۇردى، شۇنىڭ بىلەن بىللە ئاممىنى زوراۋانلىق، تېررورلۇق جىنايىتىگە دائىر يىپ ئۇچى بىلەن تەمىنلەشكە مىسلى كۆرۈلمىگەن دەرىجىدە رىغبەتلەندۈردى، مەن بۇنى قوللايمەن، ھەم ئەمەلىي تۇرمۇشۇمدا كۆزۈمنى يوغان ئېچىپ، تېررورلۇققا قارشى تۇرۇش ھەرىكىتىگە ئاكتىپ قاتنىشىمەن.
</S>
<S ID=25668>
   شا يۇڭجۈن غۇلجا شەھىرىدىكى ئاددىي يەككە تىجارەتچى بولۇپ، تاشقى سودا ئۇششاق تاۋارلىرى تىجارىتى بىلەن شۇغۇللىنىدۇ، ھال – كۈنىمۇ ئىنتايىن ياخشىكەن، ئۇ مۇنداق دېدى: زوراۋان – تېررورچىلارنىڭ مۇقىم – ئىتتىپاق بولغان تۇرمۇشىمىزغا بۇزغۇنچىلىق قىلىشىغا قەتئىي يول قويمايمىز، ئاپتونوم رايونىمىزنىڭ مەخسۇس ‹‹چارە›› نى يولغا قويۇپ زوراۋانلىق، تېررورلۇق جىنايىتىگە دائىر يىپ ئۇچى بىلەن تەمىنلىگۈچىلەرنى مۇكاپاتلاش تەدبىرىنى قوللانغانلىقى ئىنتايىن ياخشى ئىش بولدى، ھەممەيلەن ئاكتىپ ھەرىكەتكە كېلىشىمىز كېرەك.
</S>
<S ID=25669>
   ئاپتونوم رايونلۇق مېيىپلەر بىرلەشمىسىنىڭ يەكەن ناھىيەسى چارەك بازىرى بەشتوغراق كەنتىگە چۈشكەن خىزمەت گۇرۇپپىسىنىڭ ئەزاسى سەي خۇڭيەن مۇنداق دېدى: ‹‹شىنجاڭ ئۇيغۇر ئاپتونوم رايونىنىڭ زوراۋانلىق، تېررورلۇق جىنايىتىگە دائىر يىپ ئۇچى بىلەن تەمىنلىگۈچىلەرنى مۇكاپاتلاش چارىسى›› نىڭ يولغا قويۇلۇشى ئاممىنىڭ زوراۋانلىق، تېررورلۇق جىنايىتىگە دائىر يىپ ئۇچلىرىنى يۈرەكلىك بىلەن پاش قىلىشىدا، زوراۋانلىق، تېررورلۇق شايكىلىرىغا بالدۇرراق زەربە بېرىپ، ئامما ئالدىنى ئېلىش – تۈزەشنى قانات يايدۇرۇشتا ئىنتايىن مۇھىم ئەمەلىي رول ئوينايدۇ، شۇنداقلا ‹‹ئۈچ ئەل›› پائالىيىتىنى قانات يايدۇرۇشنىمۇ ئۈنۈملۈك تۈزۈم كاپالىتىگە ئىگە قىلدى.
</S>
<S ID=25670>
كەنتكە چۈشكەن خىزمەت گۇرۇپپىمىز بۇ ‹‹چارە›› نى تېخىمۇ كەڭ تەشۋىق قىلىپ، ھەممە ئادەمنى ‹‹شىنجاڭ ئۇيغۇر ئاپتونوم رايونىنىڭ زوراۋانلىق، تېررورلۇق جىنايىتىگە دائىر يىپ ئۇچى بىلەن تەمىنلىگۈچىلەرنى مۇكاپاتلاش چارىسى›› دىن خەۋەرلەندۈرۈپ، كەنت ئاھالىلىرىنىڭ زوراۋان – تېررورچىلار بىلەن كۈرەش قىلىش ئاكتىپلىقىنى ھەقىقىي قوزغىشىمىز ۋە ئىرادىسىنى تېخىمۇ چىڭىتىشىمىز كېرەك.
</S>
<S ID=25671>
   ئاپتونوم رايونلۇق پارتكوم بىرلىك سەپ بۆلۈمىنىڭ كادىرى دۇڭ چېڭپىڭ مۇنداق دېدى: مەن بىرلىك سەپ كادىرى بولۇش سۈپىتىم بىلەن، ئىجتىمائىي مۇقىملىقنى قوغداشتەك سىياسىي مەسئۇلىيەت تۇيغۇمنى يەنىمۇ ئاشۇرىمەن، ‹‹مۇقىملىق ھەممىنى بېسىپ چۈشىدۇ›› دېگەن ئىدىيەدە قەتئىي چىڭ تۇرۇپ، بۆلگۈنچىلىككە، زوراۋانلىققا قارشى تۇرۇشنىڭ بىرىنچى سېپىدە ئاڭلىق ۋە تەشەببۇسكارلىق بىلەن چىڭ تۇرۇپ، ئىجتىمائىي مۇقىملىقنى ۋە مىللەتلەر ئىتتىپاقلىقىنى قوغداشتەك بۇ باش تارتىپ بولمايدىغان مۇھىم ۋەزىپىنى زىممەمگە ئېلىپ ياخشى ئىشلەيمەن.
</S>
<S ID=25672>
  (مۇخبىرلىرىمىز شى شىن، سۈي يۈنيەن، چېن چياڭۋېي، جاڭ يەنلى، مېھرىگۈل غوپۇر، جاڭ شياۋيەن، تويا، ياڭ شۇخەنلەر خەۋەر قىلىدۇ)
</S>
</TEXT>
/BODY
/DOC