<DOC>
<DOCID>TIANSHAN.500021</DOCID>
<HEADER>
<CLASS>شىنجاڭ</CLASS>
<DATE>2016-02-21 14:38:36</DATE>
</HEADER>
<BODY>
<HEADLINE>
<S ID=13779>
ئىشەنچىم تولۇپ تاشتى، تەييارلىقىم پۈتتى
</S>
</HEADLINE>
<TEXT>
<S ID=13780>
  - ئاپتونوم رايونلۇق مەدەنىيەت نازارىتى ئىشخانىسىنىڭ مۇدىرى لۇ شىنمىڭ
</S>
<S ID=13781>
    -مەن كەنتكە بېرىپ ئىرادەمنى چېنىقتۇرۇشنى تولىمۇ كۈتكەنىدىم، مانا ھازىر ئازۇيۇم ئەمەلگە ئاشتى، ئىشەنچىم تولۇپ تاشتى، تەييارلىقىم پۈتتى.
</S>
<S ID=13782>
    مەدەنىيەت نازارىتىدىن 3 – تۈركۈمدە كەنتكە چۈشىدىغان خىزمەت گۇرۇپپىسىنىڭ ئەزاسى بولۇش سۈپىتىم بىلەن، بۇلتۇر 12 – ئايدا شىنجاڭ مائارىپ ئىنستىتۇتىدا ئۇيغۇر تىلى بويىچە تەربىيەلىنىپ، ئۇيغۇر تىلىنىڭ ئاساسىي قانۇنىيىتىنى ئىگىلىۋالدىم ۋە بۇ ئارقىلىق كەنتتە خىزمەتلەرنى قانات يايدۇرۇشقا كېرەكلىك تىل ئاساسىنى ھازىرلىدىم.
</S>
<S ID=13783>
    نازارەت پارتكومىنىڭ تەشكىللىشى بىلەن 3 – تۈركۈمدە كەنتكە چۈشىدىغان خىزمەت گۇرۇپپىلىرىنىڭ باشلىقلىرى بۇ يىل 4 – يانۋاردىن 19 – يانۋارغىچە 2 – تۈركۈمدە كەنتكە چۈشكەن خىزمەت گۇرۇپپىلىرى تۇرۇشلۇق كەنتلەرگە بېرىپ، ئۇلار بىلەن 15 كۈن خىزمەت ۋە تۇرمۇشتا بىللە بولۇپ، كەنتلەرنىڭ خىزمەت ۋە تۇرمۇش شارائىتىنى ئىگىلىدۇق.
</S>
<S ID=13784>
2 – تۈركۈمدە كەنتكە چۈشكەن كادىرلار بىلەن تەسىراتلىرىمىزنى سۆزلەپ پىكىر ئالماشتۇرۇش ئارقىلىق خىزمەت پىكىر يولىنى بېكىتتۇق، خىزمەتلەرنى قانات يايدۇرۇشقا بولغان ئىشەنچىمىز ھەسسىلەپ ئاشتى.
</S>
<S ID=13785>
    بىز 18 – يانۋار كەنت ئاھالىلىرى يىغىنىغا قاتناشتۇق، يىغىن ئاخىرلاشقاندىن كېيىن مەن چاچلىرى ئاقارغان بىر ئۇيغۇر مويسىپىت بىلەن كۆرۈشتۈم ۋە ئۇنىڭغا ئۇيغۇر تىلىدا: ‹‹ياخشىمۇسىز، مەن 3 – تۈركۈمدە كەنتكە چۈشىدىغان خىزمەت گۇرۇپپىسىنىڭ باشلىقى، 2016 – يىلى سىلەر بىلەن بىللە تۇرمۇش كەچۈرۈپ، سىلەر ئۈچۈن خىزمەت قىلىدىغان بولدۇم›› دېۋىدىم، بوۋاي قولۇمنى چىڭ قىسىپ تۇرۇپ: ‹‹بىز باغرىمىزنى كەڭ ئېچىپ سىلەرنى كۈتۈۋالىمىز›› دېدى.
</S>
<S ID=13786>
بۇ گەپنى ئاڭلاپ قەلبىم لەرزىگە كەلدى.
</S>
<S ID=13787>
    ئالدىنقى ئىككى تۈركۈمدە كەنتكە چۈشكەن خىزمەت گۇرۇپپىلىرىنىڭ خىزمىتى ئاخىرلاشقان بۈگۈنكى كۈندە كۆپچىلىكنىڭ كەنت خىزمىتىگە بولغان تونۇشىدا ئۆزگىرىش بولدى، كەنتلەردىكى ئۆزگىرىشلەرگە ماس ھالدا دېھقانلارنىڭ ئىدىيەسىدىمۇ ئاستا – ئاستا ئۆزگىرىش بولدى. ئائىلەمدىكىلەر مېنىڭ كەنتكە چۈشۈشۈمنى قوللىدى، ياشانغان داداممۇ ئائىلەمدىكى ئىشلارنى ئۆزى بىر قوللۇق ئورۇنلاشتۇرىدىغانلىقىنى ئېيتىپ، ماڭا خاتىرجەملىك ۋە غەيرەت ئاتا قىلدى.
</S>
<S ID=13788>
    مېنىڭچە بىر يىللىق كەنتتە تۇرۇش خىزمىتى خىزمەت ئىقتىدارىمنى ئۆستۈرۈشۈمگە پايدىلىق بولۇپلا قالماي، نەزەر دائىرەمنى كېڭەيتىشىمگە، بالدۇرراق ‹‹تۆتتە كۈچلۈك كادىر››لاردىن بولۇپ يېتىلىشىمگە تۈرتكە بولىدۇ.
</S>
<S ID=13789>
    مەن ئالدىنقى ئىككى تۈركۈمدىكى خىزمەت گۇرۇپپىلىرىنىڭ ئۇتۇقلۇق تەجرىبىلىرىنى داۋاملىق قوللىنىپ، ئاممىۋى خىزمەتنى ياخشى ئىشلەپ، دېھقانلارنى ئۇرۇق – تۇغقىنىمدەك كۆرىمەن.
</S>
<S ID=13790>
تەشۋىقات – مەدەنىيەت سېپىدىكى كادىر بولۇش سۈپىتىم بىلەن ئاساسىي قاتلامدا مەدەنىيەتتىن ئىبارەت بۇ ئاچقۇچنى جايىغا ئىشلىتىپ، زامانىۋى مەدەنىيەت ئارقىلىق يېتەكلەشتە چىڭ تۇتۇپ، ‹‹ئەسەبىيلىكنى تۈگىتىش›› خىزمىتىنى ئىلگىرى سۈرۈپ، مىللىي بۆلگۈنچىلىك ۋە دىن ئەسەبىيلىك ئىدىيەسىنىڭ سىڭىپ كىرىشىگە ئۈنۈملۈك تاقابىل تۇرۇپ، ئىجتىمائىي مۇقىملىق ۋە ئەبەدىي ئەمىنلىكنى ئەمەلگە ئاشۇرۇش ئۈچۈن تۆھپە قوشىمەن.
</S>
<S ID=13791>
‏    
</S>
</TEXT>
/BODY
/DOC