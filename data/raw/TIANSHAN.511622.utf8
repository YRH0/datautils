<DOC>
<DOCID>TIANSHAN.511622</DOCID>
<HEADER>
<CLASS>شىنجاڭ</CLASS>
<DATE>2016-03-21 17:24:50</DATE>
</HEADER>
<BODY>
<HEADLINE>
<S ID=21111>
تۇرالغۇ جامائەت فوندى تاپشۇرىدىغان ئىشچى-خىزمەتچىلەر 660 مىڭدىن ئاشتى
</S>
</HEADLINE>
<TEXT>
<S ID=21112>
   ئۈرۈمچى شەھەرلىك تۇرالغۇ جامائەت فوندى باشقۇرۇش مەركىزىدىن ئىگىلىنىشىچە، بۇ مەركەزنىڭ تور مۇلازىمەت زالى يېقىندا رەسمىي ئېچىۋېتىلگەن.
</S>
<S ID=21113>
تۇرالغۇ جامائەت فوندى تاپشۇرغان ئورۇنلار ئېلېكترونلۇق تەستىققا ئېرىشكەن ۋە ئىمزا قويغاندىن كېيىن، توردا ئۇچۇر تەكشۈرۈش، پېچەتلەپ ساقلاش، پېچەتنى ئېچىش، تۈپ ساننى تەڭشەش قاتارلىق كەسىپلەرنى بېجىرەلەيدىكەن.
</S>
<S ID=21114>
    ئىگىلىنىشىچە، نۆۋەتتە ئۈرۈمچى شەھىرىدىكى تۇرالغۇ ئۆي جامائەت فوندى تاپشۇرىدىغان ئورۇنلار 4500 دىن كۆپ بولۇپ، تۇرالغۇ جامائەت فوندى تاپشۇرىدىغان ئىشچى-خىزمەتچىلەر 660 مىڭدىن ئاشقان.
</S>
<S ID=21115>
مەبلەغنىڭ بىخەتەرلىكىنى ئويلىشىش ئارقىلىق، بۇ قېتىم تور تىجارەت زالى ئاساسلىقى تۇرالغۇ جامائەت فوندى تاپشۇرىدىغان ئورۇنلار بېجىرىدىغان ئاساسلىق مۇلازىمەتلەرنىلا يولغا قويغان.
</S>
<S ID=21116>
يەنى، تۇرالغۇ جامائەت فوندى تاپشۇرىدىغان ئورۇنلار ئەگەر خادىم ئۇچۇرى ئۆزگىرىش ياكى تاپشۇرغان فوند تۈپ ساندا ئۆزگىرىش بولۇش قاتارلىق مەسىلىلەرگە يولۇقسا، تۇرالغۇ جامائەت فوندى باشقۇرۇش مەركىزىگە بارماي، توردا قىسقا ۋاقىت ئىچىدىلا مۇناسىۋەتلىك ئىشلارنى بېجىرەلەيدىكەن.
</S>
<S ID=21117>
    ئىگىلىنىشىچە، كېيىنكى قەدەمدە، ئۈرۈمچى شەھەرلىك تۇرالغۇ جامائەت فوندى باشقۇرۇش مەركىزى تور تىجارەت زالى يەنە تۇرالغۇ جامائەت فوندى تاپشۇرىدىغان ئورۇنلار بىلەن كېلىشىم ئىمزالاپ، تۇرالغۇ جامائەت فوندى تاپشۇرىدىغان ئورۇنلارنىڭ توردا تۇرالغۇ جامائەت فوندى تاپشۇرۇش كەسپىنى بېجىرىشىنى ئەمەلگە ئاشۇرىدىكەن.
</S>
</TEXT>
/BODY
/DOC