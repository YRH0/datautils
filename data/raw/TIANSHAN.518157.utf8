<DOC>
<DOCID>TIANSHAN.518157</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-17 13:29:35</DATE>
</HEADER>
<BODY>
<HEADLINE>
<S ID=25635>
جىنخۇا ئونسۇ ‹‹يورۇقلۇق ھەرىكىتى››پائالىيىتىدە ئونسۇدىكى كۆزىگە ئاق چۈشكەن ئاغرىقلار ھەقسىز داۋالاندى
</S>
</HEADLINE>
<TEXT>
<S ID=25636>
   مۇتەللىپ ئابدۇراھمان خەۋەر قىلىدۇ: جېجياڭ ئۆلكىسىنىڭ جىنخۇا شەھىرى 3 – ئايدا ئونسۇ ناھىيەسىدە ‹‹يورۇقلۇق ھەرىكىتى››نى باشلىغاندىن بۇيان جىنخۇا شەھەرلىك كۆز كېسەللىرى دوختۇرخانىسىدىن بۇ ناھىيەگە ياردەمگە كەلگەن مۇتەخەسسىسلەر كۆزىگە ئاق چۈشكەن 200 ئاغرىقنى ھەقسىز ئوپېراتسىيە قىلىپ داۋالىدى.
</S>
<S ID=25637>
   يېڭىلا ئوپېراتسىيەدىن چىققان بەكرى مۇھەممەت مۇنداق دېدى: ئىلگىرى ئوڭ كۆزۈم ھېچنېمىنى كۆرمەيتتى، ئائىلەم نامرات بولغاچقا ئوپېراتسىيە قىلدۇرالمىغانىدىم، جىنخۇا شەھەرلىك كۆز كېسەللىرى دوختۇرخانىسىدىن كەلگەن دوختۇرلار كۆزۈمنى ھەقسىز ئوپېراتسىيە قىلىپ مېنى قايتا يورۇقلۇققا ئېرىشتۈردى، شۇڭا بۇ دوختۇرلارغا رەھمەت ئېيتىمەن.
</S>
<S ID=25638>
   ئۇقۇشىمچە، جىنخۇا شەھىرىنىڭ ياردىمىدە 2012 – يىلى ئونسۇدا يولغا قويۇلغان ‹‹يورۇقلۇق ھەرىكىتى››نى جىنخۇا شەھىرىنىڭ ئونسۇ ناھىيەسىگە نىشانلىق ياردەم بېرىش قوماندانلىق ئىشتابى پائال قوللاپ، تەشۋىقات فىلىمى ئىشلەپ، تەشۋىقات ۋەرەقى تارقىتىپ، تېلېۋىزور، رادىيولاردا تەشۋىق قىلغان.
</S>
<S ID=25639>
جىنخۇا شەھەرلىك كۆز كېسەللىرى دوختۇرخانىسىنىڭ بىرلەشمە داۋالاش ئەترىتى بۇ يىل 6 – ئايدا يەنە ‹‹يورۇقلۇق ھەرىكىتى›› پائالىيىتى ئېلىپ بېرىپ، كۆزىگە ئاق چۈشكەن ئاغرىقلارنى ھەقسىز ئوپېراتسىيە قىلىدىكەن.
</S>
<S ID=25640>
بۇ دوختۇرخانا بۇلتۇر بۇ ناھىيەدىكى كۆزىگە ئاق چۈشكەن 100 ئاغرىقنى ئوپېراتسىيە قىلغان ۋە 100 كىشىگە سۈنئىي كىرىستال تەنچە سالغان، ئۇنىڭدىن باشقا بۇ يىل يىل بېشىدىن ھازىرغىچە ناھىيەدىكى توققۇز يېزا – بازاردا كۆزىگە ئاق چۈشكەن ئاغرىقلارنى تەكشۈرۈپ، ئاممىغا كۆزىگە ئاق چۈشۈشنىڭ ئالدىنى ئېلىش بىلىملىرىنى تەشۋىق قىلغان.
</S>
<S ID=25641>
ھازىرغىچە 1150 كىشىنىڭ كۆزىنى ھەقسىز تەكشۈرۈپ، ئوپېراتسىيە قىلىش شەرتىگە ئۇيغۇن كەلگەن 300 ئاغرىقنىڭ كۆزىنى ئوپېراتسىيە قىلغان، كۆزى ئوپېراتسىيە قىلىنغانلارنىڭ ساقىيىش نىسبىتى %100كە يەتكەن.
</S>
<S ID=25642>
‏
</S>
</TEXT>
/BODY
/DOC