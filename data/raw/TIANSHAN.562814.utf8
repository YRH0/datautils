<DOC>
<DOCID>TIANSHAN.562814</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-11-07 10:33:34</DATE>
</HEADER>
<BODY>
<HEADLINE>
<S ID=57332>
گەزلىك بازىرىدىكى ئوقۇغۇچىلار ساپ سۇ ئىچەلەيدىغان بولدى
</S>
</HEADLINE>
<TEXT>
<S ID=57333>
 غەيرەت جاسارەت، نۇرگۈل قۇربان خەۋەر قىلىدۇ: بىر نەچچە كۈندىن بۇيان كەلپىن ناھىيەسىنىڭ گەزلىك بازىرى مەركىزىي باشلانغۇچ مەكتەپتىكى ئوقۇتقۇچى – ئوقۇغۇچىلارنىڭ چېھرىدىن كۈلكە كەتمىدى.
</S>
<S ID=57334>
چۈنكى ئاپتونوم رايونلۇق خەلق ئىشلىرى نازارىتىدىن گەزلىك بازىرى قۇملۇق كەنتىگە چۈشكەن ‹‹ئەل رايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى گۇرۇپپىسىنىڭ ياردىمى بىلەن، بۇ مەكتەپكە 55 مىڭ يۈەن قىممىتىدىكى ئىسسىق ھەم سوغۇق سۇ چىقىرىپ بېرىدىغان ‹‹سۇ ساپلاشتۇرۇش ئۈسكۈنىسى›› ئورنىتىپ بېرىلگەنىدى.
</S>
<S ID=57335>
 گەزلىك بازارلىق مەركىزىي باشلانغۇچ مەكتەپنىڭ ئوقۇتقۇچىسى ئابدۇغېنى ئەخمەت مۇنداق دېدى: ھەر كۈنى دېزىنفىكسىيەلەنگەن ساپ سۇ ئىچەلەيدىغان بولدۇق.
</S>
<S ID=57336>
ھەر قېتىم سۇ ئىچكەندە قەلبىمىز ئىللىقلىققا تولىدۇ، ‹‹ئۈچ ئەل›› خىزمىتى گۇرۇپپىسىغا رەھمەت.
</S>
<S ID=57337>
 ئىگىلىنىشىچە، قۇملۇق كەنتىگە ‹‹ئۈچ ئەل›› خىزمىتى گۇرۇپپىسى كەلگەندىن بۇيان، گەزلىك بازىرى مەركىزىي باشلانغۇچ مەكتەپ ۋە قۇملۇق كەنت يەسلىسىنىڭ ئەمەلىي قىيىنچىلىقى ۋە ئېھتىياجىنى ئىگىلەپ، كونكرېت لايىھە تۈزۈپ، 50 مىڭ يۈەن مەبلەغ ئاجرىتىپ، ‹‹ساغلاملىق يەتكۈزۈش›› پائالىيىتىنى يولغا قويغان، كۆرۈش قۇۋۋىتى ئاجىز بالىلارنى ھەقسىز داۋالاتقان، ئوقۇغۇچىلارغا 30 مىڭ يۈەنلىك قىزىل گالاستۇك، دەپتەر – قەلەم قاتارلىق ئۆگىنىش بۇيۇملىرى ئېلىپ بەرگەن، ئوقۇتقۇچىلارغا 50 مىڭ يۈەن قىممىتىدە 70 يۈرۈشتىن ئارتۇق ئۈستەل – ئورۇندۇق ئىئانە قىلغان.
</S>
<S ID=57338>

</S>
</TEXT>
/BODY
/DOC