<DOC>
<DOCID>TIANSHAN.491763</DOCID>
<HEADER>
<CLASS>شىنجاڭ</CLASS>
<DATE>2016-01-22 12:56:09</DATE>
</HEADER>
<BODY>
<HEADLINE>
<S ID=4951>
ئاپتونوم رايونىمىز جۇڭگو نېفىت–خىمىيە سانائىتى شىركىتى بىلەن تۇنجى قېتىم غەربىي شىمال نېفىتلىكىدە ئارىلاش مۈلۈكچىلىكتىكى ئىسلاھاتنى يولغا قويدى
</S>
</HEADLINE>
<TEXT>
<S ID=4952>
   مايىنىڭ، جاڭ جۈن خەۋەر قىلىدۇ: يېقىندا جۇڭگو نېفىت – خىمىيە پاي چەكلىك شىركىتى غەربىي شىمال نېفىتلىك شۆبە شىركىتى بايىنغولىن ئوبلاستلىق خەلق ھۆكۈمىتى بىلەن ‹‹بايىنغولىن موڭغۇل ئاپتونوم ئوبلاستى، غەربىي شىمال نېفىتلىكى AT28 نومۇرلۇق قۇدۇق رايونى شېرىكچىلىك ھەمكارلىق كېلىشىمى›› ئىمزالىدى، بۇ، شىنجاڭنىڭ جۇڭگو نېفىت – خىمىيە سانائىتى شىركىتىنىڭ غەربىي شىمال نېفىتلىكى بىلەن تۇنجى قېتىم ئارىلاش مۈلۈكچىلىكتىكى ئىسلاھاتىنىڭ رەسمىي باشلانغانلىقىنىڭ بەلگىسى.
</S>
<S ID=4953>
‏    AT28 نومۇرلۇق قۇدۇق رايونى غەربىي شىمال نېفىتلىكى نېفىت ئېلىش 1 – زاۋۇتىنىڭ نېفىت رايونىغا جايلاشقان بولۇپ، قۇدۇق رايونىنىڭ كۆلىمى 370 كىۋادرات كىلومېتىر كېلىدۇ.
</S>
<S ID=4954>
بۇ قېتىمقى شېرىك ھەمكارلىققا جۇڭگو نېفىت – خىمىيە سانائىتى پاي چەكلىك شىركىتى %99، بايىنغولىن ئوبلاستلىق مەبلەغ يۈرۈشتۈرۈش – سېلىش چەكلىك شىركىتى%1 مەبلەغ سالدى.
</S>
<S ID=4955>
بۇ، جۇڭگو نېفىت – خىمىيە سانائىتى پاي چەكلىك شىركىتىنىڭ شىنجاڭدا يولغا قويغان 2 – قېتىملىق نېفىت، گاز بايلىقى ئىسلاھاتىنى يولغا قويۇشى ھېسابلىنىدۇ، بۇلتۇر 7 – ئايدا جۇڭگو نېفىت – خىمىيە سانائىتى پاي چەكلىك شىركىتى شىنجاڭنىڭ نۇقتىلىق شېرىك ھەمكارلىق تۈرى جۇڭگو نېفىت – خىمىيە سانائىتى پاي چەكلىك شىركىتى شىنجاڭ ‹‹شىنچۈن›› نېفىت ئېچىش چەكلىك ھەسسىدارلىق شىركىتىگە ۋىۋىسكا ئېسىلىپ تىجارەت باشلىغان بولۇپ، نېفىت، گاز بايلىقى ئىسلاھاتىنى نېفىت، گازنى چارلاپ تەكشۈرۈش، ئېچىش ساھەسىگىچە كېڭەيتمەكچى بولغان.
</S>
<S ID=4956>
ھازىر، شىنجاڭ جۇڭگو نېفىت – خىمىيە سانائىتى پاي چەكلىك شىركىتى، جۇڭگو نېفىت تەبىئىي گاز پاي چەكلىك شىركىتى بىلەن مەركەز ۋە ئاپتونوم رايونلۇق پارتكومنىڭ نېفىت، گاز بايلىقى ئىسلاھاتىنى ئومۇميۈزلۈك چوڭقۇرلاشتۇرۇش، ئارىلاش مۈلۈكچىلىكتىكى ئىگىلىكنى راۋاجلاندۇرۇش، بايلىق تىپىدىكى مەركەز كارخانىلىرىنى ئۆز جايىدا رويخەتكە ئالدۇرۇش خىزمىتىنى ئىلگىرى سۈرۈشتىن ئىبارەت مۇھىم ئىستراتېگىيەلىك ئورۇنلاشتۇرمىسى ۋە تەلىپىنى زىچ چۆرىدەپ، تېخىمۇ چوڭقۇر قاتلام، تېخىمۇ كەڭ ساھە بويىچە يېڭىلىق يارىتىشتا ھەمكارلىشىپ، شىنجاڭنىڭ ئىقتىسادىي تەرەققىياتىغا تىرىشىپ ياردەم بېرىپ، شۇ جاينىڭ خەلق تۇرمۇشىنى ياخشىلاۋاتىدۇ.
</S>
<S ID=4957>
‏    
</S>
</TEXT>
/BODY
/DOC