<DOC>
<DOCID>TIANSHAN.528388</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-06-15 17:06:07</DATE>
</HEADER>
<BODY>
<HEADLINE>
<S ID=30554>
ئاقسۇ ۋىلايىتىنىڭ 85 سۇچىلىق قۇرۇلۇشى تۈرى جەنۇبىي شىنجاڭنىڭ سۇچىلىق قۇرۇلۇشى پىلانىغا كىرگۈزۈلدى
</S>
</HEADLINE>
<TEXT>
<S ID=30555>
    ئۆمەر ئوسمان خەۋەر قىلىدۇ: ئاقسۇ ۋىلايىتىنىڭ 21 مىليارد 301 مىليون يۈەن مەبلەغ سېلىنىدىغان، ئالتە چوڭ تۈرگە چېتىلىدىغان 85 سۇچىلىق ئۇل ئەسلىھە قۇرۇلۇشى تۈرى ‹‹جەنۇبىي شىنجاڭنىڭ سۇ بايلىقىدىن پايدىلىنىش ۋە سۇچىلىق قۇرۇلۇشى پىلانى››غا كىرگۈزۈلدى.
</S>
<S ID=30556>
   ئۇقۇشىمچە، بۇ تۈرلەر ئىچىدە شەھەر، يېزا سۇچىلىق قۇرۇلۇشى تۈرى 11 بولۇپ، 445 مىليون يۈەن مەبلەغ سېلىنىدىكەن؛ زامانىۋى سۇغىرىش رايونلىرىنى سۇ تېجەيدىغان قىلىپ ئۆزگەرتىش قۇرۇلۇشى تۈرى 39 بولۇپ، 5 مىليارد 571 مىليون يۈەن مەبلەغ سېلىنىدىكەن؛ تاغلىق رايونلاردىكى سۇ ئامبىرى قۇرۇلۇشى تۈرى بەش بولۇپ، 8 مىليارد 774 مىليون يۈەن مەبلەغ سېلىنىدىكەن؛ نۇقتىلىق دەريا – ئېقىنلارنىڭ كەلكۈندىن مۇداپىئەلىنىش قۇرۇلۇشى تۈرى 12 بولۇپ، 2 مىليارد 846 مىليون يۈەن مەبلەغ سېلىنىدىكەن؛ ئېكولوگىيە قۇرۇلۇشى ۋە ئېكولوگىيەلىك مۇھىتنى قوغداش قۇرۇلۇشى تۈرى 16 بولۇپ، 1 مىليارد 535 مىليون يۈەن مەبلەغ سېلىنىدىكەن. ئاقسۇ ۋىلايەتلىك تەرەققىيات – ئىسلاھات كومىتېتى تۈر قۇرۇلۇشلىرىنى ئىلگىرى سۈرۈش ئۈچۈن سۇچىلىق ئىدارىسى بىلەن ھەمكارلىقنى كۈچەيتىپ، ئاكتىپ، ئۈنۈملۈك تەدبىرلەرنى قوللىنىپ، تېخىمۇ كۆپ سىياسەت ۋە مەبلەغ ياردىمىنى قولغا كەلتۈرۈپ، تۈر لايىھەلىرىنىڭ تېزراق ئەمەلىيلىشىشىگە كاپالەتلىك قىلىپ، تۈر قۇرۇلۇشلىرىدا يولۇققان گەۋدىلىك مەسىلىلەرنى ۋاقتىدا ھەل قىلىپ، تۈر قۇرۇلۇشلىرىنىڭ سۈرئىتىنى پۈتۈن كۈچى بىلەن تېزلىتىپ، سۇ بېشى سۇ ئامبىرى، كۇچا بېھىشباغ قۇرغاقچىلىققا جىددىي تاقابىل تۇرۇش سۇ مەنبەسى قۇرۇلۇشى قاتارلىق بىر تۈركۈم قۇرۇلۇشلارنىڭ بۇ يىل ئىچىدە تاماملىنىشىغا كاپالەتلىك قىلىدىكەن؛ ئاقسۇ دەرياسى ئېكولوگىيە قۇرۇلۇشى، چوڭ تاش سۇ ئامبىرى قاتارلىق بىر تۈركۈم تۈرلەرنىڭ ئالدىنقى باسقۇچلۇق تەييارلىقى ۋە مەبلەغ جەلپ قىلىش خىزمىتى چىڭ تۇتۇپ ئىشلىنىۋېتىپتۇ.
</S>
<S ID=30557>
‏
</S>
</TEXT>
/BODY
/DOC