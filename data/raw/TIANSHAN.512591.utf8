<DOC>
<DOCID>TIANSHAN.512591</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-24 17:48:28</DATE>
</HEADER>
<BODY>
<HEADLINE>
<S ID=21861>
نىلقا ناھىيەسىدە ئىستېمالچىلارنىڭ قانۇنىي ھوقۇق–مەنپەئىتى قوغدالدى
</S>
</HEADLINE>
<TEXT>
<S ID=21862>
   نەبىجان ئەخمەت خەۋەر قىلىدۇ: نىلقا ناھىيەلىك ئىستېمالچىلار جەمئىيىتى 15 – مارت قىممىتى 30 مىڭ يۈەنلىك ساختا تاماكا، ھاراق، ئوت مۇداپىئە ئۈسكۈنىسى، ۋاقتى ئۆتكەن دېھقانچىلىق دورىسى، يېمەكلىك قاتارلىق 28 خىل تاۋارنى ئاشكارا بىر تەرەپ قىلىپ، ئىستېمالچىلارنىڭ قانۇنىي ھوقۇق – مەنپەئىتىنى قوغدىدى.
</S>
<S ID=21863>
   نىلقا بازىرىدىكى تۇرغۇنئاي بۇلتۇر 1 – ئايدا ناھىيە بازىرىدىكى مەلۇم بىر ئۆي – مۈلۈك شىركىتىدىن بىر يۈرۈش تاۋار ئۆي سېتىۋالغانىدى.
</S>
<S ID=21864>
ئۇ ئۆي – مۈلۈك شىركىتى بىلەن دەسلەپتە 48 مىڭ يۈەن تاپشۇرىدىغان، قالغىنىنى شىركەت بانكىدىن قەرز ئېلىپ بېرىدىغان بولۇپ كېلىشكەنىدى.
</S>
<S ID=21865>
بىراق بىر يىلغىچە بانكىدىن قەرز ئېلىش كەينىگە سۈرۈلۈپ كېتىپ، تۇرغۇنئاي ئۆينىڭ ئاچقۇچىنى ئالالمىدى.
</S>
<S ID=21866>
شىركەتكە تاپشۇرغان پۇلنى قايتۇرۇپ بېرىشنى، ئۆينى ئالمايدىغانلىقىنى ئېيتقان بولسىمۇ، شىركەت باھانە – سەۋەب كۆرسىتىپ، ئۇنىڭ پۇلىنى قايتۇرۇپ بېرىشنى رەت قىلدى.
</S>
<S ID=21867>
شۇنىڭ بىلەن تۇرغۇنئاي ناھىيەلىك ئىستېمالچىلار جەمئىيىتىگە ئەرز سۇنۇپ، دەسلەپ تاپشۇرغان 48 مىڭ يۈەننى شىركەتتىن ئېلىپ بېرىشنى تەلەپ قىلدى.
</S>
<S ID=21868>
ناھىيەلىك ئىستېمالچىلار جەمئىيىتى ئەمەلىي ئەھۋالنى تەكشۈرۈپ ئېنىقلىغاندىن كېيىن، شىركەتتىكىلەرگە ئالاقىدار قانۇن – بەلگىلىمىلەرنى چۈشەندۈرۈپ، تۇرغۇنئاينىڭ 48 مىڭ يۈەن پۇلىنى ئېلىپ بەردى.
</S>
<S ID=21869>
   ئۇقۇشىمچە، ناھىيە يېقىنقى يىللاردىن بۇيان ‹‹15 – مارت›› خەلقئارا ئىستېمالچىلارنىڭ ھوقۇق – مەنپەئىتىنى قوغداش كۈنى پائالىيىتىگە بىرلەشتۈرۈپ، ئىستېمالچىلارنىڭ قانۇنىي ھوقۇق – مەنپەئىتىنى قوغداش پائالىيىتىنى قانات يايدۇرۇپ، بىخەتەر ئىستېمال مۇھىتى بەرپا قىلغان.
</S>
<S ID=21870>
بۇلتۇر 3 – ئايدىن بۇ يىل 3 – ئايغىچە ئىستېمالچىلارنىڭ 102 پارچە ئەرزىنى تاپشۇرۇۋېلىپ، ئەرزنى ۋاقتىدا ھەل قىلىپ، ئىستېمالچىلارنى 90 مىڭ يۈەن ئىقتىسادىي زىياندىن ساقلاپ قالغان.
</S>
<S ID=21871>
‏
</S>
</TEXT>
/BODY
/DOC