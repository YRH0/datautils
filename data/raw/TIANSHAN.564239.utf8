<DOC>
<DOCID>TIANSHAN.564239</DOCID>
<HEADER>
<CLASS>شىنجاڭ</CLASS>
<DATE>2016-11-11 12:33:43</DATE>
</HEADER>
<BODY>
<HEADLINE>
<S ID=58258>
‹‹كىندىك ئانىسى›› شيۇڭ رۇلەن
</S>
</HEADLINE>
<TEXT>
<S ID=58259>
  جاڭ خەيفېڭ، يەن شياۋجۈەن، بارشاتېگىس
</S>
<S ID=58260>
 بۇ بىر مىللەتلەر ئىتتىپاقلىقى كۈيلەنگەن ناخشا.
</S>
<S ID=58261>
 سىچۈەنلىك ئايال شيۇڭ رۇلەن يېرىم ئەسىر ئىلگىرى شىنجاڭغا كېلىپ، ئالتاي ۋىلايىتى چىڭگىل ناھىيەسىنىڭ جۇڭگو – موڭغۇلىيە چېگراسىدىكى چاغانغول يېزىسىغا ماكانلىشىپ قالغان.
</S>
<S ID=58262>
55 يىلدىن كېيىن، چاچلىرى ئۇچتەك ئاقارغان 89 ياشلىق شيۇڭ رۇلەن 300 نەچچە بالىنىڭ ‹‹كىندىك ئانىسى›› بولۇپ قالدى.
</S>
<S ID=58263>
 قازاق خەلقىدە: بىر ئادەم دۇنياغا كەلگەندە، ئۇنىڭ كۆرىدىغىنى ئانىسى ئەمەس، بەلكى ئۇنى تۇغدۇرغان ‹‹كىندىك ئانىسى››، شۇڭا ‹‹بالىلار›› ئۇنى ئۆمۈر بويى ئۆز ئانىسىدەك كۆرۈشى كېرەك، دەيدىغان گەپ بار.
</S>
<S ID=58264>
9 – ئاينىڭ ئاخىرىدا، بىز چىڭگىل ناھىيەسىدە بۇ ‹‹كىندىك ئانىسى›› بىلەن كۆرۈشتۇق.
</S>
<S ID=58265>
 1961 – يىلى شيۇڭ رۇلەن ئېرى بىلەن بىرلىكتە ئالتاي ۋىلايىتىنىڭ چىڭگىل ناھىيەسىگە كېلىپ، ئۆزلىرى قازغان گەمىدە تۇرۇپ، بىر گۈرجەك، بىر گۈرجەكتىن يەر ئاغدۇرۇپ نۇرغۇن جاپادا بوز يەر ئاچقان.
</S>
<S ID=58266>
 شيۇڭ رۇلەن چىڭگىل ناھىيەسىگە كەلگەن كۈنىنىڭ ئەتىسىلا يۇرتىدىكى شىپاخانىدا ئىشلىگەن سېسترالىق كەسپىنىڭ كارغا كېلىپ قالىدىغانلىقىنى ئويلاپمۇ باقمىغانىدى.
</S>
<S ID=58267>
بىر پادىچىنىڭ ئايالى ئىككى كۈن تولغاق يەپ ئاغرىق ئازابىدىن ھوشىدىن كېتىپ بالىسىنى يەڭگىيەلمىگەنىدى.
</S>
<S ID=58268>
چوڭ ئەترەت باشلىقى شيۇڭ رۇلەننى ياردەمگە چاقىرىدۇ.
</S>
<S ID=58269>
شيۇڭ رۇلەن ئۇنىڭغا تۇغدۇرۇش ئوكۇلى ئۇرغاندىن كېيىن، بۇ ئايال ئاستا – ئاستا ھوشىغا كېلىپ، كۆزى يورۇپ بىر ئوغۇل بوۋاق تۇغىدۇ.
</S>
<S ID=58270>
 شۇنىڭدىن باشلاپ، شيۇڭ رۇلەننىڭ تۇغۇت ئانىسى ئىكەنلىكى توغرىسىدىكى خەۋەر ھەممە يەرگە تارقىلىپ، ئېغىر ئاياغ ئاياللارنىڭ ھەممىسى ئۇنى ئىزدەپ كېلىدۇ.
</S>
<S ID=58271>
دوختۇر ۋە دورا يېتىشمەيدىغان ئاشۇ يىللاردا، شيۇڭ رۇلەن يۇرتىدىن ئېلىپ كەلگەن دوختۇرلۇق سومكىسىنى كۆتۈرۈپ، دوختۇرلۇق قايچىسى، قان توختىتىش جۈپتىكى، جىگەررەڭ يالتىراق كىيىمىنى كۆتۈرۈپ، 30 نەچچە يىلدا چاغانغول يېزىسىنىڭ ھەممىلا يېرىنى ئارىلاپ، 300 دىن كۆپ بالىنىڭ كىندىك ئانىسى بولۇپ، نۇرغۇن ئېغىرئاياغ ئايالنى ئەزرائىلنىڭ قولىدىن قايتۇرۇۋالغان.
</S>
<S ID=58272>
يۇرتداشلارغا تېخىمۇ ياخشى ياردەم بېرىش ئۈچۈن، شيۇڭ رۇلەن ئات مىنىش ھەم قازاق تىلىنى ئۆگەنگەن.
</S>
<S ID=58273>
1995 – يىلىدىن كېيىن بۇ يېزىنىڭ داۋالىنىش شارائىتى ياخشىلانغاندا، ياشىنىپ قالغان شيۇڭ رۇلەن ئاندىن بۇ كەسىپ بىلەن خوشلاشقان.
</S>
<S ID=58274>
 شيۇڭ رۇلەن ھازىر مەيلى ناھىيە ياكى يېزا، كەنتتە بولسۇن، ھەممىلا جايدا ئۆز قولى بىلەن تۇغدۇرغان ‹‹بالىلىرى››نى ئۇچرىتالايدۇ، ھازىر ئۇلارنىڭ كۆپىنچىسى بوۋاي – مومايلار بولسىمۇ، يەنىلا ئۇنى ئۇنتۇپ قالمايدۇ.
</S>
<S ID=58275>
بىز زىيارەت قىلىۋاتقاندا، ئالغابېك ئىسىملىك بىر پادىچى ئەتىگەندىلا شيۇڭ ئانىغا بىر قوي ئېلىپ كەلدى.
</S>
<S ID=58276>
ئەسلىدە بۇ پادىچى شيۇڭ رۇلەن ئۆز قولى بىلەن تۇغدۇرغان تۇنجى بالا بولۇپ، بۇ يىل 55 ياشقا كىرىپتۇ.
</S>
<S ID=58277>
 شيۇڭ رۇلەن تەسىرلەنگەن ھالدا بىزگە: ‹‹مۇشۇ يىللاردا مەن يۇرتداشلارغا ياردەم قىلغان بولساممۇ، لېكىن ئۇلارنىڭ ماڭا قىلغان ياردىمى تېخىمۇ كۆپ.
</S>
<S ID=58278>
ئېرىم بىلەن ئوغلۇم بالدۇر تۈگەپ كېتىپ كېلىنىم بىلەن ئىككىمىز يەتتە بالىنى بەكمۇ تەستە بېقىپ چوڭ قىلدۇق، بۇ جەرياندا يۇرتداشلارنىڭ ھەممىسى بىزگە بىر بۇردا نان، بىر خالتا ئۇن، بىر قاچا سۈت، بىر پارچە گۆش بولسىمۇ ياردەم قىلىپ تۇردى.
</S>
<S ID=58279>
يۇرتداشلار ياردەم قىلمىغان بولسا، كۈنىمىز بەك تەستە ئۆتكەن بولاتتى››، دېدى.
</S>
<S ID=58280>
 2014 – يىلى 5 – ئايدا، شيۇڭ رۇلەننىڭ ئۆيىگە ناتونۇش بىرەيلەن كىرىپ كەلدى.
</S>
<S ID=58281>
ئۇ بۇرۇلتوقاي ناھىيەلىك سوت مەھكىمىسىدە خىزمەت قىلىدىغان 47 ياشلىق نۇرجانى چارىس ئىدى.
</S>
<S ID=58282>
ئەسلىدە ئۇنىڭ ئاتا – ئانىسى نۇرغۇن يىل ئىلگىرى چاغانغول يېزىسىدا تۇرغان بولۇپ، كېيىن بۇرۇلتوقايغا كۆچۈپ كەتكەن.
</S>
<S ID=58283>
بىرنەچچە يىل ئىلگىرى نۇرجاننىڭ ئاتا – ئانىسى ئالەمدىن ئۆتكەندىن كېيىن، بەكلا يالغۇزچىلىق ھېس قىلغان نۇرجانى ئۆزىنىڭ ئاق كۆڭۈل ‹‹كىندىك ئانىسى››نى ئىزدەپ تېپىش نىيىتىگە كەلگەن.
</S>
<S ID=58284>
 نۇرجانى مېھرىبان ئانىسى شيۇڭ رۇلەننى تاپقان ھەم ئۇنىڭ ئاقىرىپ كەتكەن چاچلىرىنى كۆرۈپ كۆزىگە ياش ئالغان ھالدا: ‹‹مېنىڭ ھازىر ھېچقانداق يېقىن كىشىم قالمىدى، سىز مېنى قىزىڭىز قىلىۋالامسىز؟››، دېگەن.
</S>
<S ID=58285>
شيۇڭ رۇلەن نۇرجانىنى چىڭ قۇچاقلاپ تۇرۇپ: ‹‹بالام، سەن نەۋرىلىرىمدىن ئانچە پەرقلىنىپ كەتمەيسەن، بۇنىڭدىن كېيىن ئۇلارنىڭ ھەممىسى سېنىڭ قېرىندىشىڭ، سەن مېنىڭ قىزىم، ئەمدى يالغۇزلۇق ھېس قىلمايسەن››، دېگەن.
</S>
<S ID=58286>
 شۇنىڭدىن كېيىن، تۇغقان بولۇش چېيى بېرىلىپ، شيۇڭ ئانا ‹‹قىزى››غا بىر ھېقىق مارجان، نۇرجانى ‹‹ئانىسى››غا يۇڭ رومال سوۋغا قىلغان.
</S>
<S ID=58287>
نۇرجانى بىزگە:‹‹مەن ئانامنى تېپىپلا قالماي، بەلكى يەنە بىر ئىللىق چوڭ ئائىلەمنى تاپتىم، مەن ھازىر ھېچقانداق يالغۇزلۇق ھېس قىلمايمەن››، دېدى.
</S>
<S ID=58288>
‏
</S>
</TEXT>
/BODY
/DOC