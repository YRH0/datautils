<DOC>
<DOCID>TIANSHAN.567873</DOCID>
<HEADER>
<CLASS>شىنجاڭ</CLASS>
<DATE>2016-11-28 11:26:45</DATE>
</HEADER>
<BODY>
<HEADLINE>
<S ID=61792>
3 مىليون 830 مىڭ ئوقۇغۇچى ئومۇمىي خەلق سالامەتلىك تەكشۈرتۈشتىن نەپكە ئېرىشتى
</S>
</HEADLINE>
<TEXT>
<S ID=61793>
 مۇخبىر جاۋ شىيانىڭ ئاپتونوم رايونلۇق مائارىپ نازارىتىدىن ئىگىلىشىچە، بۇنىڭدىن كېيىن، ھەر يىلى 9 – ئاينىڭ 1 – كۈنىدىن 12 – ئاينىڭ 20 – كۈنىگىچە، ئاپتونوم رايونىمىزدا باشلانغۇچ، تولۇقسىز ئوتتۇرا (رايون ئىچى تولۇقسىز ئوتتۇرا سىنىپى)، تولۇق ئوتتۇرا (ئوتتۇرا دەرىجىلىك كەسپىي مەكتەپ، پۇقراۋى مەكتەپ، ئىچكىرىدىكى شىنجاڭ تولۇق ئوتتۇرا سىنىپى قاتارلىقلار)، ئالىي مەكتەپ (ئالىي كەسپىي مەكتەپ، پۇقراۋى مەكتەپلەر)لەردە ئوقۇۋاتقان شىنجاڭ نوپۇسىدىكى ئوقۇغۇچىلار ئومۇميۈزلۈك سالامەتلىك تەكشۈرتۈشكە قاتنىشىدىكەن.
</S>
<S ID=61794>
بۇ ئەلگە نەپ يەتكۈزۈش قۇرۇلۇشى بۇ يىل ئاپتونوم رايونىمىزدىكى 3 مىليون 830 مىڭ ئوقۇغۇچىنى نەپكە ئېرىشتۈرىدىكەن.
</S>
<S ID=61795>
 ‹‹ئوقۇغۇچىلار سالامەتلىك تەكشۈرتۈش جەدۋىلى›› ئوقۇغۇچىلار ئارخىپىدا كەم بولسا بولمايدۇ، ھەر بىر ئوقۇغۇچىنىڭ ھەر ئوقۇش يىلىدا بىردىن سالامەتلىك تەكشۈرتۈش جەدۋىلى بولۇشى كېرەك، ئوقۇغۇچىلار مەكتەپ ئالماشقاندا، ئۆرلەپ ئوقۇغاندا، ئوقۇش پۈتكۈزگەندە ئارخىپ ئۆتكۈزۈپ بېرىلىدۇ.
</S>
<S ID=61796>
 ئاپتونوم رايون ۋىلايەت (ئوبلاست، شەھەر)لەرنىڭ ئۆز جايىنىڭ ئەمەلىي ئەھۋالىغا ئاساسەن، كونكرېت خىزمەت نىشانىنى بېكىتىپ، ئۇزاق ئۈنۈملۈك بىرلەشمە خىزمەت مېخانىزمى ئورنىتىپ ۋە مۇكەممەللەشتۈرۈپ، سالامەتلىك تەكشۈرۈش سۈپىتى ۋە خىراجەت كاپالىتىنى ئۆستۈرىدىغان ئۈنۈملۈك تەدبىرلەرنى تەتقىق قىلىپ تۈزۈپ، ھەر يىلى ئوقۇغۇچىلارنىڭ سالامەتلىك تەكشۈرتۈش ئەھۋالى ۋە سانلىق مەلۇماتلىرىنى يۇقىرىغا دوكلات قىلىش خىزمىتىنى دائىملىق خىزمەت مەزمۇنىغا كىرگۈزۈشنى تەلەپ قىلدى.
</S>
<S ID=61797>
سالامەتلىك تەكشۈرۈش خىزمىتى ئاخىرلاشقاندىن كېيىن، ‹‹شىنجاڭدىكى ئوقۇغۇچىلارنىڭ بەدەن سۈپىتى، ساغلاملىقىنى باشقۇرۇش ئۈندىدار سۇپىسى›› ئارقىلىق سالامەتلىك تەكشۈرتۈش نەتىجىسىدىن ئوقۇغۇچىلار (ئاتا – ئانىلار) خەۋەردار قىلىنىدۇ.
</S>
<S ID=61798>
ھەر يىلى 12 – ئاينىڭ 31 – كۈنىدىن بۇرۇن، سانلىق مەلۇمات باشقۇرۇش مەركىزى مۇتەخەسسىسلەر بىلەن بىرلىكتە سالامەتلىك تەكشۈرتۈش سانلىق مەلۇماتلىرىنى ئىستاتىستىكا قىلىپ ئانالىز قىلىدۇ.
</S>
</TEXT>
/BODY
/DOC