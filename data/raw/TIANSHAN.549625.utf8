<DOC>
<DOCID>TIANSHAN.549625</DOCID>
<HEADER>
<CLASS>شىنجاڭ</CLASS>
<DATE>2016-09-18 11:03:10</DATE>
</HEADER>
<BODY>
<HEADLINE>
<S ID=48771>
شىنجاڭنىڭ سۇ بىلەن ئوغۇتنى بىر گەۋدىلەشتۈرۈش تېخنىكىسىنى كېڭەيتىش كۆلىمى مەملىكەت بويىچە 1 - ئورۇندا تۇرىدۇ
</S>
</HEADLINE>
<TEXT>
<S ID=48772>
　 ۋاڭ يۇڭفېي خەۋەر قىلىدۇ: 9 - بەش يىللىق يىرىك پىلان مەزگىلىدە نۇقتىدا سىناق قىلىش، 10 - بەش يىللىق يىرىك پىلان مەزگىلىدە ئومۇملاشتۇرۇش ۋە 11 -، 12 - بەش يىللىق يىرىك پىلان مەزگىلىدە كۆلەملەشتۈرۈش قۇرۇلۇشى ئارقىلىق بۇلتۇر شىنجاڭ (بىڭتۈەننىمۇ ئۆز ئىچىگە ئالىدۇ)نىڭ يالتىراق يوپۇق ئاستىدىن تېمىتىپ سۇغىرىشنى ئاساس قىلغان سۇ بىلەن ئوغۇتنى بىر گەۋدىلەشتۈرۈش تېخنىكىسىنى كېڭەيتكەن كۆلىمى 40 مىليون موغا يېتىپ، مەملىكىتىمىز بويىچە 1 - ئورۇندا تۇردى.
</S>
<S ID=48773>
　　مەملىكىتىمىزدىكى يېزا ئىگىلىك تېخنىكىسىنى كېڭەيتىش مۇلازىمەت مەركىزى 2014 - يىلى ئىيۇندىن باشلاپ چوڭ تىپتىكى سۇدا ئېرىشچان ئوغۇت ئىشلەپچىقىرىش كارخانىلىرى بىلەن بىرلىشىپ شىنجاڭ ئۇيغۇر ئاپتونوم رايونى، ئىچكى موڭغۇل ئاپتونوم رايونى، گۇاڭشى جۇاڭزۇ ئاپتونوم رايونى، يۈننەن، گەنسۇ، شەندۇڭ، خېبېي قاتارلىق ئون نەچچە ئۆلكە، ئاپتونوم رايوندا سۇدا ئېرىشچان ئوغۇت تېخنىكىسى بويىچە ئۈلگە كۆرسىتىشنى كېڭەيتىش خىزمىتىنى قانات يايدۇردى.
</S>
<S ID=48774>
شىنجاڭ كېۋەز ئۆستۈرۈش تېخنىكىسى ئۈستىدە ئىزدىنىش داۋامىدا يالتىراق يوپۇق ئاستىدىن تېمىتىپ سۇغىرىشنى ئاساس قىلغان سۇ بىلەن ئوغۇتنى بىر گەۋدىلەشتۈرۈش تېخنىكىسىنىڭ شىنجاڭغا ماس كېلىدىغانلىقىنى بايقاپ، بۇ تېخنىكىنى كۆپ خىل زىرائەتنى ئۆستۈرۈشتە قوللاندى.
</S>
<S ID=48775>
　　يالتىراق يوپۇق ئاستىدىن تېمىتىپ سۇغىرىشنى ئاساس قىلغان سۇ بىلەن ئوغۇتنى بىر گەۋدىلەشتۈرۈش تېخنىكىسىدا سۇ بىلەن ئوغۇت زىرائەتنىڭ يىلتىزىغىچە يەتكۈزۈلۈپ، زىرائەتنى ئېھتىياجلىق سۇ ۋە ئوزۇقلۇققا تەكشى ئېرىشتۈرىدۇ.
</S>
<S ID=48776>
سۇ تېجەش تېخنىكىسىنى قوللانغاندىن كېيىن، شىنجاڭنىڭ يېزا ئىگىلىكىدە ھەر مو يەرنى سۇغىرىشقا ئىشلىتىلىدىغان سۇ 100 كۇب مېتىردىن كۆپرەك ئازىيىپ، ئەنئەنىۋى چۆنەكلەپ سۇغىرىشقا قارىغاندا سۇدىن پايدىلىنىش ئۈنۈمى %150 تىن كۆپرەك ئاشتى، يەردىن پايدىلىنىش نىسبىتى %6 تىن %15 كىچە ئۆستى، ئاشلىق زىرائەتلىرىنىڭ ھەر موسىدىن ئېلىنىدىغان ھوسۇل 50 كىلوگىرامدىن ئاشتى، كېۋەز قاتارلىق ئىقتىسادىي زىرائەتلەرنىڭ ھەر موسىدىن قىلىنىدىغان كىرىم 700 يۈەندىن كۆپرەك، ئەسلىھەلىك يېزا ئىگىلىكىنىڭ ھەر موسىدىن قىلىنىدىغان كىرىم 1500 يۈەندىن كۆپرەك ئاشتى.
</S>
<S ID=48777>
يېزا ئىگىلىكىدە يۇقىرى ئۈنۈمدە سۇ تېجەش ئاپتونوم رايونىمىزنىڭ ئەلرايىغا بېقىش، ئەلنى مايىل قىلىشتىكى مۇھىم خەلق تۇرمۇشى قۇرۇلۇشى بولۇپ قالدى.
</S>
</TEXT>
/BODY
/DOC