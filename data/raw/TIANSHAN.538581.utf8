<DOC>
<DOCID>TIANSHAN.538581</DOCID>
<HEADER>
<CLASS>پەن – مائارىپ</CLASS>
<DATE>2016-08-03 17:01:25</DATE>
</HEADER>
<BODY>
<HEADLINE>
<S ID=36480>
فىرانسىيە ھۆكۈمەت قارىمىقىدىكى ئۈچ ئۇنىۋېرسىتېت شىنجاڭدىن ئوقۇغۇچى قوبۇل قىلىدۇ
</S>
</HEADLINE>
<TEXT>
<S ID=36481>
جۇڭگو فىرانسىيە ھەمكارلىشىپ، ئىقتىساد كەسپىدىكى ئىختىساسلىقلارنى يېتىشتۈرىدۇ
</S>
<S ID=36482>
   فىرانسىيە-جۇڭگو ئىقتىساد، مەدەنىيەت تەرەققىيات جەمئىيىتى، پايتەخت ئىقتىساد-سودا ئۇنىۋېرسىتېتى، ئۈرۈمچى شەھەرلىك ئەمەلىي تېخنىكا تەربىيەلەش مەكتىپى ھەمكارلىشىپ، ئوقۇتۇشقا ئىمزا قويۇش مۇراسىمى ھەمدە فىرانسىيە تولۇس 1-ئۇنىۋېرسىتېتى، فىرانسىيە سان ئېتىننا ئۇنىۋېرسىتېتى، فىرانسىيە تورس ئۇنىۋېرسىتېتىنىڭ شىنجاڭدىن ئوقۇغۇچى قوبۇل قىلىش ئاخبارات ئېلان قىلىش يىغىنى 1- ئاۋغۇست ئۈرۈمچىدە ئۆتكۈزۈلدى.
</S>
<S ID=36483>
يىغىندا، ئۈرۈمچى شەھەرلىك ئەمەلىي تېخنىكا تەربىيەلەش مەكتىپى بىلەن پايتەخت ئىقتىساد-سودا ئۇنىۋېرسىتېتى ۋە فىرانسىيە تولۇس 1-ئۇنىۋېرسىتېتى، فىرانسىيە سان ئېتىننا ئۇنىۋېرسىتېتى، فىرانسىيە تورس ئۇنىۋېرسىتېتى ھەمكارلىشىپ ئوقۇتۇش كېلىشىمى ئىمزالىدى، بۇ، شىنجاڭدىكى تولۇق ئوتتۇرىنى پۈتكۈزگەن ئوقۇغۇچىلارنىڭ فىرانسىيەگە بېرىپ ھۆكۈمەت قارىمىقىدىكى مەكتەپلەردە ئوقۇش پۇرسىتىگە ئېرىشەلەيدىغانلىقىدىن دېرەك بېرىدۇ.
</S>
<S ID=36484>
   ئىگىلىنىشىچە، فىرانسىيەنىڭ بۇ ئۈچ ئۇنىۋېرسىتېتى شىنجاڭدىن قوبۇل قىلىنىدىغان ئوقۇغۇچىلارنى «1+3 تولۇق كۇرسقا تىك ئۆرلەش ئەندىزىسى»، «0.5+0.5+3 ئەندىزىسى»، «3 + 1 + 1 ئەندىزىسى» قاتارلىق ئۈچ خىل تولۇق كۇرس مائارىپى ئەندىزىسى بىلەن تەمىنلەيدىكەن.
</S>
<S ID=36485>
بۇلار ئىچىدە، «1 + 3 تولۇق كۇرسقا تىك ئۆرلەش ئەندىزىسى»دە شەرتكە ئۇيغۇن كېلىدىغان، تولۇق ئوتتۇرا مەكتەپنى پۈتكۈزگەن ئوقۇغۇچىلار پايتەخت ئىقتىساد-سودا ئۇنىۋېرسىتېتىدا بىر يىل تەييارلىقتا ئوقۇغاندىن كېيىن، ئىككىنچى، ئۈچىنچى، تۆتىنچى ئوقۇش يىلىدا فىرانسىيەنىڭ تولۇس بىرىنچى ئۇنىۋېرسىتېتىدا ئوقۇيدىكەن.
</S>
<S ID=36486>
«0.5+0.5+3 ئەندىزىسى»دە شەرتكە ئۇيغۇن كېلىدىغان، تولۇق ئوتتۇرا مەكتەپنى پۈتكۈزگەن ئوقۇغۇچىلار پايتەخت ئىقتىساد-سودا ئۇنىۋېرسىتېتى يېرىم يىل تەييارلىقتا ئوقۇغاندىن كېيىن، يەنە فىرانسىيە تورس ئۇنىۋېرسىتېتىدا يېرىم يىللىق تەييارلىقتا ئوقۇپ، ئىمتىھاندىن ئۆتۈپ لاياقەتلىك بولغاندىن كېيىن، تورس ئۇنىۋېرسىتېتىغا كىرىپ تولۇق كۇرسىتا ئۈچ يىل ئوقۇيدىكەن.
</S>
<S ID=36487>
«3 + 1 + 1 ئەندىزىسى»دە دۆلەت ئىچىدە بىر يىل تىل ئۆگىنىپ، چەت ئەلدە بىر يىللىق كەسپىي تەييارلىق ئۆگىنىشىنى تاماملىغاندىن كىيىن، فىرانسىيە سان ئېتىننا ئۇنىۋېرسىتېتىدا تولۇق كۇرسىتا ئۈچ يىل ئوقۇيدىكەن.
</S>
<S ID=36488>
   ئوقۇغۇچىلار ئوقۇش پۈتكۈزگەندىن كېيىن، چەت ئەلنىڭ باكلاۋۇرلۇق ياكى ماگىستېرلىق دىپلومى ۋە پايتەخت ئىقتىساد-سودا ئۇنىۋېرسىتېتىنىڭ ئوقۇش پۈتكۈزۈش گۇۋاھنامىسىگە ئېرىشەلەيدىكەن، فىرانسىيەنىڭ بۇ ئۈچ ئۇنىۋېرسىتېتىنىڭ دىپلومىنى جۇڭگو مائارىپ مىنىستىرلىقى ۋە پۈتۈن دۇنيا ئېتىراپ قىلىدىكەن، بۇ ئۈچ ئۇنىۋېرسىتېت ۋە ئوقۇش پۈتكۈزگەن ئوقۇغۇچىلارنىڭ ئوقۇش تارىخى گۇۋاھنامىسىنى دۆلەت مائارىپ مىنىستىرلىقى نازارەت قىلىپ باشقۇرۇش تورىدا تەكشۈرگىلى بولىدىكەن.
</S>
<S ID=36489>
   ئىگىلىنىشىچە، 3- ئاۋغۇست چۈشتىن بۇرۇن سائەت 11:00دە ئۈرۈمچى شەھىرى كۈمۈش ئاستانە مېھمانخانىسىنىڭ 3- قەۋىتىدىكى كوئىنلۇن زالىدا فىرانسىيەگە بېرىپ ئوقۇشتىن مەسلىھەت سوراش يىغىنى ئېچىلغان.
</S>
</TEXT>
/BODY
/DOC