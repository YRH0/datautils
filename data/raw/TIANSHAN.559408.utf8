<DOC>
<DOCID>TIANSHAN.559408</DOCID>
<HEADER>
<CLASS>شىنجاڭ</CLASS>
<DATE>2016-10-26 10:37:20</DATE>
</HEADER>
<BODY>
<HEADLINE>
<S ID=55479>
ياشلار–ئۆسمۈرلەرنىڭ زەھەر ۋە ئەيدىزنىڭ ئالدىنى ئېلىش بويىچە بىخەتەرلىك ۋە ئۆزىنى قوغداش بىلىملىرىنى ئومۇملاشتۇرۇش پائالىيىتى ئۆتكۈزۈلدى
</S>
</HEADLINE>
<TEXT>
<S ID=55480>
    مۇبارەك ئىسمائىل خەۋەر قىلىدۇ: 10 – ئاينىڭ 25 – كۈنى، ئاپتونوم رايونلۇق ئىتتىپاق كومىتېتى ئاپتونوم رايونلۇق زەھەر چەكلەش ئىشخانىسى، ئەيدىزنىڭ ئالدىنى ئېلىش ئىشخانىسى، مائارىپ نازارىتى قاتارلىق ئورۇنلار بىلەن بىرلىشىپ ئۈرۈمچى شەھەرلىك 3 – ئوتتۇرا مەكتەپتە ‹‹ئەتىمىز ئۈچۈن ياشلار – ئۆسمۈرلەرنىڭ زەھەر ۋە ئەيدىزنىڭ ئالدىنى ئېلىش بويىچە بىخەتەرلىك ۋە ئۆزىنى قوغداش بىلىملىرىنى ئومۇملاشتۇرۇش پائالىيىتى›› ۋە كىتاب ئىئانە قىلىش مۇراسىمى ئۆتكۈزدى.
</S>
<S ID=55481>
  ئاپتونوم رايونلۇق ئىتتىپاق كومىتېتى، ئاپتونوم رايونلۇق زەھەر چەكلەش ئىشخانىسى، ئاپتونوم رايونلۇق ئەيدىزنىڭ ئالدىنى ئېلىش ئىشخانىسى، ئاپتونوم رايونلۇق مائارىپ نازارىتىنىڭ ئالاقىدار مەسئۇللىرى ۋە 40قا يېقىن مېھرى – شەپقەت يەتكۈزۈش ئورنىنىڭ ۋەكىلى، ئوقۇتقۇچى – ئوقۇغۇچىلار ۋەكىللىرى بولۇپ 200 نەچچە كىشى پائالىيەتكە قاتناشتى.
</S>
<S ID=55482>
  ئاپتونوم رايونلۇق ئىتتىپاق كومىتېتىنىڭ مۇئاۋىن شۇجىسى چى خۇ سۆز قىلىپ، ئالاقىدار ئورۇن ۋە شەخسلەرنىڭ ياشلار – ئۆسمۈرلەرنىڭ ساغلام ئۆسۈپ يېتىلىشىگە داۋاملىق كۆڭۈل بۆلۈشىنى ۋە ئۇنىڭغا پائال تۆھپە قوشۇشىنى، ياش – ئۆسمۈر دوستلارنىڭ زەھەر چەكلەش، ئەيدىزنىڭ ئالدىنى ئېلىش ۋە ئۆزىنى قوغداش بىلىملىرىنى تەشەببۇسكارلىق بىلەن ئۆگىنىپ، قانۇن ئىدارە قىلىش ئېڭى ۋە ھەق – ناھەقنى ئايرىش ئىقتىدارىنى تىرىشىپ ئۆستۈرۈپ، تۈرلۈك ئېزىقتۇرۇش ۋە ناچار قىلمىشلارغا ئاڭلىق قارشى تۇرۇپ، توغرا كىشىلىك تۇرمۇش قارىشىنى يېتىلدۈرۈپ، دۆلەت، خەلق، جەمئىيەتكە ياراملىق ئىختىساس ئىگىلىرىدىن بولۇشىنى ئۈمىد قىلدى.
</S>
<S ID=55483>
  ئۇقۇشۇمچە، ئاپتونوم رايونىمىزدا بۇ يىل 4 – ئايدىن باشلاپ ھەر مىللەت ياش – ئۆسمۈر ئوقۇغۇچىلارغا ‹‹ياشلار – ئۆسمۈرلەرنىڭ زەھەر چەكلەش، ئەيدىزنىڭ ئالدىنى ئېلىش بىلىملىرى ئوقۇشلۇقى›› ۋە ‹‹ياشلار – ئۆسمۈرلەرنىڭ بىخەتەرلىك، ئۆزىنى قوغداش بىلىملىرى ئوقۇشلۇقى›› ئىئانە شەكلىدە تارقىتىلىپ، زەھەر چەكلەش، ئەيدىزنىڭ ئالدىنى ئېلىش ۋە ئۆزىنى قوغداش تەربىيەسى كەڭ تەشۋىق قىلىنغان، ھازىرغىچە، 116 مېھرى – شەپقەت يەتكۈزۈش ئورنى جاي – جايلاردىكى ياشلار – ئۆسمۈرلەرگە 17 مىڭ پارچىگە يېقىن كىتاب ئىئانە قىلغان.
</S>
<S ID=55484>
‏
</S>
</TEXT>
/BODY
/DOC