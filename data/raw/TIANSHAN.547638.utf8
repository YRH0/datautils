<DOC>
<DOCID>TIANSHAN.547638</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-09-06 11:21:29</DATE>
</HEADER>
<BODY>
<HEADLINE>
<S ID=47128>
يېڭى ھايات مەھەللىسىدە ياڭرىغان ئىناقلىق كۈيى
</S>
</HEADLINE>
<TEXT>
<S ID=47129>
   نۇرئەھمەت نۇرامبەگ
</S>
<S ID=47130>
    غۇلجا شەھىرىنىڭ چوڭكۆۋرۈك كوچا باشقارمىسىنىڭ يېڭىھايات مەھەللىسى كۆپ مىللەت توپلىشىپ ئولتۇراقلاشقان تىنچ، ئىناق مەھەللىلەرنىڭ بىرى بولۇپ، بۇ مەھەللىدە ئۇيغۇر، خۇيزۇ، خەنزۇ، قازاق، ئۆزبېك، رۇس قاتارلىق سەككىز مىللەتتىن تەركىب تاپقان 680 ئائىلىلىك بار.
</S>
<S ID=47131>
بۇ مەھەللە بۇلتۇر ئوبلاست بويىچە ‹‹مىللەتلەر ئىتتىپاقلىقى – تەرەققىياتىدىكى ئىلغار ئورۇن›› بولۇپ باھالاندى، بۇ يىل دۆلەت مىللەتلەر ئىشلىرى كومىتېتى تەرىپىدىن ‹‹مەملىكەت بويىچە مىللەتلەر ئىتتىپاقلىقىدا ئۈلگە كۆرسىتىش مەھەللىسى›› قىلىپ بېكىتىلدى.
</S>
<S ID=47132>
    ئالدىنقى يېرىم يىلدا بۇ مەھەللىدە جىنايى ئىشلار ياكى ئامانلىق دېلولىرى يۈز بەرمىدى.
</S>
<S ID=47133>
بۇ مەھەللىدىكى خەلق ساقچىسى خەمىت نۇرمۇھەممەت خىزمەتكە قاتناشقاندىن بۇيان، قىيىنچىلىقى بار ئائىلىلەرگە خالىس ياردەم بېرىپ كەلدى.
</S>
<S ID=47134>
ئۇنىڭ مائاشى ئانچە يۇقىرى بولمىسىمۇ، تېجەشلىك تۇرمۇش كەچۈرۈپ، 35 نامرات ئائىلە، قارىغۇچىسى يوق تۆت ياشانغان كىشى، ھەر مىللەتتىن بولغان 125 ئوقۇغۇچىغا ياردەم قىلدى.
</S>
<S ID=47135>
بۇنىڭ ئىچىدىكى ئوقۇشىنى ئوڭۇشلۇق تاماملىغان ئۈچ ئوقۇغۇچى مەھەللە تەرىپىدىن ‹‹ئون چوڭ ئۈلگىلىك شەخس›› بولۇپ باھالاندى.
</S>
<S ID=47136>
    بۇ مەھەللىدىكى يەككە تىجارەتچى مۇھەممەتئىمىن داۋۇت ھەمىشە مۇنداق دەيدۇ: يالغۇز مەنلا بېيىسام ھېساب ئەمەس، مۇھىمى كۆپچىلىكنىڭ تۇرمۇشى بىردەك ياخشىلانسا، ئاندىن بېيىغان بولىمىز.
</S>
<S ID=47137>
مۇھەممەتئىمىن داۋۇت ھەر يىلى يېنىدىن 20 مىڭ يۈەن چىقىرىپ، نامرات ئائىلە ۋە ئائىلە قىيىنچىلىقى ئېغىر ئوقۇغۇچىلارغا ئىزچىل ياردەم قىلىپ كەلدى.
</S>
<S ID=47138>
    مەھەللە سەھىيە مۇلازىمەت پونكىتىنىڭ باشلىقى ياڭ چىشەن قىيىنچىلىقى بار ئاممىغا ئىزچىل كۆڭۈل بۆلۈپ كەلدى.
</S>
<S ID=47139>
ئۇ كۆپ قېتىم قىيىنچىلىقى بار كېسەللەرنىڭ داۋالىنىش خىراجىتىنى كۆتۈرۈۋەتتى، نامرات ئائىلىلەرگە پۇل، ماددىي بۇيۇم ئىئانە قىلىپ، ھەر مىللەت ئاممىنىڭ ياخشى باھاسىغا ئېرىشتى، شۇنداقلا مەھەللە تەرىپىدىن ‹‹ئون چوڭ ئۈلگىلىك شەخس››نىڭ بىرى بولۇپ باھالاندى.
</S>
<S ID=47140>
    زىيارەت داۋامىدا كوچا باشقارمىسىنىڭ باشلىقى تۇرسۇنئاي يۈسۈپنىڭ ھويلىسىدا رەڭگارەڭ گۈللەرنىڭ ئېچىلىپ كەتكەنلىكىنى كۆردۈم.
</S>
<S ID=47141>
مەھەللە كومىتېتىنىڭ مۇدىرى يەن جيې مۇنداق دېدى: سودىگەرلەر تۇرسۇنئايغا قورۇسىنىڭ يىللىقىنى 100 مىڭ يۈەنگە ئىجارىگە بېرىشنى ئىلتىماس قىلغاندا، ئۇلارنىڭ ئىلتىماسىنى چىرايلىقچە رەت قىلىپ، مەھەللە مەدەنىيەت قورۇسى قىلىشنى تەشەببۇسكارلىق بىلەن ئىلتىماس قىلدى.
</S>
<S ID=47142>
    غۇلجا شەھەرلىك مۇھىت ئاسراش ئىدارىسىدىن ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى بويىچە يېڭىھايات مەھەللىسىگە چۈشكەن خىزمەت گۇرۇپپىسىنىڭ باشلىقى يەن خەيتاۋنىڭ تونۇشتۇرۇشىچە، يېڭىھايات مەھەللىسى ھەر مىللەت خەلقى ئارىلىشىپ ئولتۇراقلىشىشتەك ئەنئەنىۋى قۇرۇلمىنى ساقلاپ قالغان بولۇپ، ھەممە كوچىدا خەنزۇ، خۇيزۇ، ئۇيغۇر، رۇس قاتارلىق مىللەتلەر بار ئىكەن.
</S>
<S ID=47143>
بۇ خىل ھالەت ئۇلار ئوتتۇرىسىدىكى چۈشىنىش ۋە ئالاقىنى ئىلگىرى سۈرۈشكە پۇختا ئاساس سېلىپ، مىللەتلەر ئىتتىپاقلىقىنى كۈچەيتىشتىكى ياخشى باشلىنىش بولغان.
</S>
<S ID=47144>
    بۇ مەھەللە مىللەتلەر ئىتتىپاقلىقى خىزمىتىنى تېخىمۇ ياخشى ئىشلەش ئۈچۈن، ‹‹قەلبداشلار››، ‹‹تۆت ئائىلە››، ‹‹سەككىز بىر›› پائالىيىتى تۈزۈمىنى ئورنىتىپ، مەھەللىنى ئاساس قىلغان ھالدا ھەر يىلى ‹‹مىللەتلەر ئىتتىپاقلىقى كوچىسى››، ‹‹مىللەتلەر ئىتتىپاقلىقى تەربىيە بازىسى››دىن بىرنى بەرپا قىلدى؛ ھەر ھەپتىدە بىر قېتىم دۆلەت بايرىقى چىقىرىش مۇراسىمى ئۆتكۈزدى؛ ھەر بىر مەھەللە كادىرى بىر ئائىلە بىلەن قوشماق بولدى؛ ھەربىر مەھەللە كادىرى مىللەتلەر ئىتتىپاقلىقىنى ئىلگىرى سۈرۈش بويىچە بىر ياخشى ئىش قىلدى؛ مىللەتلەر ئىتتىپاقلىقى بويىچە مەدەنىيەت پائالىيىتى ئۆتكۈزدى؛ ‹‹پەزىلەتلىك كېلىن››، ‹‹ۋاپادار پەرزەنت››، ‹‹ياخشى قوشنا››لارنى باھالاش پائالىيىتىنى قانات يايدۇردى؛ ھەر ئايدا بىر قېتىم ئاھالىلەرگە مىللەتلەر ئىتتىپاقلىقى بويىچە قىسقا فىلىم قويۇپ بەردى؛ ناخشا – ئۇسسۇل مەدەنىيەت پائالىيىتى، تەشۋىقات پىلاكاتى، لېكسىيە، تەبرىكلەش پائالىيەتلىرى ئارقىلىق ھەر مىللەت ئاممىسىنىڭ ئالاقىسىنى قويۇقلاشتۇرۇپ، دوستلۇقنى كۈچەيتتى.
</S>
<S ID=47145>
    ھازىر بۇ مەھەللىدە تىنچ ئائىلىدىن 586 سى، مىللەتلەر ئىتتىپاقلىقىدىكى ئۈلگىلىك ئائىلىدىن 55 ى، مىللەتلەر ئىتتىپاقلىقىدىكى ئىلغار سودىگەر ئائىلىسىدىن 42 سى، مىللەتلەر ئىتتىپاقلىقىدىكى نەمۇنىلىك بۆلۈم، ئىشخانىدىن ئۈچى، مىللەتلەر ئىتتىپاقلىقى مەدەنىيەت ھويلىسىدىن ئىككىسى بارلىققا كەلدى، 275 ئائىلە ئۆزئارا ياردەم بېرىشتە قوشماق بولدى.
</S>
<S ID=47146>
    مەھەللە پارتىيە ياچېيكىسىنىڭ شۇجىسى مۇراتجان مۇھەممەتئىمىن مۇنداق دېدى: مەھەللىمىزدە ئۇزاقتىن بۇيان قانات يايدۇرۇلۇۋاتقان مىللەتلەر ئىتتىپاقلىقىنى كۈچەيتىش پائالىيىتى بىر تۈرلۈك تۈزۈمگە ئايلاندى، ئاھالىلەر بۇ پائالىيەتكە ئاڭلىق قاتنىشىپ، ھەممىسى مىللەتلەر ئىتتىپاقلىقىنى كۈچەيتكۈچىلەرگە ئايلاندى.
</S>
<S ID=47147>
‏    
</S>
</TEXT>
/BODY
/DOC