<DOC>
<DOCID>TIANSHAN.574409</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-26 12:42:31</DATE>
</HEADER>
<BODY>
<HEADLINE>
<S ID=67744>
ئەدلىيەلىك ياردەم قىيىنچىلىقى بار ئاممىغا ئىللىقلىق بېغىشلىدى
</S>
</HEADLINE>
<TEXT>
<S ID=67745>
 ئىختىيارىي مۇخبىرلىرىمىز پەرھات مىجىت، رىزۋانگۈل راخمان خەۋىرى: شايار ناھىيەلىك خەلق سوت مەھكىمىسى ئەدلىيەلىك ياردەم پۇلى تارقىتىش مۇراسىمى ئۆتكۈزۈپ، ياردەم بېرىش شەرتىگە ئۇيغۇن كېلىدىغان يەتتە دېلودىكى ئىجرا ئىلتىماسى قىلغان 13 نەپەر ئالاقىدارغا ناھىيە مالىيەسىدىن بۇيرۇپ بەرگەن 215 مىڭ يۈەن ئەدلىيەلىك ياردەم پۇلىنى تارقىتىپ بېرىپ، قىيىنچىلىقى بار ئاممىنىڭ دەۋا مەنپەئەتىنى ھەقىقىي كاپالەتلەندۈردى.
</S>
<S ID=67746>
 جاۋ يوۋدېنىڭ چوڭ ئوغلى 2013-يىلى قاتناش ھادىسىگە ئۇچراپ، داۋالاش ئۈنۈم بەرمەي قازا قىلغان.
</S>
<S ID=67747>
ھادىسە سادىر قىلغۇچى شوپۇرنىڭ ئائىلە قىيىنچىلىقى ئېغىر، تۆلەش ئىقتىدارى يېتەرسىز بولغانلىقتىن، سوت مەھكىسىمىنىڭ ھۆكمى كۈچكە ئىگە بولغاندىن كېيىنمۇ تۆلەم مەجبۇرىيىتىنى ئىزچىل ئادا قىلالماي كەلگەن.
</S>
<S ID=67748>
شۇنىڭ بىلەن ياشانغان بۇ ئەر-خوتۇنلار ئۈنۈملۈك تۆلەم تولۇقلىمىسىغا ئېرىشەلمىگەن.
</S>
<S ID=67749>
بۇ كۈنى جاۋ يوۋدې 50 مىڭ يۈەن ئەدلىيەلىك ياردەم پۇلىغا ئېرىشكەن بولۇپ، روھىي جەھەتتىن ئاز-تولا تەسەللىي تېپىپ، مىننەتدار بولغان.
</S>
<S ID=67750>
 ئىگىلىنىشىچە، بۇ قېتىم شايار ناھىيەلىك خەلق سوت مەھكىمىسى موتورلۇق قاتناش ۋاسىتىلىرىنىڭ قاتناش ھادىسىسى مەسئۇلىيەت ماجىراسى، جىسمانىي جەھەتتىن زىيانلاندۇرۇش تۆلەم ماجىراسى، جىنايى ئىشلار قوشۇمچە ھەق–تەلەپ ئىشلىرى ئىجرا دېلولىرى قاتارلىقلارغا ئائىت دېلولارغا ئەدلىيەلىك ياردەم قىلغان، بۇنىڭ بىلەن جاۋابكارلار ۋە تۆلەش مەجبۇرىيىتى بار باشقا ئالاقىدارلارنىڭ تۆلەم ئىقتىدارى بولماسلىقى ياكى يېتەرلىك بولماسلىقى سەۋەبىدىن كېلىپ چىققان زىيانلانغۇچىلار ۋە ئۇلارنىڭ يېقىن ئۇرۇق–تۇغقانلىرى قانۇن بويىچە تەلەپ قىلغان ئىقتىسادىي زىيان تۆلەم ھوقۇقى نەقلەشمەسلىك مەسىلىسى ئەدلىيەلىك ياردەم بېرىش يولى ئارقىلىق بەلگىلىك دەرىجىدە ھەل قىلىنىپ، ئىجرا ئىلتىماسى قىلغۇچىلارنىڭ كەيپىياتى تۇراقلىشىپ، ئەدلىيەنىڭ ئىللىقلىقى، ئادىل ۋە ھەققانىيلىقى يەتكۈزۈلگەن.
</S>
</TEXT>
/BODY
/DOC