<DOC>
<DOCID>TIANSHAN.499826</DOCID>
<HEADER>
<CLASS>شىنجاڭ</CLASS>
<DATE>2016-02-19 19:50:03</DATE>
</HEADER>
<BODY>
<HEADLINE>
<S ID=13373>
ئاممىنى قەلبىمىزگە پۈكۈپ، مېھىر–شەپقەت يەتكۈزۈپ، مەسئۇلىيەتنى بەجانىدىل ئادا قىلىشىمىز كېرەك
</S>
</HEADLINE>
<TEXT>
<S ID=13374>
 شىنجاڭ خەلق باش نەشرىياتىدىن خوتەن ناھىيەسىنىڭ يېڭى ئاۋات يېزىسى ئازنىمېچىت كەنتىگە چۈشكەن خىزمەت گۇرۇپپىسىنىڭ باشلىقى كاڭ پىڭ
</S>
<S ID=13375>
   كەنتكە چۈشكەن كادىرلارنىڭ خىزمەت ۋەزىپىلىرىمىزنى تاماملاپ ئۈرۈمچىگە قايتىپ كەلگىنىمىزگىمۇ بىر ئاي بولۇپ قالدى، كەنتكە چۈشكەن خىزمەت گۇرۇپپىسىدىكى خىزمەتداشلار پاراڭلىشىپ قالساق دائىم كەنتتىكى يۇرتداشلار ۋە كەنتتىكى ئىشلارنى تىلغا ئالىمىز.
</S>
<S ID=13376>
ئاشۇ سۆيۈملۈك يۇرتداشلارنى دائىملا چۈشەيمەن. چاغاندا كەنتتىكىلەر ماڭا تېلېفون بېرىپ چاغىنىمنى تەبرىكلىدى، بۇ ئۇلارنىڭ مېنى ئۆزلىرىنىڭ يېقىن تۇغقىنى قاتارىدا كۆرگىنىدىن ئىدى.
</S>
<S ID=13377>
   كەنتتە بىر يىل خىزمەت قىلىش جەريانىدا ئاممىغا سەمىمىي مۇئامىلە قىلىش، چىن نىيەت بىلەن ئەمەلىي ئىشلەش كېرەكلىكىنى چوڭقۇر تونۇپ يەتتىم.
</S>
<S ID=13378>
   مەن 20 نەچچە يىل ئىلگىرى ‹‹شىنجاڭ گېزىتى››دە ئىشلەۋاتقىنىمدا خوتەندە بىر يىل تۇرۇپ، خوتەن ۋىلايىتىدىكى يەتتە ناھىيە، بىر شەھەرنى ئايلىنىپ مۇخبىرلىق قىلغانىدىم.
</S>
<S ID=13379>
بۇ قېتىم خوتەنگە يەنە بىر قېتىم بېرىپ دەسلەپكى بىرنەچچە كۈندىلا دىنىي ئەسەبىي كۈچلەرنىڭ سىڭىپ كىرىش تەسىرىنى سەزدىم.
</S>
<S ID=13380>
   كەنتتە تۇرۇش جەريانىدا بىز ھەر ھەپتىدە كەنت ئاھالىلىرى بىلەن بىرگە دۆلەت بايرىقى چىقىرىپ، دۆلەت شېئىرىنى تەڭ ئېيتتۇق، ھەر ھەپتىدە باش تېمىلىق لېكسىيە پائالىيىتى ئۆتكۈزدۇق ھەم دىنىي زاتلار بىلەن پاراڭلاشتۇق، ھەر ھەپتىدە ‹‹مەن جۇڭگو پۇقراسى›› دېگەن تېمىدا قەسەم بېرىش پائالىيىتى ئۆتكۈزۈپ، كەنت ئاھالىلىرىنىڭ ‹‹تۆتنى تونۇش›› ئېڭىنى كۈچەيتتۇق.
</S>
<S ID=13381>
كەنتتىكى 20 – ئەسىرنىڭ 80 –، 90 – يىللىرىدا تۇغۇلغان 794 ياشنى ماھارەت بويىچە تەربىيەلىدۇق، ئائىلىلەرگە بېرىپ ئەھۋال ئىگىلەپ، كەنت ئاھالىلىرىنىڭ ئەمەلىي قىيىنچىلىقىنى ھەل قىلىپ بەردۇق، كۆپچىلىك بىلەن سىرداشتۇق، نەتىجىدە كۆپچىلىك بىزنى ئاستا – ئاستا قوبۇل قىلدى.
</S>
<S ID=13382>
بۇ جەرياندا شۇنى تونۇپ يەتتىمكى، دېھقانلارغا چوڭقۇر مېھىر بەرگەندىلا، ئاندىن ئاممىۋى خىزمەتنى ياخشى ئىشلىگىلى، كۆزگە ئانچە چېلىقمايدىغان كىچىك ئىشلارنىمۇ ئەستايىدىللىق بىلەن ئىنچىكە ئىشلەپ تەسىر پەيدا قىلغاندىلا، ئاندىن بازىنى قولىمىزدا چىڭ تۇتقىلى، ئاۋامنىڭ قەلبىنى ئۇتقاندىلا، ئاندىن ئاۋامنىڭ ئىدىيەسىنى مۇجەسسەملىگىلى بولىدۇ، بۇ بىزنىڭ بۇرچىمىز، شۇنداقلا مەسئۇلىيىتىمىز.
</S>
<S ID=13383>
   بۇ بىر يىلدا بىز كەنتنىڭ بۇلۇڭ – پۇشقاقلىرىغىچە ئايلىنىپ چىقتۇق، كەنتتىكى ئابباس ئابدۇرېھىمنىڭ ئۆيى قۇملۇقنىڭ ئىچكىرىدە ئىدى، خىزمەت گۇرۇپپىسىدىكىلەر ئۇنىڭ ئۆيىگە بارغىنىمىزدا، ئۇ: ئۆيۈم شۇنچە يىراق بولسىمۇ مېنى ئۇنتۇپ قالماي يوقلاپ كەپسىلەر، دەپ ئېيتقۇسىز خۇشاللىققا چۆمدى.
</S>
<S ID=13384>
تەشۋىقات پائالىيىتىمىزنىڭ تۈرتكىسىدە بىر يىل ئىچىدە كەنتتىكى بىرمۇ ياش قانۇنسىز دىنىي پائالىيەت ۋە قانۇنسىز ئۈن – سىن ماتېرىياللىرىنى تارقىتىش قىلمىشلىرىغا قاتناشمىدى، كەنتنىڭ ‹‹مەركەزلىك تەرتىپكە سېلىنىدىغان نۇقتىلىق كەنت›› دېگەن قالپىقىنىمۇ ئېلىۋەتتۇق.
</S>
<S ID=13385>
   بىر يىللىق جاپالىق قان – تەرىمىز بەدىلىگە كەنتتە ۋە كەنت ئاھالىلىرىنىڭ ئىدىيەسىدە نۇرغۇن ئۆزگىرىش بولدى، مۇھىمى بىز كىشىلەر قەلبىنى مايىل قىلدۇق، ئەمەلىي ھەرىكىتىمىز بىلەن ‹‹ئاۋام قەلبىنى مايىل قىلىشنىڭ ئەڭ چوڭ سىياسىي خىزمەت›› ئىكەنلىكىنى ئىسپاتلىدۇق.
</S>
<S ID=13386>
مېنىڭچە كەنتكە چۈشكەن كادىرلار ئاممىنى قەلبىگە پۈكۈپ، ئاممىغا مېھىر – شەپقەت يەتكۈزۈپ، مەسئۇلىيەتنى بەجانىدىل ئادا قىلىشى كېرەك.
</S>
<S ID=13387>

</S>
</TEXT>
/BODY
/DOC