<DOC>
<DOCID>TIANSHAN.565381</DOCID>
<HEADER>
<CLASS>خەلقئارا</CLASS>
<DATE>2016-11-16 16:36:17</DATE>
</HEADER>
<BODY>
<HEADLINE>
<S ID=59903>
خەۋپسىزلىك كېڭىشى ئابايېيدىكى تىنچلىق ساقلاش قىسمىنىڭ ۋەزىپە ئۆتەش مۇددىتىنى ئۇزارتماقچى
</S>
</HEADLINE>
<TEXT>
<S ID=59904>
        شىنخۇا تورى، بىرلەشكەن دۆلەتلەر تەشكىلاتى، 15-نويابىر تېلېگراممىسى: بىرلەشكەن دۆلەتلەر تەشكىلاتى خەۋپسىزلىك كېڭىشى 15-نويابىر بىرلەشكەن دۆلەتلەر تەشكىلاتىنىڭ ئابايېيدىكى ۋاقىتلىق بىخەتەرلىك قىسمىنىڭ ۋەزىپە ئۆتەش مۇددىتىنى 2017-يىلى 5-ئاينىڭ 15-كۈنىگىچە ئۇزارتىشنى بىردەك قارار قىلدى.
</S>
<S ID=59905>
    قاراردا مۇنداق دېيىلدى: خەۋپسىزلىك كېڭىشى ئابايېي رايونى ۋە سۇداننىڭ جەنۇبىي سۇدان بىلەن بولغان چېگرىسىنىڭ ۋەزىيىتىنىڭ يەنىلا خەلقئارا تىنچلىق ۋە بىخەتەرلىككە ئېغىر تەھدىت ئېلىپ كېلىۋاتقانلىقىنى دەلىللەندى.
</S>
<S ID=59906>
شۇ ۋەجىدىن، بىرلەشكەن دۆلەتلەر تەشكىلاتىنىڭ ئابايېيدىكى بىخەتەرلىك قىسمىنى ۋەزىپە ئۆتەش مۇددىتىنى ئۇزارتىش قارار قىلىندى، شۇنداقلا سۇدان بىلەن جەنۇبىي سۇداننىڭ قول تۇتۇشۇپ ئابايېي رايونىنىڭ مەمۇرىي دائىرىلىرى ۋە پارلامېنتىنى قۇرۇپ، ئابايېي ساقچى ئىدارىسىنى قايتا قۇرۇش تەلەپ قىلىندى.
</S>
<S ID=59907>
    قاراردا مۇنداق دېيىلدى: خەۋپسىزلىك كېڭىشى جەنۇبىي سۇدان ھۆكۈمىتى ۋە سۇدان ھۆكۈمىتىنىڭ بىخەتەرلىك خادىملىرى ۋە نېفىت ساقچىلىرىنى ئابايېي رايونىدىن يۆتكىۋېتىشنى تەلەپ قىلدى، بىرلەشكەن دۆلەتلەر تەشكىلاتىنىڭ ئابايېيدىكى بىخەتەرلىك قىسمى ۋە ئابايېي ساقچى ئىدارىسىدىن باشقا، بۇ رايوندا باشقا قىسىم ۋە قوراللىق خادىملار بولماسلىقى كېرەك.
</S>
<S ID=59908>
    قاراردا يەنە سودان بىلەن جەنۇبىي سۇدان ھۆكۈمىتىنىڭ تەدبىر قوللىنىپ، ئابايېيدىكى ھەرقايسى مەھەللىلەر ئارىسىدىكى ئۆزئارا ئىشەنچنى ئىلگىرى سۈرۈش تەلەپ قىلىندى.
</S>
<S ID=59909>
    ئابايېي رايونىنىڭ يەر مەيدانى 10 مىڭ كىۋادرات كىلومېتىر كېلىدۇ، سۇدان بىلەن جەنۇبىي سۇدان ئارىسىدا تالاش-تارتىشتا قالغان رايوننىڭ بىرى.
</S>
<S ID=59910>
2011-يىلى 6-ئاينىڭ 27-كۈنى، خەۋپسىزلىك كېڭىشى بىرلەشكەن دۆلەتلەر تەشكىلاتى ئابايېيدا تۇرۇشلۇق بىخەتەرلىك قىسمنى قۇرۇپ، سۇدان بىلەن جەنۇبىي سۇداننىڭ ئابايېي رايونىدىكى قىسىملىرىنى چېكندۈرۈپ چىقىشىنى نازارەت قىلىشقا مەسئۇل بولۇشنى قارار قىلغان.
</S>
</TEXT>
/BODY
/DOC