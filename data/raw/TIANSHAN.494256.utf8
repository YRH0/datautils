<DOC>
<DOCID>TIANSHAN.494256</DOCID>
<HEADER>
<CLASS>شىنجاڭ</CLASS>
<DATE>2016-01-29 12:41:01</DATE>
</HEADER>
<BODY>
<HEADLINE>
<S ID=7501>
شىنجاڭ تۈرلۈك قىيىنچىلىقلارنى يېڭىپ، قار–مۇز تەنھەرىكىتى چوڭ رايونى، كۈچلۈك رايونى قۇرۇشقا يۈرۈش قىلىدۇ
</S>
</HEADLINE>
<TEXT>
<S ID=7502>
 شى شىن، يۈەن لېي
</S>
<S ID=7503>
    مۇقەددەس ئوت كاتتا مەرىكىنى نۇرلاندۇردى
</S>
<S ID=7504>
    مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ تۈرلۈك مۇسابىقىلىرى جىددىي، كەسكىن، تىنچ، مۇقىم، ئوڭۇشلۇق داۋاملاشتى، مۇقەددەس ئوت كاتتا مەرىكىنى نۇرلاندۇردى.
</S>
<S ID=7505>
مۇسابىقە داۋامىدا كىشىلەرنىڭ قايناق ھېسسىياتى ئەۋجىگە چىقتى.
</S>
<S ID=7506>
    مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ شىنجاڭدا ئۆتكۈزۈلۈشى ئابىدە خاراكتېرلىك ئىشلارنىڭ بىرى.
</S>
<S ID=7507>
بۇ مۇسابىقە قىشلىق ئولىمپىك تەنھەرىكەت مۇسابىقىسىگە ئوخشاش كۈچلۈك تەسىر قوزغىدى، شىنجاڭ قار – مۇز تەنھەرىكىتىنىڭ گۈزەل دەۋرىنى كۈتۈۋالدى.
</S>
<S ID=7508>
    شىنجاڭلىقلار خۇشال بولۇش ۋە ھاياجانلىنىشتىن سىرت، قار – مۇز بايلىقى ئەۋزەللىكى ۋە تەرەققىيات ئەندىزىسى ھەققىدە قايتا ئويلاندى؛ قانداق قىلغاندا قار – مۇز تەنھەرىكىتىنى زور كۈچ بىلەن راۋاجلاندۇرۇپ، قار – مۇز تەنھەرىكىتى چوڭ رايونى، كۈچلۈك رايونى قۇرۇپ چىققىلى بولىدۇ؟
</S>
<S ID=7509>
شىنجاڭنىڭ ئوبرازىنى يەنىمۇ گەۋدىلەندۈرۈپ، شىنجاڭنىڭ سېھرىي كۈچى ۋە تەسىر كۈچىنى نامايان قىلغىلى بولىدۇ؟
</S>
<S ID=7510>
27 – يانۋار ئېچىلغان مەملىكەتلىك 13 – نۆۋەتلىك قىشلىق تەنھەرىكەت مۇسابىقىسى تەشكىلىي ھەيئىتىنىڭ ئاخبارات ئېلان قىلىش يىغىنىدا شىنجاڭ بۇ سوئالغا جاۋاب بەردى.
</S>
<S ID=7511>
    ئۈمىد نۇرىنى ياندۇردى
</S>
<S ID=7512>
    ‹‹ نىشانىمىز شىنجاڭنى مەملىكىتىمىزدىكى قار – مۇز تەنھەرىكىتى چوڭ رايونى، كۈچلۈك رايونى قىلىپ قۇرۇپ چىقىش›› دېدى ئاپتونوم رايونلۇق تەنتەربىيە ئىدارىسى پارتگۇرۇپپىسىنىڭ شۇجىسى لى گۇاڭمىڭ شىنجاڭنىڭ تەنتەربىيە ئىشلىرىنىڭ تەرەققىيات ئۇلۇغۋار پىلانى ئۈستىدە توختىلىپ.
</S>
<S ID=7513>
    تەرەققىيات ئىشەنچى ئاساسسىز پەيدا بولغان ئەمەس، بۇ، شىنجاڭنىڭ قار – مۇز بايلىقى ئەۋزەللىكى ۋە 10 مىڭ يىلدىن كۆپرەك قار – مۇز تەنھەرىكىتىنىڭ تارىخى چۆكمىسىدىن كەلگەن.
</S>
<S ID=7514>
    شىنجاڭدا ئالتاي تېغى، تەڭرىتاغ ۋە قاراقۇرۇم تېغىدىن ئىبارەت مىڭ چاقىرىم ئۇزۇنلۇقتا سوزۇلۇپ ياتقان ئۈچ چوڭ تاغ تىزمىسى بار، شىمالىي شىنجاڭدا قار بالدۇر ياغىدۇ، قىش ئۇزاق داۋاملىشىدۇ، قارنىڭ سۈپىتى ياخشى.
</S>
<S ID=7515>
ئۆزگىچە تەبىئىي ئەۋزەللىك شىنجاڭ قار – مۇزىنىڭ داڭقىنى چىقارغان.
</S>
<S ID=7516>
    ئىنسانلار ئەڭ بۇرۇن قار تېيىلىشنى باشلىغان ئالتاي شىنجاڭنىڭ قار – مۇزىنى تېخىمۇ مول مەنەگە ئىگە قىلىدۇ.
</S>
<S ID=7517>
    يېقىنقى نەچچە يىلدا شىنجاڭنىڭ تەنتەربىيە ئىشلىرى تەرەققىيات باھارىنى كۈتۈۋالدى.
</S>
<S ID=7518>
شىنجاڭنىڭ قار – مۇز ساياھىتى ئەنئەنىۋى شەكىلدىكى قار – مۇزنى تاماشا قىلىش، قار – مۇز ئويناش ۋە كوللېكتىپ قار – مۇز سەيلىسى قىلىشتىن كەسىپلەشكەن، خەلقئارالاشقان، خاسلاشقان قار – مۇز تەنھەرىكىتىگە ھالقىدى.
</S>
<S ID=7519>
    شىنجاڭنىڭ ھەر قايسى جايلىرى يېقىنقى نەچچە يىلدا مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنى ئۆتكۈزۈشكە تەييارلىق قىلىش پۇرسىتىدىن پايدىلىنىپ، مەۋقەنى قار – مۇز بايلىقى ئەۋزەللىكىگە قويۇپ، قار – مۇز ساياھىتى ۋە قار – مۇز تەنھەرىكىتىگە مەبلەغ سېلىپ، ئۆزگىچە ئالاھىدىلىككە ئىگە ساياھەت داڭلىق ماركىسىنى ياراتتى.
</S>
<S ID=7520>
شىنجاڭ مۇز تەنھەرىكىتى مەركىزى، تەڭرىتاغ بوغدا كۆلى خەلقئارا چاڭغا تېيىلىش مەيدانى، يىپەك يولى خەلقئارا چاڭغا تېيىلىش مەيدانى قاتارلىق زور بىر تۈركۈم مەيدان – سارايلار ۋە ئۇنىڭغا يانداشقان ئەسلىھەلەر ئارقا – ئارقىدىن قۇرۇلۇپ، قار – مۇز كارخانىلىرىنىڭ تىجارەت ۋە باشقۇرۇش سەۋىيەسى تەدرىجىي قار – مۇز تەنھەرىكىتى چوڭ رايونى قۇرۇش سەۋىيەسىگە يېقىنلاشتى.
</S>
<S ID=7521>
شۇنىڭ بىلەن بىللە، شىنجاڭ بارغانسېرى چوڭ تىپتىكى خەلقئارالىق مۇسابىقىلەرنى ئۆتكۈزۈپ، ئۆزىنى تاۋلىدى.
</S>
<S ID=7522>
    ئىلى قازاق ئاپتونوم ئوبلاستىنىڭ مۇئاۋىن باشلىقى مۇقيات جارمۇقامەت تونۇشتۇرۇپ مۇنداق دېدى: 2013 – يىلىدىن بۇيان، نارات چاڭغا تېيىلىش مەيدانى ئۇدا ئۈچ نۆۋەت خەلقئارا چاڭغا تېيىلىش بىرلەشمىسىنىڭ دالادا چاڭغا تېيىلىش سەييارە مۇسابىقىسى ۋە بىر نۆۋەت مەملىكەتلىك دالادا چاڭغا تېيىلىش لەۋھە تالىشىش مۇسابىقىسىنى ئۆتكۈزدى.
</S>
<S ID=7523>
    بوغدا كۆلى خەلقئارا چاڭغا تېيىلىش مەيدانى ئىشلىتىشكە تاپشۇرۇلغاندىن بۇيان، ئىلگىرى – ئاخىر بولۇپ ئون قېتىمدىن كۆپرەك دۇنيا دەرىجىلىك ۋە دۆلەت دەرىجىلىك مۇسابىقە ئۆتكۈزۈپ، تەجىرىبە توپلىدى.
</S>
<S ID=7524>
    ‹‹شىنجاڭ دۆلەت ئىچى ۋە سىرتىدىكى يۇقىرى سەۋىيەلىك مۇسابىقىنى ئۆتكۈزۈش ئىقتىدارىنى تامامەن ھازىرلىدى.
</S>
<S ID=7525>
مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ ئۆتكۈزۈلۈشى ۋە بەزى تۈرلەردە بۆسۈش خاراكتېرلىك نەتىجىلەرنىڭ قولغا كەلتۈرۈلۈشى شىنجاڭنىڭ ئىقتىدارى ۋە سەۋىيەسىنى تولۇق ئىسپاتلىدى›› دېدى لى گۇاڭمىڭ.
</S>
<S ID=7526>
    ئۈمىد ئۇرۇقىنى چاچتى
</S>
<S ID=7527>
    13 ياشلىق قازاق قىزى جاينارگۈل مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ باشلىنىش مۇراسىمىدا ئويۇن قويۇشقا قاتناشتى.
</S>
<S ID=7528>
يېرىم يىل تەييارلىق قىلىش داۋامىدا تېز كانكى تېيىلىش سارىيىدىكى خىرۇستالدەك سۈزۈك مۇز مەيدانى ئۇنىڭ قەلبىدە ئۈمىد نۇرىنى پەيدا قىلدى ۋە ئۇنى بىخلاندۇردى.
</S>
<S ID=7529>
ئۇ: مەن تېز كانكى تېيىلىش چېمپىيونى بولۇشنى ئارزۇ قىلىمەن. 2022 – يىلى بېيجىڭ بىلەن جاڭجياكۇ بىرلىشىپ ئۆتكۈزىدىغان قىشلىق ئولىمپىك تەنھەرىكەت مۇسابىقىسىدە چېمپىيون بولىمەن! دېدى.
</S>
<S ID=7530>
    جاينارگۈل شىنجاڭلىقلارنىڭ ئۆزىگە بولغان ئىشەنچىسىنى بىلدۈردى.
</S>
<S ID=7531>
قار – مۇز تەنھەرىكىتىدە چوڭ رايون، كۈچلۈك رايون قۇرۇشتا تۈرلۈك ماھارەت تەنھەرىكىتى مۇسابىقىسىنىڭ نەتىجىسى بولۇشلا كۇپايە قىلمايدۇ، ئۇنىڭ ئاممىۋى ئاساسى بولۇشى كېرەك.
</S>
<S ID=7532>
    ئەڭ مۇھىم ئىش مۇسابىقىگە قاتنىشىپ، ئۈمىد ئۇرۇقى چېچىش. ئومۇمىي خەلق بەدەن چېنىقتۇرۇش تەنھەرىكىتىگە قاتنىشىدىغانلارنىڭ بارغانسېرى كۆپىيىپ، قار – مۇز تەنھەرىكىتىنىڭ ئۈزلۈكسىز ئومۇملىشىشىغا ئەگىشىپ، شىنجاڭنىڭ قار – مۇز تەنھەرىكىتى ‹‹تۇپرىقى بارغانسېرى مۇنبەتلىشىدۇ››.
</S>
<S ID=7533>
    ئالتاي ۋىلايەتلىك مەمۇرىي مەھكىمىنىڭ مۇئاۋىن ۋالىيسى ئاقجول ئەنىس مۇنداق دېدى: ئالتايدا ھەر يىلى چاڭغا تېيىلىش، مۇزدا بولىڭ توپى ئويناش، قەدىمچە چاڭغا تېيىلىش ۋە مۇز تېيىلىش قاتارلىق مول مەزمۇنلۇق ئۆزگىچە مۇسابىقىلەر ئۆتكۈزۈلىدۇ، ھەر مىللەت ئاممىسى، بولۇپمۇ ياشلار، ئۆسمۈرلەرنىڭ قىشلىق قار – مۇز تەنھەرىكىتىگە قاتنىشىش قىزغىنلىقى يۇقىرى.
</S>
<S ID=7534>
    ئالتاي 20 – ئەسىرنىڭ 50 – يىللىرى قار – مۇز تەنھەرىكىتى مەشىقى ۋە مۇسابىقىسى تەشكىللىدى، 1973 – يىلىدىن باشلاپ مەملىكەتلىك چاڭغا تېيىلىش مۇسابىقىسىگە قاتناشتى، ئالتايدا 1981 – يىلى قار – مۇز كەسپىي ئەترىتى قۇرۇلۇپ، دۆلەت، ئاپتونوم رايون ئۈچۈن بىر تۈركۈم مۇنەۋۋەر چاڭغا تېيىلىش، مۇز تېيىلىش تەنھەرىكەتچىلىرىنى تەربىيەلىدى. ئاقجول ئەنىس مۇنداق دېدى: ئالتايدا ئېگىز تاغدا چاڭغا تېيىلىش، دالادا چاڭغا تېيىلىش تۈرلىرى ئەسلىگە كەلتۈرۈلدى ھەم قار – مۇز تەنھەرىكىتى ئاپتونوم رايوننىڭ ‹‹مۇز تەنھەرىكىتى ئۈلگە مەكتىپى›› شەكلىدە قانات يايدۇرۇلۇپ، قار – مۇز تېيىلىدىغان ياشلار، ئۆسمۈرلەرنىڭ سانى 10 مىڭغا يەتتى.
</S>
<S ID=7535>
    ئىلى ئوبلاستىدا قار – مۇز بايلىقى بىلەن قازاقلارنىڭ ئۆزگىچە ئۆرپ – ئادىتى بىرلەشتۈرۈلۈپ، قار – مۇز قىزىقارلىق تەنھەرىكەت مۇسابىقىسى ئۆتكۈزۈش، قاردا ئات بەيگىسى قىلىش، ئوغلاق تارتىشىش، قاردا پىيادە مېڭىش قاتارلىق 78 تۈرلۈك قار – مۇز ساياھىتى پائالىيىتى ئېلىپ بېرىلدى.
</S>
<S ID=7536>
    ئۈرۈمچى شەھىرى قار – مۇز ساياھىتىنى باشلامچى قىلىپ، قار – مۇز ئىقتىساد – سودىسى، قار – مۇز تەنھەرىكىتى، قار – مۇز سەنئىتى، قار – مۇز مەدەنىيىتى قاتارلىق كەسىپلەرنى ماس قەدەمدە تەرەققىي قىلدۇردى. بۇنداق ئۆزگىچە ئالاھىدىلىككە ئىگە، ئېسىل قار – مۇز تۈرلىرى ھەر مىللەت ئاممىنىڭ قىشتا سىرتتا بەدەن چېنىقتۇرۇش ۋە كۆڭۈل ئېچىش تەلىپىنى قاندۇرۇپ، شىنجاڭنىڭ قار – مۇز تەنھەرىكىتىگە پۇختا ئاممىۋى ئاساس سالدى ۋە قار – مۇز كەسپىنىڭ تەرەققىياتىنى داغدام يولغا باشلىدى.
</S>
<S ID=7537>
    قار – مۇز تەنھەرىكىتىنىڭ يېڭى دەۋرى كۈتۈۋېلىندى
</S>
<S ID=7538>
    قار – مۇز تەنھەرىكىتى چوڭ رايونى، كۈچلۈك رايونىغا قاراپ ئاتلىنىشتا تەڭرى ئاتا قىلغان ‹‹سوۋغات›› بولسىلا كۇپايە قىلمايدۇ، تولۇقلاشقا تېگىشلىك تەرەپلەر يەنە نۇرغۇن.
</S>
<S ID=7539>
    ئىلى ئوبلاستى 2014 – يىلىدىن بۇيان 88 مىليون 900 مىڭ يۈەن مەبلەغ سېلىپ، نارات، ياۋا ياڭاق جىلغىسى، ئالمالى قاتارلىق S دەرىجىلىكتىن يۇقىرى چاڭغا تېيىلىش مەيدانىدىن توققۇزنى قۇردى، شۇنىڭ بىلەن بىللە، زور بىر تۈركۈم يۈرۈشلەشكەن ئەسلىھەلەرنى مۇكەممەللەشتۈردى.
</S>
<S ID=7540>
    مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىدىن پايدىلىنىپ قۇرۇلغان، دۇنيادا ئالدىنقى قاتاردا تۇرىدىغان شىنجاڭ مۇز تەنھەرىكىتى مەركىزى كىشىلەرنىڭ كۆز ئالدىدا نامايان بولدى، بۇ، ئۈرۈمچىدىكى يېڭى يەر بەلگىسى ۋە قىشلىق ساياھەتتىكى يېڭى مەنزىرە نۇقتىسىغا ئايلاندى، لېكىن ئۈرۈمچى شەھىرىنىڭ مۇئاۋىن باشلىقى جاڭ ئەيخۇا مۇنداق دېدى: بۇلار تېخى يېتەرلىك ئەمەس، چاڭغا تېيىلىش مەيدانى قۇرۇلۇشىدا يەنە نۇرغۇن كەمچىلىك بار.
</S>
<S ID=7541>
شەھەر ئاھالىسى ۋە مەملىكىتىمىزدىكى قار – مۇز ھەۋەسكارلىرى ئۈچۈن تېخىمۇ ئىلغار، رازى قىلارلىق چاڭغا تېيىلىش مەيدانى ھازىرلىشىمىزغا توغرا كېلىدۇ.
</S>
<S ID=7542>
    سانجى خۇيزۇ ئاپتونوم ئوبلاستلىق خەلق ھۆكۈمىتىنىڭ مۇئاۋىن باش كاتىپى ليۇ ۋەنلىن مۇنداق دېدى: ئالتۇن ھامىنى پارقىرايدۇ، بىز قار – مۇز بايلىقىمىز توغرىسىدىكى تەشۋىقاتنى ۋە قىشلىق تەنھەرىكەت كەيپىياتىنى يۇقىرى دولقۇنغا كۆتۈرۈشىمىز كېرەك.
</S>
<S ID=7543>
    2022 – يىللىق قىشلىق ئو ت م نى ئۆتكۈزۈش ئىلتىماسىنىڭ غەلىبىلىك بولۇشى بىلەن كەلگۈسىدە تېخىمۇ كۆپ كىشى قار – مۇز تەنھەرىكىتىگە كۆڭۈل بۆلىدۇ ۋە قاتنىشىدۇ، قار – مۇز تەنھەرىكىتىنىڭ ئاممىۋى يۈزلىنىشىنى توسۇپ قالغىلى بولمايدۇ.
</S>
<S ID=7544>
شىنجاڭنىڭ قار – مۇز كەسپى تەرەققىياتىمۇ يېڭى دەۋرنى كۈتۈۋالدى.
</S>
<S ID=7545>
قانداق قىلغاندا پىلاننى رېئاللىققا ئايلاندۇرغىلى بولىدۇ؟
</S>
<S ID=7546>
    ئىلى ئوبلاستى قار – مۇز تەنھەرىكىتى ۋە قىشلىق ساياھەت ئۇل – ئەسلىھەلىرى قۇرۇلۇشىنى ئۈزلۈكسىز كۈچەيتىپ، قار – مۇز تەنھەرىكىتى مۇسابىقىلىرىنى ئۆتكۈزۈشنى تايانچ قىلىپ، قىشلىق ساياھەتنى زور كۈچ بىلەن تەرەققىي قىلدۇرىدۇ.
</S>
<S ID=7547>
    ئۈرۈمچى شەھىرى رايون ئەۋزەللىكىنى كۆزدە تۇتۇپ، ئۆزگىچە قار – مۇز ساياھىتى بايلىقىنى قېزىپ، مەملىكەت بويىچە ئالدىنقى قاتاردا تۇرىدىغان قار – مۇز تەنھەرىكىتى مەشىق بازىسى ۋە ساياھەت مەنزىلگاھىنى تىرىشىپ قۇرۇپ چىقىدۇ.
</S>
<S ID=7548>
    ئالتاي ‹‹كاتتا قار – مۇز زىياپىتى››نى داڭلىق ماركا قىلىپ، ‹‹ئىنسانلارنىڭ چاڭغا تېيىلىشىنىڭ باشلىنىش جايى››، ‹‹جۇڭگودىكى ئەڭ گۈزەل قار – مۇز يۇرتى›› قاتارلىق قار – مۇز بايلىقى ئەۋزەللىكىدىن پايدىلىنىپ، ‹‹دۇنيادىكى چاڭغا تېيىلىش مۇقەددەس جايى››نى قۇرۇپ چىقىدۇ.
</S>
<S ID=7549>
    سانجى ئوبلاستى خەلقئارا دەرىجىلىك، دۆلەت دەرىجىلىك مۇھىم تەنھەرىكەت مۇسابىقىلىرىنى پائال ئۇيۇشتۇرۇپ، دۆلەت دەرىجىلىك، ئاپتونوم رايون دەرىجىلىك مەشىق بازىسى قۇرۇپ، تەنھەرىكەتچىلەرنى بوشلۇق ماھارىتى، U شەكىللىك چاڭغا تېيىلىش مەيدانى، تېز كانكى تېيىلىش قاتارلىق تۈرلەر بويىچە تەربىيەلەش، ئالماشتۇرۇش سالمىقىنى ئاشۇرۇپ، شىنجاڭنىڭ ماھارەت تەنھەرىكىتى ئۈچۈن زاپاس ئىختىساسلىقلارنى يېتىشتۈرۈپ، بېيجىڭ قىشلىق ئو ت م ۋە ‹‹300 مىليون كىشىنى قار – مۇز تەنھەرىكىتىگە قاتناشتۇرۇش›› ئىستراتېگىيەسى ئۈچۈن كۈچ چىقىرىدۇ.
</S>
<S ID=7550>
    گۈزەل ئۇلۇغۋار پىلان كىشىنى ئالغا بېسىشقا ئۈندەيدۇ، شىنجاڭ تۈرلۈك قىيىنچىلىقلارنى يېڭىپ باتۇرلارچە ئالغا ئىلگىرىلەيدۇ!
</S>
<S ID=7551>
‏    
</S>
</TEXT>
/BODY
/DOC