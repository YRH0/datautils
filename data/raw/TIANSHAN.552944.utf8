<DOC>
<DOCID>TIANSHAN.552944</DOCID>
<HEADER>
<CLASS>شىنجاڭ</CLASS>
<DATE>2016-09-26 12:34:21</DATE>
</HEADER>
<BODY>
<HEADLINE>
<S ID=50620>
‹‹مەن شىنجاڭدىن پەخىرلىنىمەن››
</S>
</HEADLINE>
<TEXT>
<S ID=50621>
ياپونىيەلىك دوست، ئاپتونوم رايونلۇق خەلق ھۆكۈمىتىنىڭ مەدەنىيەت مەسلىھەتچىسى كوجىما ياسۇيونى زىيارەت
</S>
<S ID=50622>
 مۇيەسسەر ئاباھامىت
</S>
<S ID=50623>
   21 – سېنتەبىر چۈشتىن بۇرۇن، شىنجاڭ ئۇيغۇر ئاپتونوم رايونلۇق مەدەنىيەت نازارىتىدە ‹‹2016 – يىللىق كوجىما ياسۇيو شىنجاڭنىڭ مەدەنىيەت ۋە مەدەنىيەت يادىكارلىقلىرى ساھەسىدىكى مۇنەۋۋەر ئورۇن ۋە شەخسلەرنى مۇكاپاتلاش›› يىغىنى ئۆتكۈزۈلدى.
</S>
<S ID=50624>
يىغىندا شىنجاڭنىڭ مەدەنىيەت ۋە مەدەنىيەت يادىكارلىقلىرىنى قوغداش، تەرەققىي قىلدۇرۇشتا تۆھپىسى كۆرۈنەرلىك بولغان 20 ئورۇن ۋە 20 شەخس مۇكاپاتلاندى.
</S>
<S ID=50625>
   ئۇقۇشىمچە، كوجىما ياسۇيو 30 نەچچە يىلدىن بۇيان شىنجاڭنىڭ مەدەنىيەت ۋە مەدەنىيەت يادىكارلىقلىرى، مائارىپ ئىشلىرىنى ئىزچىل قوللاپ، ئىلگىرى – كېيىن بولۇپ 100 مىليون يېندىن كۆپرەك پۇل ئىئانە قىلىپتۇ.
</S>
<S ID=50626>
   يىغىندىن كېيىن كوجىما ياسۇيو مۇنداق دېدى: مەن 1982 – يىلى تۇنجى قېتىم شىنجاڭغا كەلگەن، ئۇ چاغدا شىنجاڭ ئانچە تەرەققىي قىلمىغانىدى، 30 نەچچە يىلدىن بۇيان مەن شىنجاڭغا 160 نەچچە قېتىم كەلدىم، ھەر قېتىم كەلگىنىمدە شىنجاڭنىڭ تەرەققىياتىدىكى غايەت زور ئۆزگىرىشلەرنى ھېس قىلىمەن.
</S>
<S ID=50627>
شىنجاڭنىڭ مېنى ئەڭ جەلپ قىلىدىغىنى بۇ جاينىڭ قىممەتلىك بايلىقى بولغان مول مەدەنىيەت مىراسلىرى، شىنجاڭدىكى ھەر مىللەت خەلقنىڭ مېھماندوستلۇقى.
</S>
<S ID=50628>
   كوجىما ياسۇيو بۇلتۇر 9 – ئاينىڭ 25 – كۈنى شىنجاڭغا كېلىپ، ‹‹شىنجاڭ گېزىتى›› ئىدارىسىدىن كەنتكە چۈشكەن خىزمەت گۇرۇپپىسى تۇرۇشلۇق پەيزاۋات ناھىيەسىنىڭ جامباز يېزىسى قەدەمجاي كەنتىگە 103 مىڭ يۈەن ئىئانە قىلىپ، كەنت يوللىرىغا 16 قۇياش ئېنېرگىيەلىك كوچا چىرىغى ئورنىتىپ بەرگەن ھەم يەسلىدىكى بالىلارغا لازىملىق ماتېرىياللارنى ئېلىپ بەرگەنىدى.
</S>
<S ID=50629>
   كوجىما ياسۇيو بۇ قېتىم ئاپتونوم رايونلوق خەلق ھۆكۈمىتىنىڭ تەكلىپى بىلەن 5 – نۆۋەتلىك جۇڭگو ئاسىيا – ياۋروپا كۆرگەزمىسىگە قاتنىشىش ئۈچۈن كەلگەن ئىكەن، 5 – نۆۋەتلىك جۇڭگو ئاسىيا – ياۋروپا كۆرگەزمىسىنىڭ ئېچىلىش مۇراسىمىغا قاتناشقان كوجىما ياسۇيو ئىنتايىن ھاياجانلانغان ھالدا: ئېچىلىش مۇراسىمى ئىنتايىن داغدۇغىلىق ئۆتكۈزۈلدى.
</S>
<S ID=50630>
ھەرقايسى دۆلەتلەردىن كەلگەن سىياسىي ئەربابلارنىڭ سۆزىدىن ‹‹بىر بەلباغ، بىر يول›› ئىستراتېگىيەسىگە بولغان چۈشەنچەم چوڭقۇرلاشتى.
</S>
<S ID=50631>
مەن شىنجاڭنىڭ مۇشۇنداق كاتتا مەرىكىنى ئۆتكۈزگەنلىكىدىن پەخىرلىنىمەن، دېدى.
</S>
<S ID=50632>
ئۇ يەنە: شىنجاڭ يىپەك يولى ئىقتىساد بەلبېغىدىكى يادرولۇق رايون بولۇش سۈپىتى بىلەن، بۇنىڭدىن كېيىن تېخىمۇ تېز تەرەققىي قىلىدۇ.
</S>
<S ID=50633>
5 – نۆۋەتلىك جۇڭگو ئاسىيا – ياۋروپا كۆرگەزمىسىنىڭ ‹‹جۇڭگو – چەت ئەل مەدەنىيەت ھەپتىلىكى››نى كۆرۈپ، ئاسىيا – ياۋروپا كۆرگەزمىسىنىڭ ئىقتىساد – سودا سۇپىسى بولۇپلا قالماستىن، ھەرقايسى ئەللەرنىڭ مەدەنىيەت ئالماشتۇرۇشىنى ئىلگىرى سۈرىدىغان مەدەنىيەت سۇپىسى ئىكەنلىكىنى ھېس قىلدىم.
</S>
<S ID=50634>
بۇ سەھنىدە مەن جۇڭگو بىلەن ياپونىيەنىڭ مەدەنىيەت ئالماشتۇرۇش ئىشلىرىنىڭ تېخىمۇ چوڭقۇرلىشىشىنى ئۈمىد قىلىمەن، دېدى.
</S>
<S ID=50635>
‏
</S>
</TEXT>
/BODY
/DOC