<DOC>
<DOCID>TIANSHAN.521003</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-05-03 17:56:38</DATE>
</HEADER>
<BODY>
<HEADLINE>
<S ID=26950>
دۆلەتنىڭ يېزا ئىگىلىكىنى ھەر تەرەپلىمە راۋاجلاندۇرۇش تۈرى دېھقانلار كىرىمىنىڭ ئېشىشىغا تۈرتكە بولدى
</S>
</HEADLINE>
<TEXT>
<S ID=26951>
    نەبىجان ئەخمەت خەۋەر قىلىدۇ: نىلقا ناھىيەسىنىڭ كۆكخوتقور موڭغۇل يېزىسى قاش كەنتىدىكى دېھقان ما شىسەن 12 – ئاپرېل ماڭا مۇنداق دېدى: دۆلەتنىڭ يېزا ئىگىلىكىنى ھەر تەرەپلىمە راۋاجلاندۇرۇش تۈرى بۇلتۇر ئەتىيازدا كەنتىمىزدە يولغا قويۇلغاندىن كېيىن ئېتىزلىرىمىزنىڭ سۇغىرىش شارائىتى ياخشىلىنىپ، ھوسۇلىمىز ئاشتى. بۇلتۇر كۈزدە 15 مو يېرىمدىكى كۆممىقوناقتىن ئىلگىرىكىدىن 5000 يۈەن ئارتۇق كىرىم قىلدىم. كەنتىمىزدە كۆپلەپ كۆچەت تىكىلىپ، ئېكولوگىيەلىك مۇھىتمۇ زور دەرىجىدە ياخشىلاندى.
</S>
<S ID=26952>
   ئۇقۇشىمچە، بۇ ناھىيەنىڭ يېزا ئىگىلىكىنى ھەر تەرەپلىمە راۋاجلاندۇرۇش تۈر قۇرۇلۇشىغا دۆلەت 6 مىليون 300 مىڭ يۈەن مەبلەغ سالغان بولۇپ، بۇلتۇر 5 – ئايدا تۈر قۇرۇلۇشى تاماملانغان، تۈر قۇرۇلۇشىنىڭ تۈرتكىسىدە كۆكخوتقور موڭغۇل يېزىسىنىڭ قاش، توپۇ، كۆكخوتقور قاتارلىق كەنتلىرىدە 14 كىلومېتىر ئۇزۇنلۇقتا ئېتىز يولى ياسالغان، ئۆستەڭنىڭ ئىككى ياقىسىغا 6000 تۈپتىن ئارتۇق كۆچەت تىكىلگەن، بۇنىڭ بىلەن بۇ ئۈچ كەنتتىكى 5000 مودىن ئارتۇق ئېتىزنىڭ سۇغىرىش شارائىتى ياخشىلىنىپ، دېھقانلار بۇ تۈردىلا ھەر مو يەردىن ئىلگىرىكىگە قارىغاندا 400 يۈەن ئارتۇق كىرىم قىلغان.
</S>
<S ID=26953>
‏
</S>
</TEXT>
/BODY
/DOC