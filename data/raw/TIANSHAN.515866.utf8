<DOC>
<DOCID>TIANSHAN.515866</DOCID>
<HEADER>
<CLASS>خەلقئارا</CLASS>
<DATE>2016-04-11 10:13:31</DATE>
</HEADER>
<BODY>
<HEADLINE>
<S ID=24420>
ئۇكرائىنا زۇڭلىسى ياتسېنيۇك ئىستېپا بېرىدىغانلىقىنى جاكارلىدى
</S>
</HEADLINE>
<TEXT>
<S ID=24421>
   شىنخۇا ئاگېنتلىقى، كىيېۋ، 10-ئاپرېل تېلېگراممىسى: ئۇكرائىنا زۇڭلىسى ياتسېنيۇك 10-ئاپرېل ئىستېپا بېرىدىغانلىقىنى جاكارلىدى.
</S>
<S ID=24422>
   ياتسېنيۇك شۇ كۈنى ‹‹زۇڭلىنىڭ 10 مىنۇتى›› ناملىق تېلېۋىزىيە پىروگراممىسىدا بۇ قارارىنى جاكارلىغان.
</S>
<S ID=24423>
ئۇ: ‹‹مەن ئۇكرائىنانىڭ زۇڭلىسىلىق ۋەزىپەمدىن ئىستېپا بېرىمەن، ئالاقىدار ئىستېپانامىنى 12-ئاپرېل ئالىي رادانىڭ قاراپ چىقىشىغا سۇنىمەن›› دېگەن.
</S>
<S ID=24424>
   جامائەتچىلىكنىڭ قارىشىچە، ياتسېنيۇكنىڭ ئىستېپا بېرىشىدىكى ئاساسلىق سەۋەب، 2015-يىلىنىڭ ئاخىرىدا باشلانغان سىياسىي كىرىزىس بولۇپ، ھوقۇق تۇتقان مەزگىلىدە نەتىجىسى كۆرۈنەرلىك بولمىغان، نۇرغۇن سىياسىي ۋە ئىقتىسادىي نىشان ئەمەلگە ئاشمىغان، بۇنىڭ بىلەن بۇ نۆۋەتلىك ھۆكۈمەتكە بولغان ئىشەنچ بارغانسېرى تۆۋەنلىگەن.
</S>
<S ID=24425>
   ياتسىنيۇك 41 ياش بولۇپ، 2005-يىلىدىن 2008-يىلىغىچە ئىقتىساد مىنىستىرى، دىپلوماتىيە مىنىستىرى، پالاتا باشلىقى بولغان.
</S>
<S ID=24426>
2014-يىلى فېۋرالدا ئۇكرائىنا پارلامېنتى تەرىپىدىن زۇڭلىلىققا تەيىنلەنگەن.
</S>
<S ID=24427>
شۇ يىل ئۆكتەبىردە ئۇكرائىنا پارلامېنتى سايلامنى بالدۇر باشلىغان بولۇپ، نويابىردا ئۇ يېڭى بىر نۆۋەتلىك زۇڭلىلىققا قايتا تەيىنلەنگەن.
</S>
</TEXT>
/BODY
/DOC