<DOC>
<DOCID>TIANSHAN.496578</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-08 16:31:54</DATE>
</HEADER>
<BODY>
<HEADLINE>
<S ID=9824>
«12-بەش يىل» مەزگىلىدە بورتالا ئوبلاستىنىڭ ئېكولوگىيەلىك مۇھىتى سىجىل ياخشىلاندى
</S>
</HEADLINE>
<TEXT>
<S ID=9825>
       ئىختىيارىي مۇخبىرلىرىمىز ئۇچقۇن نۇراخۇن، مېھراي قادىر خەۋىرى: «12-بەش يىل» مەزگىلىدە بورتالا ئوبلاستى بورتالا دەرياسى قاتارلىق سۇ مەنبەسىنى ئاسرايىدىغان رايونلارنى ئۈنۈملۈك قوغداپ، ئىبنۇر كۆلى ۋادىسىنىڭ ئېكولوگىيەلىك مۇھىتىنى ھەر تەرەپلىمە تۈزەش قۇرۇلۇشىنى ئومۇميۈزلۈك باشلاپ، سايرام كۆلىنى دۆلەتنىڭ نۇقتىلىق مەدەت بېرىدىغان ئېكولوگىيەلىك مۇھىتىنى قوغداش دائىرىسىگە كىرگۈزۈپ، چېكىنىپ كەتكەن 37 مىڭ مو ئوتلاقنى سۈنئىي ئۇسۇلدا ئەسلىگە كەلتۈرۈپ، 42 كىلومېتىر ئۇزۇنلۇقتىكى دەريا يولىنى تۈزىدى.
</S>
<S ID=9826>
174 مىڭ 100 مو يەرگە ئىئاتە ئورمىنى قويۇپ، 226 مىڭ 500 مو يەردىكى ئورماننى دائىرىلەپ، ئورمان بىلەن قاپلىنىش نىسبىتىنى %9 كە يەتكۈزدى. ئوتلاق ئېكولوگىيەسىنى قوغداش تولۇقلىمىسى تارقىتىش سىياسىتىنى يولغا قويۇپ، 8 مىليون 260 مىڭ مو ئوتلاقتا مال بېقىشنى چەكلەپ، 11 مىليون 130 مىڭ مو ئوتلاقتا ئوت-چۆپ بىلەن چارۋا مالنىڭ تەڭپۇڭلىقىنى ساقلىدى.
</S>
<S ID=9827>
قانۇنسىز بوز يەر ئۆزلەشتۈرۈش، ئېكولوگىيەلىك مۇھىتقا بۇزغۇنچىلىق قىلىش قىلمىشلىرىنى ئۈنۈملۈك چەكلىدى؛ ئېنېرگىيە تېجەپ، بۇلغىما قويۇپ بېرىشنى ئازايتىش خىزمىتىدە كۆرۈنەرلىك ئۈنۈمگە ئېرىشىپ، ئاپتونوم رايوندىن چۈشۈرۈلگەن كۆرسەتكۈچ ۋە ۋەزىپىنى مۇدەتتىن بىر يىل بۇرۇن ئورۇنلىدى.
</S>
</TEXT>
/BODY
/DOC