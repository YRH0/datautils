<DOC>
<DOCID>TIANSHAN.494119</DOCID>
<HEADER>
<CLASS>شىنجاڭ</CLASS>
<DATE>2016-01-28 18:29:59</DATE>
</HEADER>
<BODY>
<HEADLINE>
<S ID=7322>
13-نۆۋەتلىك مەملىكەتلىك قىشلىق تەنھەرىكەت مۇسابىقىسى نۇرغۇن مۇخبىرلارنى جەلپ قىلدى
</S>
</HEADLINE>
<TEXT>
<S ID=7323>
    13-نۆۋەتلىك مەملىكەتلىك قىشلىق تەنھەرىكەت مۇسابىقىسى ـــ مەملىكەتنىڭ ھەر قايسى جايلىرىدىكى 104 ئاخبارات ۋاسىتىسىدىن كەلگەن 1500دىن ئارتۇق مۇخبىرنى جەلپ قىلىپ، تارىختىكى مەملىكەتلىك قىشلىق تەنھەركەت مۇسابىقىلىرى ئىچىدە ئەڭ كۆپ بولغان بىر يىل بولدى.
</S>
<S ID=7324>
27-يانۋار چۈشتە، ئاخبارات ۋاسىتىلىرى مۇخبىرلىرىدىن ئۈچ كىشى شىنجاڭ خەلق رادىيو ئىستانسىسىنىڭ ئالاھىدە پروگراممىسىغا قاتناشتى.
</S>
<S ID=7325>
    «جۇڭگو تەنتەربىيە گېزىتى» ـــ بۇ قېتىمقى مۇسابىقە ئىشلىرى ژۇرنىلى ۋەزىپىسىنى ئۈستىگە ئالغان بولۇپ، مۇسابىقە ئەھۋالىنى خەۋەر قىلىشقا خېلى كۆپ مۇخبىر ئەۋەتكەنىدى.
</S>
<S ID=7326>
قىشلىق ئولىمپىك تەنھەرىكەت مۇسابىقىسى قاتارلىق مۇھىم مۇسابىقىلەرنى خەۋەر قىلىشقا كۆپ قېتىم قاتناشقان تەجرىبىلىك مۇخبىر ۋاڭ شياڭنا ئاپتونوم رايونىمىزنىڭ مۇسابىقە مۇلازىمەت سەۋىيەسىنى ماختاپ مۇنداق دېدى:
</S>
<S ID=7327>
   - ئايروپىلاندىن چۈشكەندىن تارتىپ مۇسابىقە ئەھۋالىنى خەۋەر قىلىشقىچە، ھەممە ئىشلار شۇنداق ياخشى بولدى.
</S>
<S ID=7328>
بىز بۇ يەرگە كېلىپلا كۆپچىلىكنىڭ قىزغىنلىقى ۋە مۇلازىمەتنىڭ ئەتراپلىق ئىكەنلىكىنى ھىس قىلدۇق.
</S>
<S ID=7329>
يەنە بىر جەھەتتىن، مۇز ئۈستى تەنھەرىكەت مەركىزىمۇ ناھايىتى ياخشى سېلىنىپتۇ.
</S>
<S ID=7330>
بىر مەيداندىن يەنە بىر مەيدانغا بېرىش شۇنداق قولايلىق ئىكەن.
</S>
<S ID=7331>
    شىنخۇا ئاگېنتلىقىنىڭ تەنتەربىيە مۇخبىرى لىن دېرىن ئالتە يىل ئىلگىرى يېڭىدىن خىزمەتكە قاتناشقان ۋاقتىدا، ئاپتونوم رايونىمىزغا كېلىپ، قىشلىق تەنھەرىكەت ئىشلىرىنىڭ تەرەققىيات ئەھۋالىنى زىيارەت قىلغان ۋاقتىدىكى ئىشلارنى ئەسلەپ ئۆتتى.
</S>
<S ID=7332>
ئۇ ئالتە يىلدىن بۇيانقى زور ئۆزگىرىشلەرنى كۆرۈپ ھەيران قالدى.
</S>
<S ID=7333>
ئۇ مۇنداق دېدى:
</S>
<S ID=7334>
   - ئەينى ۋاقىتتا، ئۆي ئىچى مۇز مەيدانى يوق ئىدى.
</S>
<S ID=7335>
ھازىر بار بوپتۇ.
</S>
<S ID=7336>
چاڭغا تېيىلىش مەيدانلىرىنىڭ شارائىتىمۇ خەلقئارالىق سەۋىيەگە يېتىپتۇ.
</S>
<S ID=7337>
ئۇنىڭدىن باشقا، رېقانبايغا ئوخشاش مۇنەۋۋەر ماھىرلارمۇ يېتىشىپ چىقىپتۇ.
</S>
<S ID=7338>
شەخسىي نۇقتامدىن ئېيتقاندا، شىنجاڭنىڭ قار- مۇز تەنھەركىتىدىكى ئۆزگىرىش ۋە تەرەققىيات كىشىنى ھەيران قالدۇرغىدەك دەرىجىدە بوپتۇ.
</S>
<S ID=7339>
    جۇڭگو خەۋەرلەر ئاگېنتلىقىنىڭ مۇخبىر ۋاڭ شى مۇنداق دېدى:
</S>
<S ID=7340>
   - شىنجاڭ ــ شەرقىي شىمال رايونىدىن باشقا، مەملىكەتلىك قىشلىق تەنھەرىكەت مۇسابىقىسىنى ئۆتكۈزگەن تۇنجى جاي بولۇپ، 13-نۆۋەتلىك مەملىكەتلىك قىشلىق تەنھەركەت مۇسابىقىسىگە ئۆزگىچە سىھرىي كۈچ ئاتا قىلدى.
</S>
<S ID=7341>
بۇ نۆۋەتلىك مەملىكەتلىك قىشلىق تەنھەرىكەت مۇسابىقىسى قويۇق مىللىي ئالاھىدىلىككە ئىگە بولۇپ، ئەتلەستىن ئىشلەنگەن شەلپەر مەندە چوڭقۇر تەسىر قالدۇردى.
</S>
</TEXT>
/BODY
/DOC