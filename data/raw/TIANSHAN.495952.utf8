<DOC>
<DOCID>TIANSHAN.495952</DOCID>
<HEADER>
<CLASS>خەلقئارا</CLASS>
<DATE>2016-02-05 12:31:51</DATE>
</HEADER>
<BODY>
<HEADLINE>
<S ID=9642>
سۈرىيەنىڭ تىنچلىق سۆھبىتىدە خەلقئارا ۋە رايوندا يۈز بەرگەن بەش خىل ئۆزگىرىش
</S>
</HEADLINE>
<TEXT>
<S ID=9643>
 ب د ت باش كاتىپىنىڭ سۈرىيە مەسلىسى ئالاھىدە ئەلچىسى دېموستورا 3-فېۋرال يېڭى بىر نۆۋەتلىك سۈرىيە مەسلىسى جەنۋە تىنچلىق سۆھبىتىنىڭ ۋاقتىنچە 25-فېۋرالغا بېكىتىلگەنلىكىنى ئېلان قىلغان.
</S>
<S ID=9644>
ئۇ مۇنداق دېگەن: تىنچلىق سۆھبىتى سۈرىيە ھۆكۈمىتى بىلەن ئۆكتىچىلەرنىڭ يەنە تېخىمۇ كۆپ تەييارلىق خىزمەتلىرى سەۋەبلىك ۋاقتىنچە توختىتىلدى، بۇ ھەرگىزمۇ تىنچلىق سۆھبىتىنىڭ ‹‹ مەغلۇب ›› بولغانلىقىدىن دېرەك بەرمەيدۇ.  
</S>
<S ID=9645>
   گەرچە يېڭى بىر نۆۋەتلىك سۇرىيە مەسلىسى تىنچلىق سۆھبىتى باشلىنىپلا توختىتىلغان بولسىمۇ، بىراق بۇ 2014-يىلى 1-ئايدا ئېچىلغان سۈرىيە مەسلىسى جەنۋە يىغىنى مەغلۇب بولغاندىن كېيىن، سۈرىيە ھۆكۈمىتى بىلەن ئۆكتىچىلەرنىڭ تىنچلىقنى ئەمەلگە ئاشۇرۇش ئۈچۈن كۆرسەتكەن تىرىشچانلىقىنىڭ نەتىسىدۇر.
</S>
<S ID=9646>
 بۇ نۆۋەتلىك تىنچلىق سۆھبىتىنى ئىلگىرى تىنچلىق سۆھبىتىگە سېلىشتۇرغاندا، خەلقئارا ۋە رايون شارائىتى ھەمدە سۇرىيە دۆلەت ئىچى مۇھىتىدا مۇھىم ئۆزگىرىشلەر يۈز بەرگەن بولۇپ، ئۇلارنى تۆۋەندىكى بەش چوڭ ئۆزگىرىشكە يىغىنچاقلاشقا بولىدۇ.
</S>
<S ID=9647>
   1. خەلقئارا جەمئىيەت سىياسىي يول بىلەن سۈرىيە كىرزىسىنى ھەل قىلىشتا ئورتاق تونۇش ھاسىل قىلدى.
</S>
<S ID=9648>
بۇلتۇر 10-ئاينىڭ 30-كۈنى، ۋېينا سۈرىيە مەسلىسى دىپلوماتىيە مىنىستىرلىرى يىغىنىدا سۈرىيە تىنچلىق مۇساپىسىدە ئاساسىي جەھەتتىن ئورتاق تونۇش ھاسىل قىلىندى، بۇنىڭ ئاساسلىق مەزمۇنى: سۈرىيەنىڭ زېمىن پۈتۈنلۈكىنى قوغداش؛ ‹‹ئىسلام دۆلىتى›› ۋە باشقا تېررورلۇق تەشكىلاتلىرىنى مەغلۇب قىلىش؛ دۆلەت ئاپپاراتلىرىنى قوغداش؛ دىپلوماتىيە تىرىشچانلىقىنى تېزلىتىپ، ئۇرۇشنى ئاخىرلاشتۇرۇش؛ ب د ت نىڭ نازارەتچىلىكىدە سايلام ئۆتكۈزۈپ باش ئورگان قۇرۇش؛ مەملىكەت بويىچە ئۇرۇش توختىتىش قاتارلىقنى ئۆز ئىچىگە ئالىدۇ.
</S>
<S ID=9649>
ئەڭ ئاخىرىدا، بۇ ئورتاق تونۇشلار ب د ت خەۋپسىزلىك كېڭىشىنىڭ قارار لايىھەسى شەكلىدە ماقۇللىنىپ بېكىتىلدى.
</S>
<S ID=9650>
بۇلارنىڭ ھەممىسى خەلقئارا جەمئىيەتنىڭ سۈرىيە كىرزىسىنى سىياسىي يول بىلەن ھەل قىلىشقا ئورتاق تۇنۇشقا كەلگەنلىكىدىن دېرەك بەردى.
</S>
<S ID=9651>
   2. ئامېرىكىنىڭ سۈرىيە كىرزىسىگە بولغان مەيدانى رۇسىيەگە مايىللاشتى.
</S>
<S ID=9652>
ھەممىگە ئايان، بۇ مەيدان كىرزىستا، ئامېرىكا سۈرىيە ئۆكتىچىلەرنى قوللىسا، رۇسىيە سۈرىيەنىڭ ھازىرقى ھاكىمىيىتىنى قوللايدۇ.
</S>
<S ID=9653>
بىراق ۋاقىتنىڭ ئۆتىشى بىلەن ئامېرىكىنىڭ سۈرىيە كىرزىسىدىكى مەيدانى ئاستا-ئاستا ئۆزگىرىپ، سۈرىيەنىڭ ھازىرقى ھاكىمىيىتىنى قوللاشقا ئۆتكەن.
</S>
<S ID=9654>
نۆۋەتتە، ئامېرىكا، رۇسىيە ئىككى تەرەپنىڭ سۈرىيە مەسلىسىدە يەنىلا ئىختىلاپ بولسىمۇ، بىراق سىياسىي يول بىلەن ھەل قىلىشتەك ئاچقۇچلۇق مەسلىدە يەنىلا بىردەكلىكنى ساقلىغان ھەمدە بىرلىكتە سۈرىيە تىنچلىق سۆھبىتىنى ئىلگىرى سۈرگەن.
</S>
<S ID=9655>
   3. ئوتتۇرا شەرقتىكى دۆلەتلەرنىڭ سۈرىيە مەسلىسىدىكى مەيدانىدا ئۆزگىرىش بولدى.
</S>
<S ID=9656>
سۈرىيە كىرزىسى پارتلىغاندىن كېيىن، سەئۇدى ئەرەبىستان باشچىلىقىدىكى دېڭىز قولتۇقى دۆلەتلىرى سۈرىيەدىكى ئۆكتىچىلەرنى قوللاپ، سۈرىيەنىڭ ھازىرقى ھاكىمىيىتىنى ئاغدۇرۇشنى تەشەببۇس قىلغان.
</S>
<S ID=9657>
ھالابۈگۈنكى كۈندە، دېڭىز قولتۇقىدىكى دۆلەتلەرنىڭ سۈرىيە كىرزىسىدىكى مەيدانىدا نۆۋەتتە قانداقتۇر ئوخشىماسلىق يۈز بەرگەن، ئومان سىياسىي يول بىلەن سۈرىيە كىرزىسىنى ھەل قىلىشنى تەشەببۇس قىلدى، كۈۋەيت سۈرىيەنىڭ ئىنسانپەرۋەرلىك كىرزىسىغا ئەڭ كۆڭۈل بولدى، باشقا دېڭىز قولتۇقى دۆلەتلىرى ۋە تۈركىيە قاتارلىق دۆلەتلەرنىڭ مەيدانىدىمۇ سەل -پەل ئۆزگىرىش يۈز بەردى.
</S>
<S ID=9658>
   4.رۇسىيەنىڭ توقۇنۇشقان ئىككى تەرەپكە ئارىلاشقان كۈچ سېلىشتۇرمىسى ئۆزگەردى.
</S>
<S ID=9659>
رۇسىيە بۇلتۇر 9-ئايدا سۈرىيە كىرزىسىگە ئارىلاشقاندىن كېيىن، سۈرىيەنىڭ ئۇرۇش ۋەزىيىتىدە ئۆزگىرىش بولغان.
</S>
<S ID=9660>
رۇسىيە ھاۋا ئارمىيەسىنىڭ ياردىمىدە، سۈرىيە ھۆكۈمەت ئارمىيەسى كۆپ ئىلگىرلەشلەرنى قولغا كەلتۈرۈپ، قولدىن كەتكۈزۈپ قويغان نۇرغۇن جايلارنى قايتۇرۇۋالغان، ئامېرىكا ۋە دېڭىز قولتۇقى دۆلەتلىرى قوللىغان ئۆكتىچى قوراللىقلارنىڭ ئەمەلىي كۈچى ئاجىزلاپ، سۈرىيەنىڭ ھازىرقى ھاكىمىيىتى مۇستەھكەملەنگەن، بىراق، سۈرىيە ھۆكۈمەت ئارمىيەسى ئۇرۇشتا يەنىلا مۇتلەق ئۈستۈنلۈكنى ئىگەللىيەلمىگەن.
</S>
<S ID=9661>
   5. سۈرىيەنىڭ ھازىرقى ھاكىمىيىتى بىلەن ئۆكتىچىلەرنىڭ توقۇنۇشى ئىككىنچى ئورۇنغا چۈشۈپ قالدى.
</S>
<S ID=9662>
‹‹ ئىسلام دۆلىتى›› دۇنيانىڭ خەۋپسىزلىك ئورگانلىرىغا ئېغىر تەھدىت ئېلىپ كەلگەنلىكتىن، سۈرىيە ئىچىدىكى ‹‹ ئىسلام دۆلىتى›› قاتارلىق تېررورلۇق تەشكىلاتلىرىنى بىتچىت قىلىش خەلقئارا جەمئىيەتنىڭ ئەڭ تەخىرسىز ۋەزىپىسىگە ئايلىنىپ، سۈرىيە ھازىرقى ھاكىمىيىتى بىلەن ئۆكتىچىلەر ئوتتۇرىسىدىكى توقۇنۇش نۆۋەتتىكى ئوتتۇرا شەرق رايونىدىكى 2-ئورۇندىكى زىيددىيەت بولۇپ قالغان. 
</S>
<S ID=9663>
خەلقئارا جەمئىيەت سۈرىيە ھۆكۈمىتى بىلەن ئۆكتىچىلەرنىڭ جەنۋەدىكى سۆھبىتىنىڭ ئوڭۇشلۇق بولۇپ، پۈتۈن كۈچ بىلەن سۈرىيە چېگرىسىدىكى تېررورلۇق تەشكىلاتلارنى بىتجىت قىلىشنى ئۈمىد قىلغان.
</S>
<S ID=9664>
 ئومۇمىي جەھەتتىن ئېيتقاندا، بۇ نۆۋەتلىك سۆھبەتنىڭ خەلقئارا ھەمدە دۆلەت ئىچىدىكى مۇھىتىدا گەرچە ئىلگىرىكى سۆھبەتكە قارىغاندا ياخشىلىنىشلار كۆپ بولسىمۇ، بىراق يەنىلا نۇرغۇن چەكلىمە مەۋجۇت.
</S>
<S ID=9665>
شۇنىڭ ئۈچۈن، بۇ نۆۋەتلىك سۈرىيە تىنچلىق سۆھبىتى نۇرغۇنلىغان ئوڭۇشسىزلىققا تولغان بولۇپ، تىنچلىق سۆھبىتىنىڭ نەتىجىسىنى پەرەز قىلىش يەنىلا قىيىن.
</S>
</TEXT>
/BODY
/DOC