<DOC>
<DOCID>TIANSHAN.554394</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-03 11:23:53</DATE>
</HEADER>
<BODY>
<HEADLINE>
<S ID=51845>
ئاقسۇ شەھىرىدىكى تۆت كارخانا قول ھۈنەر بۇيۇملىرىنى ئىشلەپچىقىرىش تۈر تولۇقلىمىسىغا ئېرىشتى
</S>
</HEADLINE>
<TEXT>
<S ID=51846>
    ئەنۋەرجان ئىمىن خەۋەر قىلىدۇ: ئاقسۇ شەھىرى يېقىنقى يىللاردىن بۇيان تېز ئۈنۈم بېرىدىغان تۈرلەرنى پائال ئىلگىرى سۈرۈپ، كارخانىلارنى يەر، مەبلەغ، ئۈسكۈنە، خادىم تەربىيەلەش جەھەتتە زور كۈچ بىلەن قوللاپ، ئىقتىسادنى تەرەققىي قىلدۇرۇش بىلەن بىللە خەلق تۇرمۇشىنى ياخشىلىدى.
</S>
<S ID=51847>
يېقىندا بۇ شەھەردىكى تۆت كارخانا قول ھۈنەر بۇيۇملىرىنى ئىشلەپچىقىرىش تۈر تولۇقلىمىسىغا ئېرىشىپ، مىللىي قول ھۈنەر بۇيۇملىرىنى ئىشلەپچىقىرىشتا كەڭرى تەرەققىيات پۇرسىتىگە ئېرىشتى.
</S>
<S ID=51848>
    ئاقسۇ شەھەرلىك مالىيە ئىدارىسىدىن ئۇقۇشىمچە، بۇ يىل ئاپتونوم رايون قول ھۈنەر بۇيۇملىرىنى ئىشلەپچىقىرىش تۈرىنى يولغا قويغان تۇنجى يىل بولۇپ، ئاپتونوم رايونلۇق ئاياللار بىرلەشمىسى تۈرنىڭ ئوڭۇشلۇق يولغا قويۇلۇشى ئۈچۈن مەخسۇس پىلان ۋە مەبلەغ ئورۇنلاشتۇرۇش لايىھەسىنى ئوتتۇرىغا قويغان ۋە ئۇنى تېز ئۈنۈم بېرىدىغان تۈرلەر قاتارىدا قوللاش دائىرىسىگە كىرگۈزۈپ، يەرلىكتىكى كارخانىلارنى ئادەم كۈچى، ماددىي كۈچ، مالىيە كۈچى جەھەتتە زور كۈچ بىلەن قوللىغان.
</S>
<S ID=51849>
بۇ قېتىم ئاقسۇ ‹‹شېرىن›› كىيىم – كېچەك چەكلىك مەسئۇلىيەت شىركىتى، ئاقسۇ ‹‹جۈيىڭ›› كىيىم – كېچەك چەكلىك مەسئۇلىيەت شىركىتى، ئاقسۇ ‹‹ئەلدىيار›› قول ھۈنەر بۇيۇملىرى چەكلىك مەسئۇلىيەت شىركىتى، ئاقسۇ ‹‹قىزىل ئالما›› يېزا ئىگىلىك، مېۋىچىلىك كەسپىي ھەمكارلىق كوپىراتىپى قاتارلىق تۆت كارخانا 1 مىليون يۈەن تۈر تولۇقلىمىسىغا ئېرىشكەن.
</S>
<S ID=51850>
بۇ تولۇقلىما مەبلىغىنىڭ ئەمەلىيلىشىشى بىلەن بۇ تۆت كارخانا ئىشلەپچىقىرىشنى داۋاملىق يۈكسەلدۈرۈش پۇرسىتىگە ئېرىشىپ، شۇ جايدىكى 1000غا يېقىن كىشىنى ئىشقا ئورۇنلاشتۇرالايدىكەن.
</S>
<S ID=51851>
‏    
</S>
</TEXT>
/BODY
/DOC