<DOC>
<DOCID>TIANSHAN.489306</DOCID>
<HEADER>
<CLASS>شىنجاڭ</CLASS>
<DATE>2016-01-18 16:24:53</DATE>
</HEADER>
<BODY>
<HEADLINE>
<S ID=3486>
ئاپتونوم رايونلۇق قاتناش–تىرانسىپورت نازارىتى يولنىڭ راۋانلىقىغا كاپالەتلىك قىلىدۇ
</S>
</HEADLINE>
<TEXT>
<S ID=3487>
    دۇڭ لياڭ خەۋەر قىلىدۇ: ئاپتونوم رايونلۇق قاتناش – تىرانسپورت نازارىتى يېقىندا ئاخبارات ئېلان قىلىش يىغىنى ئۆتكۈزۈپ، مەملىكەتلىك 13 – نۆۋەتلىك قىشلىق تەنھەرىكەت مۇسابىقىسى مەزگىلىدە ئىككى مۇسابىقە رايونى ئارىلىقىدىكى دۆلەت تاشيولى، ئۆلكە يولىنى قىشلىق ئاسراش، قارنى تازىلاپ يولنىڭ راۋانلىقىغا كاپالەتلىك قىلىش، مەدەنىي ھەق ئېلىش، تاشيول مۇلازىمىتى، تەشۋىقات قاتارلىق خىزمەتلەرنى ئورۇنلاشتۇردى.
</S>
<S ID=3488>
    سانجى ئوبلاستىدىكى مۇسابىقە رايونىغا بارىدىغان ئاساسلىق غول لىنىيەدىكى 100 كىلومېتىرغا يېقىن يولنىڭ ئىككى تەرىپىگە، ئۆتۈشمە كۆۋرۈك، ھەق ئېلىش پونكىتى، مۇلازىمەت رايونى قاتارلىقلارغا رەڭدار ئەتلەس نۇسخىسى چۈشۈرۈلگەن مۇسابىقە بەلگىسى، ‹‹گۈزەل شىنجاڭ قۇرۇپ، ۋەتەن ئارزۇسىنى ئىشقا ئاشۇرايلى››، ‹‹گۈزەل شىنجاڭدا جەم بولۇپ، كاتتا قىشلىق تەنھەرىكەت مۇسابىقىسىدىن تەڭ بەھرىمەن بولايلى›› دېگەن مەزمۇندىكى تەشۋىقات شوئارلىرى يېزىلغان رەڭلىك بايراقلار ئېسىلدى.
</S>
<S ID=3489>
    ئاپتونوم رايونلۇق قاتناش – تىرانسپورت نازارىتى تىرانسپورت باشقارمىسىنىڭ مۇئاۋىن باشلىقى لۇ تاۋ مۇنداق دېدى: ئالاقىدار تارماقلار بىلەن ھەمكارلىشىپ، ھەر قايسى مۇسابىقە رايونى ئارىلىقىدىكى دۆلەت يولى، ئۆلكە يولى غول لىنىيەسىدىكى ئاچقۇچلۇق تۈگۈنلەردە يول كۆرسەتكۈچ تاختىسى ئورنىتىپ، مۇسابىقە مۇلازىمەت ئاپتوموبىللىرى ۋە ساياھەتچىلەرگە يۆنىلىشنى كۆرسىتىپ بەردۇق؛ ئۆتۈشمە كۆۋرۈك، ھەق ئېلىش پونكىتى ۋە مۇلازىمەت رايونىدا LED ئېكرانى ۋە پىلاكاتلارنى ئېسىپ تەشۋىق قىلدۇق.
</S>
<S ID=3490>
يەنە ئاپتونوم رايونىمىزدىكى ھەر قايسى چوڭ يولۇچى تىرانسپورت بېكەتلىرى، ھەق ئېلىش پونكىتلىرى، مۇلازىمەت رايونلىرىغا مۇسابىقە تەشكىلىي كومىتېتى تارقاتقان تەشۋىقات قوللانمىلىرىنى سەپلىدۇق.
</S>
<S ID=3491>
    دۆلەت يولى 216 – لىنىيەسىنىڭ 636 – كىلومېتىرلىق بۆلىكىدە ئالدىراش ئىشلەۋاتقان يول ئاسراش ئىشچىسى تۇرسۇنجان مۇنداق دېدى: بۇ كۈنلەردە ئەتىگەن سائەت 7دىن باشلاپ قار تازىلىدۇق.
</S>
<S ID=3492>
بىز مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ بىخەتەرلىكىگە كاپالەتلىك قىلىش ئۈچۈن، مۇسابىقە تەشكىلىي كومىتېتىغا يولنىڭ ھەر ۋاقىت راۋانلىقىغا كاپالەتلىك قىلىش توغرىسىدا ۋەدە بەردۇق.
</S>
<S ID=3493>
مۇسابىقە مەزگىلىدە ھەر قايسى تارماقلار پۈتۈن كۈن نۆۋەتچىلىك قىلىپ، يولنى قەرەللىك چارلايدۇ، بوران – چاپقۇن قاتارلىق ناچار ھاۋارايى ياكى كۈتۈلمىگەن قاتناش ھادىسىسى يۈز بەرگەندە، نەق مەيدانغا بېرىپ بىر تەرەپ قىلىدۇ.
</S>
<S ID=3494>
‏    
</S>
</TEXT>
/BODY
/DOC