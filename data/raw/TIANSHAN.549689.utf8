<DOC>
<DOCID>TIANSHAN.549689</DOCID>
<HEADER>
<CLASS>شىنجاڭ</CLASS>
<DATE>2016-09-18 12:23:21</DATE>
</HEADER>
<BODY>
<HEADLINE>
<S ID=49150>
جىن سۇچىلىق تۈگۈنى قۇرۇلۇشىنىڭ توسمىسى چۈشۈرۈلۈپ سۇ قۇيۇلۇشقا باشلىدى
</S>
</HEADLINE>
<TEXT>
<S ID=49151>
    چېن چېن خەۋەر قىلىدۇ: جىن سۇچىلىق تۈگۈنى قۇرۇلۇشىدا 15 – سېنتەبىر چۈشتىن كېيىن توسما چۈشۈرۈلۈپ ئامبارغا سۇ قۇيۇلۇشقا باشلىدى.
</S>
<S ID=49152>
بۇ، قۇرۇلۇشتا باسقۇچ خاراكتېرلىك نەتىجە قولغا كەلتۈرۈلگەنلىكىدىن دېرەك بېرىدۇ.
</S>
<S ID=49153>
   كېرىيە ناھىيەسىدىكى جىن سۇچىلىق تۈگۈنى قۇرۇلۇشى كېرىيە دەرياسى ۋادىسىدىكى ئېچىش پىلانلانغان تېزگىنلەش خاراكتېرلىك غۇل قۇرۇلۇش، گوۋۇيۈەننىڭ ئالاقىدار ھۆججەتلىرىگە كىرگۈزۈلگەن، قوللاش ئېنىق بېكىتىلگەن ئاپتونوم رايونىمىزنىڭ نۇقتىلىق سۇچىلىق قۇرۇلۇشى بولۇپ، مەركەزلەشتۈرۈپ سۇغىرىش، كەلكۈندىن مۇداپىئە كۆرۈش، توك چىقىرىش بىر گەۋدە قىلىنغان.
</S>
<S ID=49154>
بۇ قۇرۇلۇشقا 1 مىليارت 194 مىليون 40 مىڭ يۈەن مەبلەغ سېلىنغان بولۇپ، لايىھەدىكى ئومۇمىي سۇ سىغىمچانلىقى 82 مىليون كۇپ مېتىر، توسمىنىڭ ئەڭ ئېگىز يېرى 124.5 مېتىر، گېنېراتورلار گۇرۇپپىسىنىڭ سىغىمچانلىقى 8×3 مېگاۋات بولۇپ، يىللىق توك چىقىرىش مىقدارى 105 مىليون 800 مىڭ كىلوۋات سائەتكە يېتىدۇ.
</S>
<S ID=49155>
قۇرۇلۇش پۈتكەندىن كېيىن، 454 مىڭ 300 مو سۇغىرىش كۆلىمىنى ياخشىلىغىلى بولىدۇ، تۆۋەن ئېقىندىكى كەلكۈندىن مۇداپىئەلىنىش توغىنىنىڭ كەلكۈندىن مۇداپىئەلىنىش ئىقتىدارى ئۈچ يىللىق ئۆلچەمدىن 20 يىللىق ئۆلچەمگە ئۆزگىرىدۇ.
</S>
<S ID=49156>
   ئىگىلىشىمچە، جىن سۇچىلىق تۈگۈنى قۇرۇلۇشىدا 2013 – يىلى 9 – ئايدا قۇرۇلۇش باشلانغان بولۇپ، 2017 – يىلى 7 – ئايدا قۇرۇلۇش تاماملىنىدىكەن.
</S>
</TEXT>
/BODY
/DOC