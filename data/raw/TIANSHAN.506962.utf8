<DOC>
<DOCID>TIANSHAN.506962</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-08 17:05:05</DATE>
</HEADER>
<BODY>
<HEADLINE>
<S ID=18343>
مەملىكەتلىك ج خ سىستېمىسىدىكى 1- دەرىجىلىك قەھرىمان نەمۇنىچىنىڭ ئىش–ئىزلىرىدىن سەييارە دوكلات بېرىش يىغىنى ئۆتكۈزۈلدى
</S>
</HEADLINE>
<TEXT>
<S ID=18344>
    ئىختىيارىي مۇخبىرىمىز ئابدۇسالام قادىر خەۋىرى: مەملىكەتلىك ج خ سىستېمىسىدىكى 1-دەرىجىلىك قەھرىمان نەمۇنىچى، ئىنقىلابىي قۇربان مەمەتجان توخنىيازنىڭ ئىش–ئىزلىرىدىن دوكلات بېرىش يىغىنى يېقىندا ئىلى ئوبلاستلىق ج خ ئىدارىسىدا داغدۇغىلىق ئۆتكۈزۈلدى.
</S>
<S ID=18345>
ھەر قايسى ئىدارە-ئورگان كادىرلىرى، خەلق ساقچىلىرى بولۇپ 700 گە يېقىن ئادەم دوكلاتنى ئاڭلىدى؛ ئىلى ئوبلاستقا بىۋاسىتە قاراشلىق ناھىيە(شەھەر)لىك جامائەت خەۋپسىزلىكى ئىدارىلىرىدىكى بارلىق ساقچىلاردىن بولۇپ 1000غا يېقىن كىشى سىنلىق شۆبە يىغىن مەيدانلىرىدا دوكلاتنى ئاڭلىدى.
</S>
<S ID=18346>
    دوكلات بېرىش يىغىنىدا ئاقسۇ ۋىلايەتلىك جامائەت خەۋپسىزلىكى ئىدارىسى سىياسىي بۆلۈمىنىڭ مۇئاۋىن مۇدىرى، ئالاھىدە ساقچى تارماق ئەترىتىنىڭ ساقچىسى، باي ناھىيە كانچى چارۋىچىلىق فېرمىسىنىڭ چارۋىچىسى، مەمەتجان توخنىيازنىڭ كىچىك قىزى قاھىرە مەمەتجان قاتارلىقلار ئوخشىمىغان نۇقتا، ئوخشىمىغان تەرەپلەردىن ھايات- ماماتلىق سىنىقىغا يۈزلىنىشكە جۈرئەت قىلغان، خەتەرگە باتۇرلۇق بىلەن ئاتلانغان مەمەتجان توخنىيازنىڭ ئوبرازىنى نامايان قىلدى.
</S>
<S ID=18347>
    ئىلى ئوبلاستلىق جامائەت خەۋىپسىزلىكى ئىدارىسىنىڭ ساقچىسى شى جىن دوكلاتنى ئاڭلىغاندىن كېيىن مۇنداق دېدى: قاھىرە مەمەتجاننىڭ دادىسى ھەققىدىكى ھەقىقىي بايانلىرىنى ئاڭلىغاندىن كېيىن، كۆز يېشىمنى توختىتالماي قالدىم.
</S>
<S ID=18348>
كۆپلىگەن خەلق ساقچىسى پەرزەتلىرىنىڭ ئاتا- ئانىسىنىڭ ئەنە شۇنداق خالىس تۆھپە قۇشۇش روھىغا قايىل ئىكەنلىكىنى ھېس قىلدىم.
</S>
<S ID=18349>
مەمەتجان توخنىياز ئۆز ھاياتى ئارقىلىق جامائەت خەۋپسىزلىكى كادىر -ساقچىسىنىڭ ساداقىتى، ئىشەنچى، جاسارىتى، قورقماس ئالىيجاناب پەزىلىتىنى نامايان قىلدى.
</S>
<S ID=18350>
ئۇ بۇندىن كېيىن مەمەتجان توخنىيازنىڭ قەھرىمانلىق روھىدىن ئۆگىنىپ، ھالقىلىق پەيتتە ئۆز ھاياتى ئارقىلىق ئاممىنىڭ بىخەتەرلىكىنى قوغدايدىغانلىقىنى بىلدۈردى.
</S>
</TEXT>
/BODY
/DOC