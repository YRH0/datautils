<DOC>
<DOCID>TIANSHAN.539281</DOCID>
<HEADER>
<CLASS>خەلقئارا</CLASS>
<DATE>2016-08-08 12:37:08</DATE>
</HEADER>
<BODY>
<HEADLINE>
<S ID=37930>
رۇسىيەنىڭ چوڭ يەلكەنلىك كېمىسى چىڭداۋدىن ئايرىلدى
</S>
</HEADLINE>
<TEXT>
<S ID=37931>
   شەندۇڭ ئۆلكىسىنىڭ چىڭداۋ شەھىرىدە 5-ئاۋغۇست ئۆتكۈزۈلگەن ‹‹چىڭداۋ خەلقئارا يەلكەنلىك كېمە ھەپتىلىكى.
</S>
<S ID=37932>
دېڭىز-ئوكيان بايرىمى››غا قاتنىشىشقا كەلگەن رۇسىيەنىڭ ‹‹پارادا›› ناملىق چوڭ يەلكەنلىك كېمىسى 8-ئاۋغۇست چىڭداۋدىن ئايرىلدى.
</S>
<S ID=37933>
شەھەر ئاھالىلىرى ۋە مۇخبىرلار چوڭ يەلكەنلىك كېمىگە چىقىپ، كېمىنى ئېكىسكۇرسىيە قىلدى.
</S>
<S ID=37934>
   بۇ، رۇسىيەنىڭ ‹‹پارادا›› ناملىق چوڭ يەلكەنلىك كېمىسىنىڭ 2-قېتىم چىڭداۋنى زىيارەت قىلىشى ئىكەن.
</S>
<S ID=37935>
تۆت كۈنلۈك زىيارەت مەزگىلىدە، تەشكىلىي كومىتېت كۆپ تۈرلۈك مەدەنىيەت-تەنتەربىيە پائالىيەتلىرىنى تەسىس قىلغان بولۇپ، رۇسىيەنىڭ كېمە خادىملىرى بىلەن چىڭداۋ خەلقئارا OP يەلكەنلىك كېمە لاگېرىدىكى ياشلار تەنتەربىيە پائالىيەتلىرى ئارقىلىق ئۆزئارا ئالماشتۇرۇپ ئېلىپ بارغان، چىڭداۋ خەلقى ‹‹ پارادا››غا چىقىپ، بۇ چوڭ يەلكەنلىك كېمىنى ئېكىسكۇرسىيە قىلغان.
</S>
<S ID=37936>
   ئىگىلىنىشىچە، رۇسىيەنىڭ ‹‹پارادا›› ناملىق چوڭ يەلكەنلىك كېمىسى پولشا گېدانىسك كېمىسازلىق زاۋۇتىدا ياسالغان بولۇپ، 1989-يىلى 7-ئاينىڭ 4-كۈنى سۇغا چۈشۈرۈلگەن، بۇ كېمىنىڭ ئۇزۇنلۇقى 108.6 مېتىر، كەڭلىكى 14 مېتىر، ئېگىزلىكى 56.1 مېتىر كېلىدىكەن.
</S>
<S ID=37937>
بۇ يەلكەنلىك كېمە ئون نەچچە دۆلەتنى زىيارەت قىلغان بولۇپ، يۈرۈش مۇساپىسى 4 مىليون 600 مىڭ دېڭىز مىلىدىن ئېشىپ كەتكەن.
</S>
<S ID=37938>
بۇ كېمىگە 120 ئادەم سىغىدىغان بولۇپ، دۇنيادىكى ئەڭ چوڭ يەلكەنلىك كېمىنىڭ بىرى ھېسابلىنىدىكەن.
</S>
</TEXT>
/BODY
/DOC