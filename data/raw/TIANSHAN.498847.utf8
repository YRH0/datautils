<DOC>
<DOCID>TIANSHAN.498847</DOCID>
<HEADER>
<CLASS>مەملىكەت</CLASS>
<DATE>2016-02-18 17:17:18</DATE>
</HEADER>
<BODY>
<HEADLINE>
<S ID=12692>
جۇڭگودىكى نۇرغۇن پەن-تېخنىكا تېپىدىكى كارخانىلارنىڭ 2015-يىلى نەتىجىسى ياخشى بولدى
</S>
</HEADLINE>
<TEXT>
<S ID=12693>
   جۇڭگو ئۇيغۇرچە رادىيو تورى، 18-فېۋرال، بېيجىڭ خەۋىرى: يېڭى يىلنىڭ بېشىدا گۇاڭجۇ شىتوۋزاۋ مۇھىت ئاسراش پەن-تېخنىكا شىركىتىنىڭ باش مۇدىرى زىڭ سۇڭنىڭ بېشى قاتقانىدى، باشقا كارخانىلار تالوننىڭ ئازلاپ كېتىشىدىن ئەنسىرىسە، ئۇ ئىشلەپچىقىرىشنىڭ سېتىشقا يېتىشەلمەي قىلىشىدىن ئەندىشە قىلدى.
</S>
<S ID=12694>
زىڭ سۇڭ مۇنداق دېدى: بۇ يىل 1-ئايغا كەلگەندە سېتىش تالونى ئىشلەپچىقىرىش ئىقتىدارىنىڭ تۆت-بەش ھەسسىسىدىن ئېشىپ كەتتى، بۇ تالونلار جىڭدۇڭ، داڭداڭ قاتارلىق داڭلىق ئېلېكتىرونلۇق سودىگەرلىرى ۋە دىكانۇڭ، مەيدىلوڭ قاتارلىق چوڭ تىپتىكى تاللا بازارلىرىنىڭ بولۇپ، يەنە ھۆكۈمەت ھەمكارلىقىدىكى مۇھىت ئاسراش خالتىسىنى تارقىتىدىغان گۇاڭجۇدىكى نۇرغۇن دېھقانچىلىق مەھسۇلاتلىرى بازارلىرىمۇ بار ئىدى.
</S>
<S ID=12695>
  2015-يىلى  زىڭ سۇڭنىڭ شىركىتىگە ئوخشاش جۇڭگودىكى نۇرغۇن پەن-تېخنىكا تېپىدىكى كارخانىلارنىڭ بۇ بىر يىلدىكى نەتىجىسى ياخشى بولدى.
</S>
<S ID=12696>
   سانلىق مەلۇماتتىن ئايان بولۇشىچە، ئەينى يىلى جۇڭگونىڭ يۇقىرى تېخنىكا كەسپىنىڭ كۆپەيمە قىممىتىنىڭ ئېشىش سۈرئىتى %10.2 بولۇپ، كۆلەملەشكەن سانائەتنىڭكىدىن 4.1 پوئىنتى يۇقىرى بولغان.
</S>
<S ID=12697>
ئۇنىڭ ئىچىدە ئاۋىياتسىيە، ئالەم ئۈسكۈنىسى ۋە ئۈسكۈنە ياسىمىچىلىقى %26.2 ئاشقان، ئېلېكتىرون ۋە خەۋەرلىشىش ئۈسكۈنىسى ياسىمىچىلىقى %12.7 ئاشقان.
</S>
<S ID=12698>
   يېقىندا ئاياغلاشقان يەرلىكنىڭ ئىككى يىغىنىدا بىر قىسىم ئۆلكە، مەركەزگە بىۋاسىتە قاراشلىق شەھەر، رايونلۇق ھۆكۈمەتلەرنىڭ خىزمەت دوكلاتلىرىدا: ئىقتىسادىي تەرەققىياتنىڭ «پەن تېخنىكىدا يېڭىلىق يارىتىش كۆرسەتكۈچى بولغان پەن-تېخنىكا تەرەققىياتىغا تۆھپە قوشۇش نىسبىتى بىلەن تەتقىقات ۋە سىناق تەرەققىيات راسخوتىنىڭ ئىشلەپچىقىرىش ئومۇمىي قىممىتىدە ئىگىلەيدىغان نىسبىتى» ئېنىق ئوتتۇرىغا قويۇلدى.
</S>
<S ID=12699>
جۇڭگونىڭ پەن-تېخنىكا تەرەققىياتىغا تۆھپە قوشۇش نىسبىتى 2010-يىلدىكى %50.9 تىن 2015-يىلى %55.1 كە يېتىپ، ئىقتىسادنى ئاشۇرغان پەن-تېخنىكا سالمىقى بارغانسېرى ئۆرلىگەن.
</S>
</TEXT>
/BODY
/DOC