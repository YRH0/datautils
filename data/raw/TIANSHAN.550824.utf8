<DOC>
<DOCID>TIANSHAN.550824</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-09-20 18:43:33</DATE>
</HEADER>
<BODY>
<HEADLINE>
<S ID=49581>
لەۋھەگە مۇجەسسەملەنگەن مىننەتدارلىق
</S>
</HEADLINE>
<TEXT>
<S ID=49582>
 ئىختىيارىي مۇخبىرىمىز ئابدۇسالام نىياز
</S>
<S ID=49583>
    يېقىندا ئاقسۇ شەھىرىدىن كەلگەن شيې خانىم ‹‹باشقىلارغا چىن قەلبىدىن ياردەم بېرىشنى خۇشاللىق دەپ بىلىپ، مىللەتلەر ئىتتىپاقلىقى گۈللىرىنى پورەكلەپ ئېچىلدۇرايلى›› دېگەن خەتلەر يېزىلغان لەۋھەنى ئۇچتۇرپان ناھىيەسى يېڭىئاۋات يېزىلىق ھۆكۈمەتتىكى ئەخەت نۇرغا سۇنۇپ، ئەخەت نۇرنىڭ مىللەتلەر ئىتتىپاقلىقىنى مۇستەھكەملەشتىكى ياخشى ئىش – ھەرىكىتىگە مەدھىيە ئوقۇدى.
</S>
<S ID=49584>
    مەن بۇ يىگىتنىڭ ئىسمى ۋە ئادرېسىنى تۈنۈگۈن ئاران تاپتىم، دېدى شيې خانىم ئەخەت نۇرنى كۆرۈپ ھاياجان بىلەن.
</S>
<S ID=49585>
    ئەسلىي ئىش مۇنداق ئىدى. بۇ يىلى 10 – ئىيۇل ئەتىگەن سائەت يەتتىلەر ئەتراپىدا شېي خانىم ئۇچتۇرپاندىن ئاقسۇ شەھىرىگە قايتاشىدا، يېرىم يولدا پىكاپىنىڭ چاقى ئېتىلىپ كەتتى، ئەينى چاغدا پىكاپتىكىلەر ئايال بولغاچقا، نېمە قىلىشىنى بىلەلمەي قالدى.
</S>
<S ID=49586>
ئەتراپ قاقاسلىق بولۇپ، ئۇلار بىرەر سائەت ئاپتوموبىل توسقان بولسىمۇ، بىراق بىرمۇ ئاپتوموبىل توختىمىدى، كېيىن تەلىيىگە يارىشا بۇ يولدىن ئۆتۈپ كېتىۋاتقان ئەخەت نۇر ئۇلارنى كۆرۈپ، پىكاپىنى توختىتىپ ئۇلارغا ياردەم قىلغانىدى.
</S>
<S ID=49587>
    ئەخەت نۇر يېڭىئاۋات يېزىلىق ھۆكۈمەتنىڭ كادىرى بولۇپ، ئۇ ئۆيىگە قايتقىچە يول بويىدا ئىككى ئايال ۋە بىر بالىنىڭ توختىتىپ قويۇلغان پىكاپنىڭ يېنىدا تۇرغانلىقىنى كۆرۈپ، دەرھال پىكاپىنى توختىتىپ، ئۇلارنىڭ قېشىغا كېلىپ ئەھۋالنى بىلگەندىن كېيىن، ئۇلارنىڭ پىكاپىنىڭ چاقىنى ئالماشتۇرۇپ بەرگەندىن سىرت، يېڭىدىن ئالماشتۇرۇلغان چاقتا يېرىقچىلارنىڭ بارلىقىنى بايقىغاچقا، چاتاق چىقىپ قىلىشتىن ئەنسىرەپ، شيې خانىمغا ئونسۇ ناھىيەسىگە بارغۇچە ھەمراھ بولۇپ، ئاندىن ئۆيىگە قايتقانىدى.
</S>
<S ID=49588>
بۇ ئىش شيې خانىمغا بەك تەسىر قىلغاچقا، ئۇ ئۆيىگە قايتقاندىن كېيىن، قىزىغا ئۆزلىرىگە ياردەم قىلغان بۇ ياخشى نىيەتلىك كىشىنى تېپىشنى تاپىلىدى.
</S>
<S ID=49589>
ئۇلار بىر ئايدىن كۆپرەك سۈرۈشتە قىلىش ئارقىلىق ئاخىر ئەخەت نۇرنى تاپقانىدى.
</S>
<S ID=49590>
    شىيې خانىمنىڭ توختىماي رەھمەت ئېيتىشىدىن ئەخەت نۇر نېمە قىلارىنى بىلەلمەي قالدى.
</S>
<S ID=49591>
ئۇ مۇنداق دېدى: يېزا كادىرى بولۇش سۈپىتىم بىلەن ئامما ئالدىرىغانغا ئالدىراشنى ئۆزۈمنىڭ بۇرچۇم دەپ بىلىمەن.
</S>
<S ID=49592>
بۇ ھېچقانچە ئىش ئەمەس، بەلكىم بۇنداق ئەھۋالغا مەن ئۇچرىغان بولساممۇ ئوخشاشلا شۇنداق ياردەمگە ئېرىشكەن بولاتتىم.
</S>
<S ID=49593>

</S>
</TEXT>
/BODY
/DOC