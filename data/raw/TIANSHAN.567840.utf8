<DOC>
<DOCID>TIANSHAN.567840</DOCID>
<HEADER>
<CLASS>شۇجى خاتىرىسى</CLASS>
<DATE>2016-11-28 10:19:32</DATE>
</HEADER>
<BODY>
<HEADLINE>
<S ID=61721>
چېن چۈەنگو، شۆھرەت زاكىر تېزدىن ئورۇنلاشتۇرۇش قىلىپ، ئادەم قۇتقۇزۇپ، ئاممىنى يۆتكەشكە پۈتۈن كۈچ بىلەن ئاتلىنىپ، قالدۇق يەر تەۋرەش ۋە ئىككىلەمچى ئاپەت كەلتۈرۈپ چىقىرىدىغان تالاپەت ۋە مال – مۈلۈك زىيىنىدىن ئەڭ زور چەكتە ساقلىنىشنى تەلەپ قىلدى
</S>
</HEADLINE>
<TEXT>
<S ID=61722>
قىزىلسۇ قىرغىز ئاپتونوم ئوبلاستىنىڭ ئاقتۇ ناھىيەسىدە 6.7 بال يەر تەۋرەپ، بىر كىشى قازا قىلدى، 40 نەچچە ئېغىز ئۆي ئۆرۈلۈپ چۈشتى
</S>
<S ID=61723>
 يەر تەۋرەش ئاپىتى يۈز بەرگەندىن كېيىن، ئاپتونوم رايونلۇق پارتكوم، خەلق ھۆكۈمىتى بۇنىڭغا يۈكسەك ئەھمىيەت بەردى، ئاپتونوم رايونلۇق پارتكومنىڭ شۇجىسى چېن چۈەنگو، ئاپتونوم رايونلۇق پارتكومنىڭ مۇئاۋىن شۇجىسى، ئاپتونوم رايوننىڭ رەئىسى شۆھرەت زاكىر تېزدىن ئورۇنلاشتۇرۇش قىلىپ مۇنۇلارنى تەلەپ قىلدى: ئادەم قۇتقۇزۇپ، يارىدارلارنى داۋالاپ ساقايتىش، ئاممىنى يۆتكەشكە پۈتۈن كۈچ بىلەن ئاتلىنىپ، قالدۇق يەر تەۋرەش ۋە ئىككىلەمچى ئاپەت كەلتۈرۈپ چىقىرىدىغان تالاپەت ۋە مال – مۈلۈك زىيىنىدىن ئەڭ زور چەكتە ساقلىنىش كېرەك.
</S>
<S ID=61724>
شۇنىڭ بىلەن بىللە، يەر تەۋرەش، مېتېئورولوگىيە قاتارلىق تارماقلار قالدۇق يەر تەۋرەشتىن ئالدىن سىگنال بېرىش، ئالدىن مەلۇمات بېرىش خىزمىتىنى پائال ياخشى ئىشلەپ، ھاۋارايى ئۆزگىرىشىگە يېقىندىن دىققەت قىلىپ، ئاپەتتىن سىگنال بېرىش ئۇچۇرىنى ۋاقتىدا ئېلان قىلىپ، ئىككىلەمچى ئاپەتنىڭ قاتتىق ئالدىنى ئېلىشى كېرەك.
</S>
<S ID=61725>
جەمئىيەت ئامانلىقىنى باشقۇرۇش خىزمىتىنى ھەقىقىي ياخشى ئىشلەپ، ئاپەتكە ئۇچرىغان رايوننىڭ بىخەتەرلىكى ۋە مۇقىملىقىغا كاپالەتلىك قىلىش كېرەك.
</S>
<S ID=61726>
 ئاپتونوم رايونلۇق پارتكوم، خەلق ھۆكۈمىتىنىڭ ئورۇنلاشتۇرمىسىغا ئاساسەن، ئاپتونوم رايوننىڭ مۇئاۋىن رەئىسى مۇتەللىپ قاسىم ئاپتونوم رايوندىكى ئالاقىدار تەرەپلەرنىڭ مەسئۇللىرى ۋە مۇتەخەسسىسلەردىن تەشكىللەنگەن خىزمەت گۇرۇپپىسىنى باشلاپ، قىزىلسۇ ئوبلاستىغا بېرىپ، يەر تەۋرەشكە تاقابىل تۇرۇپ، ئاپەتتىن قۇتقۇزۇشقا يېتەكچىلىك قىلدى ۋە ياردەم بەردى؛ قىزىلسۇ ئوبلاستى دەرھال يەر تەۋرەشكە تاقابىل تۇرۇپ، ئاپەتتىن قۇتقۇزۇش بويىچە جىددىي تاقابىل تۇرۇش قوماندانلىق ئىشتابى قۇرۇپ، 3 – دەرىجىلىك جىددىي تاقابىل تۇرۇش لايىھەسىنى يولغا قويدى، قىزىلسۇ ئوبلاستىدىكى ئاساسلىق مەسئۇل يولداشلار كېچىلەپ ئاپەتكە ئۇچرىغان رايونغا بېرىپ، يەر تەۋرەشكە تاقابىل تۇرۇپ، ئاپەتتىن قۇتقۇزۇش خىزمىتىگە قوماندانلىق قىلدى، 11 – ئاينىڭ 26 – كۈنى سەھەر سائەت 1دىن 30 مىنۇت ئۆتكەندە قوماندانلىق ئىشتابى سىن يىغىنى ئېچىپ، يەر تەۋرەشكە تاقابىل تۇرۇپ، ئاپەتتىن قۇتقۇزۇشنى تېزدىن ئەتراپلىق، كونكرېت ئورۇنلاشتۇردى؛ يېزا – بازار كادىرلىرى، كەنتتە تۇرۇشلۇق كادىرلار ۋە كەنت كادىرلىرى ئۆيمۇ ئۆي كىرىپ ئاپەتكە ئۇچرىغان رايوندىكى ئاممىنى ئۆيلىرىدىن چىقىپ بىخەتەر جايغا يۆتكىلىشكە سەپەرۋەر قىلدى، ۋاقتىدا چېدىر تىكىپ، ۋاقىتلىق ئورۇنلاشتۇردى؛ ئوبلاست، ناھىيە دەرىجىلىك جامائەت خەۋپسىزلىكى، قوراللىق ساقچى، چېگرا مۇداپىئەسى، ئوتتىن مۇداپىئە كۆرۈش، قاتناش، يەر تەۋرەش ئىدارىسى قاتارلىق تارماقلاردىكى قۇتقۇزۇش كۈچلىرى بىرىنچى سەپكە تېزلىكتە بېرىپ، قۇتقۇزۇش خىزمىتىنى تەشكىللىدى، قاپسىلىپ قالغانلارنى ئىزدىدى.
</S>
<S ID=61727>
سەھىيە، داۋالاش، قۇتقۇزۇش ئەترىتى تەشكىللىنىپ، ئاپەتكە ئۇچرىغان رايوندا قۇتقۇزۇش خىزمىتى قانات يايدۇرۇلۇپ، يارىلانغانلار دوختۇرخانىغا تېزلىكتە، بىخەتەر ھالدا يۆتكىلىپ، ۋاقتىدا داۋالاندى؛ مۇناسىۋەتلىك تارماقلار چېدىر، يوتقان، پاختىلىق چاپان، يېمەكلىك، دورا قاتارلىق ئالاقىدار ماددىي ئەشيالارنى ئاپەتكە ئۇچرىغان رايونغا توشۇپ، ئاپەتكە ئۇچرىغان ئاممىنىڭ نورمال تۇرمۇشىغا كاپالەتلىك قىلدى؛ ئاپتونوم رايونلۇق يەر تەۋرەشنى كۆزىتىش ئىدارىسىنىڭ خىزمەت گۇرۇپپىسى كېچىلەپ ئاپەتكە ئۇچرىغان رايونغا بېرىپ، يەر تەۋرەشنى كۆزىتىش، يەر تەۋرەش ئەھۋالىغا ھۆكۈم قىلىش خىزمىتىنى قانات يايدۇردى.
</S>
<S ID=61728>
 ھازىر، يەر تەۋرەش ئاپىتىگە ئۇچرىغان ئاممىنىڭ كەيپىياتى تۇراقلىشىپ، ئىجتىمائىي تەرتىپ مۇقىملاشتى.
</S>
<S ID=61729>

</S>
</TEXT>
/BODY
/DOC