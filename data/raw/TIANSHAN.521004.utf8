<DOC>
<DOCID>TIANSHAN.521004</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-05-03 17:57:32</DATE>
</HEADER>
<BODY>
<HEADLINE>
<S ID=26954>
قومۇل شەھىرىنىڭ ئەمىن تاپقۇزۇپ، خەلقنى بېيىتىش قۇرۇلۇشلىرى باشلاندى
</S>
</HEADLINE>
<TEXT>
<S ID=26955>
   يۈسۈپ ئىسمائىل، ياسىمەن ئالىم خەۋەر قىلىدۇ: قومۇل شەھىرى بۇ يىل 94 مىليون 50 مىڭ يۈەن مەبلەغ سېلىپ، قارادۆۋە، پالۋانتۇر بازىرى قاتارلىق ئون يېزا – بازاردا 1710 يۈرۈش ئەمىن تاپقۇزۇپ، خەلقنى بېيىتىش ئۆيى سېلىشنى پىلانلىغانىدى. ھازىر يېزا – بازارلاردا كونا ئۆيلەرنى چېقىپ، ئەمىن ئۆي سېلىش قۇرۇلۇشى باشلاندى.
</S>
<S ID=26956>
   تەڭرىتاغ يېزىسى بۇ يىل 393 يۈرۈش، ئاستانە بازىرى 120 يۈرۈش ئەمىن تاپقۇزۇپ، خەلقنى بېيىتىش ئۆيى سېلىشنى پىلانلىدى. ئاستانە بازارلىق ئەمىن تاپقۇزۇپ، خەلقنى بېيىتىش قۇرۇلۇشى ئىشخانىسىنىڭ خادىمى ئابلىز ئەمەت مۇنداق دېدى: قۇرۇلۇش 4 – ئاينىڭ بېشى باشلاندى، 7 – ئاينىڭ بېشىغىچە قۇرۇلۇشنى تاماملاپ، دېھقان – چارۋىچىلارنىڭ بالدۇرراق يېڭى، ئازادە ئۆيلەرگە كۆچۈپ كىرىشىنى كاپالەتلەندۈرىمىز. بۇنىڭدىن باشقا بۇلتۇر سالغان ‹‹مەدەنىيەت باغچىسى›› تۇرالغۇ رايونىنىڭ سۇ، پار، توك قۇرۇلۇشىنى يۈرۈشلەشتۈرىمىز.
</S>
<S ID=26957>
   قومۇل شەھىرى بۇ يىل يەنە 63 مىليون 290 مىڭ يۈەن مەبلەغ سېلىپ، راھەتباغ، بوغاز، بۇلۇڭتوغراق يېزىسى ۋە ئاستانە بازىرى قاتارلىق 11 يېزا – بازاردا سېلىنغان ئەمىن تاپقۇزۇپ، خەلقنى بېيىتىش ئۆيلىرىنىڭ ئۇل ئەسلىھەلىرىنى يۈرۈشلەشتۈرۈشنى پىلانلىدى. ھازىرغىچە بۇ تۈرگە سېلىنغان مەبلەغ 15 مىليون 910 مىڭ يۈەنگە يەتتى.
</S>
<S ID=26958>
‏
</S>
</TEXT>
/BODY
/DOC