<DOC>
<DOCID>TIANSHAN.538443</DOCID>
<HEADER>
<CLASS>مەملىكەت</CLASS>
<DATE>2016-08-03 11:11:34</DATE>
</HEADER>
<BODY>
<HEADLINE>
<S ID=36192>
‹‹ئەرزىيەت ئىدارىسىنىڭ باشلىقى›› جاڭ يۈنچۈەن: ئىش–ھەرىكىتىمىزدە كومپارتىيەنىڭ ياخشىلىقىنى نامايان قىلىشىمىز كېرەك
</S>
</HEADLINE>
<TEXT>
<S ID=36193>
شىنخۇا ئاگېنتلىقى مۇخبىرى جۇ شۈدۇڭ
</S>
<S ID=36194>
   جاڭ يۈنچۈەننىڭ پېنسىيەگە چىققىنىغا كۆپ يىللار بولغان بولسىمۇ ئۇ ھېلىھەم دۆلەت ئەرزىيەت ئىدارىسى ئالاھىدە تەكلىپ قىلغان ئەرزىيەت خىزمىتى تەتقىقاتچىسى.
</S>
<S ID=36195>
كىشىلەر ئۇنى ‹‹ئەرزىيەت ئىدارىسىنىڭ باشلىقى›› دەپ چاقىرىشىدۇ، بۇ نامنى ئۇنىڭ مەڭگۈلۈك شەرىپى دېيىشكە بولىدۇ.
</S>
<S ID=36196>
   جاڭ يۈنچۈەن ئىلگىرى جۇڭگو خەلق ئازادلىق ئارمىيەسى دېڭىز ئارمىيەسىنىڭ ئەزاسى بولۇپ، 1983 – يىلى كەسىپ ئالماشتۇرۇپ جياڭسۇ ئۆلكىسى تەيجۇ شەھەرلىك ئەرزىيەت ئىدارىسىدە خىزمەت قىلىپ، ‹‹ئورگاندىكى ئەڭ قىيىن خىزمەت›› دەپ قارىلىدىغان ئەرزىيەت خىزمىتىنى 26 يىل ئىشلىگەن.
</S>
<S ID=36197>
ئۇ ئاممىنىڭ يۈرەك ساداسىغا سەمىمىي قۇلاق سېلىپ، ئازار يېگەن دىللارغا چىن مۇھەببىتى بىلەن ئىللىقلىق يەتكۈزۈپ، پۇقرالارنىڭ مەنپەئىتىنى ئادىللىق ھەم باتۇرلۇق بىلەن قوغداپ، ئەمەلىي ھەرىكىتى بىلەن ئاممىنىڭ قىيىنچىلىقىنى ھەل قىلىپ، پارتىيەنىڭ غېمىنى يەپ، پارتىيە بىلەن ئامما ئارىسىدا كۆۋرۈكلۈك رول ئوينىغان.
</S>
<S ID=36198>
   ‹‹ئادەم ئازابلانمىسا، كۆز يېشى قىلمايدۇ، ئادەم قىيىنچىلىققا ئۇچرىمىسا، ئەرز قىلمايدۇ›› بۇ جاڭ يۈنچۈەننىڭ كۆپ يىللىق ئەرزىيەت خىزمىتى ئەمەلىيىتىدىن ئالغان چوڭقۇر تەسىراتى.
</S>
<S ID=36199>
شۇنداق بولغاچقا، جاڭ يۈنچۈەننىڭ خاتىرە دەپتىرىگە ياردەمگە موھتاج بولۇپ كەلگەن ھەر بىر ئادەم ۋە ئىش بىرمۇ بىر ئېنىق خاتىرىلەنگەن، ئۇنىڭ ياردىمىدە بىر ئىش تاماملانسا، خاتىرە دەپتەردىن بىر ۋاراقنى يىرتىپ تاشلىغان.
</S>
<S ID=36200>
ئۇ 26 يىلدىن بېرى قانچە ئادەمگە ياردەم بەرگىنىنى، خاتىرىسىنىڭ نەچچە ۋارىقىنى يىرتىپ تاشلىغانلىقىنى ئەسلىيەلمەيدۇ.
</S>
<S ID=36201>
   ‹‹جاڭ يۈنچۈەن كۈنىگە تەخمىنەن 12 سائەتتىن ئارتۇق خىزمەت قىلغان، يىلىغا ئاممىنىڭ 2000 پارچىدىن ئارتۇق خېتىنى ئوقۇپ تەستىق سالغان، ئەمەلىيلەشتۈرگەن، ئاممىنى 2000 ئادەم (قېتىم)نى ئارتۇق كۈتۈۋالغان... ›› ئۇنىڭ خىزمەتداشلىرى تەمىنلىگەن بۇ سانلىق مەلۇماتلاردىن ئۇنىڭ خىزمەت سالمىقىنى كۆرۈۋېلىشقا بولىدۇ.
</S>
<S ID=36202>
   ئەرزىيەت ئىدارىسى خادىملىرى كىشىنى زېرىكتۈرىدىغان قىيىن ئىشلارغا ۋە خاپىلىقلارغا كۆپ يولۇقىدۇ، تىل – ئاھانەت، يىغا – زارىنى كۆپ ئاڭلايدۇ.
</S>
<S ID=36203>
جاڭ يۈنچۈەن نېمە ئۈچۈن شۇنچە قىزغىنلىق بىلەن ئەرزىيەت خىزمەت ئورنىدا 20 نەچچە يىلنى بىر كۈندەك ئۆتكۈزەلىدى؟
</S>
<S ID=36204>
بۇ سوئال سورالغاندا، جاڭ يۈنچۈەن ئەينى يىللىرى دېڭىز ئارمىيەسىدە ھەربىي خىزمەت ئۆتىگەن مەزگىلىدىكى مۇنۇ كەچۈرمىشىنى ئەسكە ئالىدۇ:
</S>
<S ID=36205>
   ‹‹1 – ئىيۇل›› كېچىسى، ھەربىي پاراخوتتىن كاشىلا چىقىپ دېڭىزنىڭ ئوتتۇرىسىدا توختاپ قالدى، يىراقتا يورۇپ تۇرغان شەھەر چىراغلىرى ئاسماندىكى يۇلتۇزلاردەك كۆرۈنەتتى.
</S>
<S ID=36206>
سىياسىي يېتەكچى پاراخوتتىكى بارلىق ئوفىتسېر – ئەسكەرلەرگە: ‹‹قاراڭلار، بىز دېڭىز مۇداپىئە جەڭچىلىرى ئالدىنقى سەپتە قاراۋۇللۇق قىلىۋاتقاچقا، خەلق بۇ كېچىدە تىنچلىق ۋە خاتىرجەملىكتىن بەھرىلىنىۋاتىدۇ. ھەممە ئائىلىنىڭ ئىللىقلىققا تولۇشى بىز دېڭىز مۇداپىئە جەڭچىلىرىنىڭ بەختى!›› دېگەن.
</S>
<S ID=36207>
   جاڭ يۈنچۈەن ھاياجان ئىلكىدە: بۇ سۆز مېنىڭ پۈتكۈل ھاياتىمغا تەسىر كۆرسەتتى، دەيدۇ. جاڭ يۈنچۈەن ئەرزىيەت ئىدارىسىنىڭ باشلىقى بولغاندىن كېيىن، بۇ خىزمەتنى دېڭىز مۇداپىئەسى ئالدىنقى سېپىنى قوغداۋاتقان چاغلىرىدىكى قىزغىنلىقى بىلەن ئىشلىدى، نۇرغۇن ئىشلارغا يولۇققا بولسىمۇ، ئاممىنىڭ بەختى ۋە جەمئىيەتنىڭ تىنچلىقى ئۈچۈن تۆھپە قوشۇۋاتقانلىقىنى ئويلىسىلا كۆڭلى ئەمىن تاپاتتى.
</S>
<S ID=36208>
   جاڭ يۈنچۈەن ئەرز ئېيتىپ كەلگەن ئاممىنىڭ مەسىلىسىنى ھەل قىلىش ئۈچۈن دائىم ئۇياق – بۇياققا بىھۇدە قاترىغان، نۇرغۇن ئۇۋالچىلىققا ئۇچرىغان؛ بەزى ئەرز ئېيتقۇچىلار گەپ چۈشەنمىگەنلىكتىن، خاپىچىلىقتا ئۆزىنى تۇتۇۋالالماي جاڭ يۈنچۈەننى ئۇرۇپ يارىلاندۇرغان؛ جاڭ يۈنچۈەننىڭ مەيدىسىنىڭ بىر قانچە يېرىنى تاتىلاپ تاتۇق قىلىپ قويغان، بىر بارمىقىنى چىشلەپ سۆڭىكىنى چىقىرىپ قويغان، سول پۇتىنى ئېغىر يارىلاندۇرۇپ مېيىپ قىلىپ قويغان...
</S>
<S ID=36209>
   ئۇۋالچىلىق ئالدىدا جاڭ يۈنچۈەن چۈشكۈنلەشمىدى ۋە بەل قويۇۋەتمىدى؛ نۇرغۇن تاسادىپىي ۋەقە ئالدىدا جاڭ يۈنچۈەن ھەمىشە كۆكرەك كېرىپ ئوتتۇرىغا چىقتى.
</S>
<S ID=36210>
بىر قېتىم، تۈزۈلمىسى ئۆزگەرتىلگەن مەلۇم كارخانىنىڭ خوجايىنى بىلەن ئىشچى – خىزمەتچىلەر ئارىسىدا توقۇنۇش يۈز بېرىپ، ئىككى تەرەپ ئۇزاق تىركەشكەن، خوجايىن ئاچچىقىنى باسالماي، توپا تۈرتۈش ماشىنىسىنى زاۋۇت ئىچىگە مەجبۇرىي ھەيدەپ كىرگەن، جىددىي پەيتتە، جاڭ يۈنچۈەن توپا تۈرتۈش ماشىنىسىنىڭ ئالدىغا يۈگۈرۈپ بېرىپ: ‹‹كىم ئۆتىمەن دەيدىكەن، ئالدى بىلەن مېنىڭ ئۈستۈمدىن بېسىپ ئۆتسۈن!›› دەپ توۋلىغان.
</S>
<S ID=36211>
   جاڭ يۈنچۈەن دائىم: پارتىيەلىك كادىرلار زىددىيەتنى ھەل قىلىش ئۈچۈن چوقۇم يۈكسەك مەسئۇلىيەتچان بولۇشى، قىيىنچىلىققا قارشى ئىلگىرىلىشى، ئادەتتىكى كىشىلەر بىر تەرەپ قىلىشىنى خالىمايدىغان تەس ۋە باشنى ئاغىرىتىدىغان ئىشلارنى نەق مەيداندا بىر تەرەپ قىلالىشى، ئادەتتىكى كىشىلەر چىدىمايدىغان جاپاغا بەرداشلىق بېرىشى، ئادەتتىكى كىشىلەر قوبۇل قىلالمايدىغان ئۇۋالچىلىقلارنى قوبۇل قىلىشى كېرەك.
</S>
<S ID=36212>
پەقەت ‹‹ئۈزەڭگىدىن چۈشۈپ››، پۈتۈن كۈچ بىلەن ئالغا ئىنتىلىپ، ئەلەملەرگە چىدىغاندىلا ئاممىنىڭ چۈشىنىشىگە ۋە كۆڭۈل بۆلۈشىگە ئېرىشكىلى بولىدۇ ھەم ئاساسىي قاتلامنىڭ مۇقىملىقىنى قولغا كەلتۈرگىلى بولىدۇ، دەيدۇ.
</S>
<S ID=36213>
   جاڭ يۈنچۈەن: ئەرزىيەت خىزمىتى تېگى – تەكتىدىن ئېيتقاندا پارتىيەنىڭ ئاممىۋى خىزمىتى شۇنداقلا پارتىيە ۋە ھۆكۈمەتنىڭ خەلق بىلەن ئورناتقان ‹‹قەلب كۆۋرۈكى››. مەن ‹‹قەلب كۆۋرۈكى››دىكى بىر پارچە خىشلىق رولىمنى ياخشى جارى قىلدۇرىمەن، خەلق بىز ئارقىلىق كومپارتىيەنىڭ ياخشىلىقىنى كۆرۈپ يېتەلىسە، بۇ دەل مەن ئەڭ خۇش بولىدىغان ئىش، دېدى.
</S>
</TEXT>
/BODY
/DOC