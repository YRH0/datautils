<DOC>
<DOCID>TIANSHAN.565034</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-11-15 15:54:48</DATE>
</HEADER>
<BODY>
<HEADLINE>
<S ID=59362>
كەنتكە چۈشكەندە ئورنىتىلغان ‹‹ئانا–بالىلىق›› رىشتى
</S>
</HEADLINE>
<TEXT>
<S ID=59363>
   شى شىن
</S>
<S ID=59364>
 ‹‹ئانا، سىزگە قان بېسىم ئۆلچىگۈچ بىلەن كۆپرەك ئىشلىنىدىغان دورىلارنى ئالغاچ كەلدىم، قان بېسىمىڭىزنى پات – پات ئۆلچەپ تۇرۇڭ››، دېدى ئاپتونوم رايونلۇق ئورمانچىلىق نازارىتىدىن ئۇچتۇرپان ناھىيەسى ئىماملىرىم يېزىسىنىڭ توپىلاڭجىران كەنتىگە ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى بىلەن چۈشكەن كادىر ۋۇ شېڭخۇا.
</S>
<S ID=59365>
ئۇ 11 – ئاينىڭ 3 – كۈنى توپىلاڭجىران كەنتىدىكى يەنە بىر ئۆيى ‹‹ئانىسى›› گۈلنىساخاننىڭ ئۆيىگە قايتقانىدى.
</S>
<S ID=59366>
 بۇ ۋۇ شېڭخۇانىڭ بۇ يىل 2 – ئايدا كەنتتىكى خىزمىتىنى ئاخىرلاشتۇرۇپ ئۈرۈمچىگە قايتقاندىن بۇيان توپىلاڭجىران كەنتىدىكى ‹‹ئۆيى››گە ئۈچىنچى قېتىم بېرىشى ئىدى.
</S>
<S ID=59367>
باشقا چاغلاردىكىگە ئوخشىمايدىغان يېرى، ئۇ بۇ قېتىم ئاپىسى، خوتۇنى ۋە بالىسىنى بىللە ئېلىپ كەلگەنىدى.
</S>
<S ID=59368>
‹‹ئاپام، خوتۇنۇم ۋە بالامغا گۈلنىساخان ئانامنى تونۇشتۇرۇپ قوياي دېدىم››، دېدى ۋۇ شېڭخۇا.
</S>
<S ID=59369>
 گۈلنىساخان ‹‹ئوغلى›› ۋە ئۇنىڭ ئائىلىسىدىكىلەرنى كۆرۈپ، ھاياجانلانغىنىدىن نېمە قىلارىنى بىلەلمەيلا قالدى، گۈلنىساخان ئۇلارنى ئۆيىگە باشلاپ، بىردەم ئالما، بىردەم ئۈزۈم تۇتتى، يىراقتىن كەلگەن بۇ قەدىرلىك مېھمانلارنى ياخشى كۈتۈۋېلىش ئۈچۈن يەنە كاۋا مانتىسى ئېتىشكە تۇتۇش قىلدى.
</S>
<S ID=59370>
 ‹‹ئانا – بالا›› ئىككىسى قول ئىشارەتلىرى ئارقىلىق مەقسىتىنى بىلدۈرۈپ، قىيما قىلغاچ ئۇلار بىلەن مۇڭداشتى.
</S>
<S ID=59371>
ۋۇ شېڭخۇا ئۇيغۇرچىنى ئانچە بىلمىسىمۇ، لېكىن ‹‹ئانىسى›› گۈلنىساخان بىلەن تولىمۇ كۆڭۈللۈك پاراڭلاشتى.
</S>
<S ID=59372>
 ئۆتكەندە گۈلنىساخان ئانامغا تېلېفون قىلىپ ئالالمىدىم، كېيىن خىزمەت گۇرۇپپىسىدىكىلەر بىلەن ئالاقىلىشىپ، ئانامنىڭ زۇكام بولۇپ قىزىپ، دوختۇرخانىدا يېتىپ قالغانلىقىنى بىلدىم.
</S>
<S ID=59373>
مەن شۇ چاغدىلا كېلىپ ئانامنى ئۈرۈمچىگە ئەكىلىپ ئومۇميۈزلۈك تەكشۈرتۈشنى ئويلىغانىدىم، دېدى ۋۇ شېڭخۇا.
</S>
<S ID=59374>
 ئەمما ئۇ چاغ دەل ياڭاق پىشقان مەزگىل بولغاچقا، گۈلنىساخان دوختۇرخانىدىن چىقىپلا ياڭاق قېقىش بىلەن بولۇپ كېتىپ، ئۈرۈمچىگە بېرىشنى كەينىگە سۈرۈپ كەلگەنىدى.
</S>
<S ID=59375>
 ۋۇ شېڭخۇا بىلەن گۈلنىساخاننىڭ ‹‹ئانا – بالا››لىق رىشتى 2015 – يىلى چىگىلگەن.
</S>
<S ID=59376>
2015 – يىلى 3 – ئايدا ۋۇ شېڭخۇا ئاپتونوم رايونلۇق ئورمانچىلىق نازارىتىدىن 2 – تۈركۈمدە ‹‹ئۈچ ئەل›› خىزمىتى بىلەن توپىلاڭجىران كەنتىگە كەلگەنىدى.
</S>
<S ID=59377>
69 ياشلىق گۈلنىساخان بۇ كەنتتىكى ياشانغان ئىگە – چاقىسىز موماي بولۇپ، خىزمەت گۇرۇپپىسىدىكىلەرنىڭ كۆكتات تېرىشىغا ياردەملىشەتتى؛ ۋۇ شېڭخۇا ھەر قېتىم گۈلنىساخاننىڭ ئۆيىگە بارغاندا، ئۇنىڭ ئېتىز، باغلىرىنى سۇغىرىپ، ھويلا – ئارانلىرىنى تازىلاپ بېرەتتى.
</S>
<S ID=59378>
 گۈلنىساخاننىڭ ئۆيى كەنتنىڭ چېتىدە بولۇپ، كەنت ئاھالىلىرى توپلىشىپ ئولتۇراقلاشقان مەھەللىدىن يىراق ئىدى، چوڭ يولغا چىقىش ئۈچۈنمۇ 1.5 مېتىر چوڭقۇرلۇقتىكى زەيكەشتىن ئۆتۈشكە توغرا كېلەتتى.
</S>
<S ID=59379>
زەيكەشنىڭ ئۈستىگە بىر پارچە تاختايلا قويۇلغان بولۇپ، سەل خەتەرلىك ئىدى.
</S>
<S ID=59380>
بۇنى كۆرگەن ۋۇ شېڭخۇا خىزمەت گۇرۇپپىسىدىكىلەرگە زەيكەشكە كۆۋرۈك سېلىپ، گۈلنىساخاننىڭ سىرتقا چىقىش قىيىنچىلىقىنى ھەل قىلىش تەكلىپىنى بەردى.
</S>
<S ID=59381>
خىزمەت گۇرۇپپىسىدىكىلەرنىڭ تىرىشچانلىقىدا سۈڭگۈچ سېتىۋېلىش، قېزىش ماشىنىسى تېپىش، قۇرۇلۇشچىلار بىلەن ئالاقىلىشىش قاتارلىق ئىشلار ھەل قىلىنىپ، كۆۋرۈك تېزلا پۈتكۈزۈلدى.
</S>
<S ID=59382>
 بىر كۈنى ۋۇ شېڭخۇا ئادەتتىكىگە ئوخشاشلا گۈلنىساخاننىڭ ئۆيىگە كېلىپ، ئۇنىڭ بىلەن مۇڭداشقاچ ئىشلىرىنى قىلىشىپ بەردى.
</S>
<S ID=59383>
بۇ ئارىدا گۈلنىساخان: سىز مېنىڭ ئوغلۇمدەكلا، سىزنى ئاتاق ئوغلۇم قىلىۋالغۇم بار، سىزگە ئوسمانجان دەپ ئۇيغۇرچە ئىسىم قويۇشنىمۇ كۆڭلۈمگە پۈكۈپ بولغانىدىم، دېدى.
</S>
<S ID=59384>
 ۋۇ شېڭخۇا بۇنىڭغا خۇشاللىق بىلەن ماقۇل بولدى.
</S>
<S ID=59385>
يېڭى سالاھىيەت ۋۇ شېڭخۇاغا كەنتتە تېخىمۇ كۈچلۈك مەۋجۇتلۇق تۇيغۇسى ئاتا قىلغانىدى.
</S>
<S ID=59386>
ئۇنىڭ گۈلنىساخان ئانا بىلەن بولغان ‹‹ئانا – بالا››لىق رىشتىمۇ بارغانسېرى كۈچەيدى.
</S>
<S ID=59387>
خىزمەت گۇرۇپپىسىدىكىلەر بىلەن مەسلىھەتلەشكەندىن كېيىن، ۋۇ شېڭخۇا خىزمەت گۇرۇپپىسىدىكىلەر بىلەن بىرلىكتە گۈلنىساخاننىڭ ئارقا ھويلىسىغا بىر كۆلچەك كولاپ بېرىپ، ئۇنىڭغا بېلىق بېقىشنى ئۆگەتتى، يەنە ئۇنىڭغا 30 نەچچە توخۇ، غاز چۈجىسى ئەكىلىپ بەردى...
</S>
<S ID=59388>
 مەن گۈلنىساخان ‹‹ئانام›› بىلەن كېلىشىپ قويدۇم، بۇنىڭدىن كېيىن تۇرمۇشتا ئۇنىڭ ھالىدىن چامامنىڭ يېتىشىچە ياخشى خەۋەر ئالىمەن.
</S>
<S ID=59389>
بىزنىڭ ‹‹ئانا – بالا››لىق رىشتىمىز كەنتتىن كېتىشىم بىلەن ئۈزۈلۈپ قالمايدۇ، ئۇ مەڭگۈ مېنىڭ ئۇيغۇر ‹‹ئانام››، مەن ئۇنىڭ ‹‹ئوغلى››، دېدى ۋۇ شېڭخۇا.
</S>
</TEXT>
/BODY
/DOC