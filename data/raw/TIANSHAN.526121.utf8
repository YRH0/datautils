<DOC>
<DOCID>TIANSHAN.526121</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-06-01 12:19:17</DATE>
</HEADER>
<BODY>
<HEADLINE>
<S ID=29372>
‹‹كەچكى شەپەق›› لېكسىيە ئۆمىكىدىكىلەر شايار ناھىيەسىدە لېكسىيە سۆزلىدى
</S>
</HEADLINE>
<TEXT>
<S ID=29373>
   پەرھاد مىجىت، رىزۋانگۈل راخمان خەۋەر قىلىدۇ: ئاقسۇ ۋىلايەتلىك پېشقەدەم كادىرلار ئىدارىسى تەشكىللىگەن ‹‹كەچكى شەپەق›› لېكسىيە ئۆمىكىدىكىلەر يېقىندا شايار ناھىيەسىدە ‹‹ئەسەبىيلىكنى تۈگىتىش›› مەزمۇنىدا لېكسىيە سۆزلىدى.
</S>
<S ID=29374>
    ئاقسۇ ۋىلايىتىنىڭ ھەرقايسى ناھىيەلىرىدىن كەلگەن دەم ئېلىشقا، پېنسىيەگە چىققان كادىرلار ئۆزلىرىنىڭ مول تەجرىبىسىگە ئاساسەن، شىنجاڭنىڭ يېقىنقى يىللاردىن بۇيانقى تەرەققىيات ئەھۋالىغا بىرلەشتۈرۈپ، ئەتراپتىكى مىللەتلەر ئىتتىپاقلىقىغا ئائىت تەسىرلىك ئىش ئىزلارنى بايان قىلدى. ئۇلار مىللەتلەر ئىتتىپاقلىقى شىنجاڭدىكى ھەر مىللەت خەلقنىڭ جان تومۇرى، شىنجاڭنىڭ گۈللىنىشى، تەرەققىي قىلىشىنى مىللەتلەر ئىتتىپاقلىقىدىن ئايرىپ قارىغىلى بولمايدۇ، دېگەن ئىدىيەنى ھەر مىللەت ئاممىنىڭ قەلبىگە چوڭقۇر سىڭدۈردى ھەم دىن ئەسەبىيلىكى ئىدىيەسىنىڭ جەمئىيەتكە، خەلقنىڭ ھاياتى، مال – مۈلۈك بىخەتەرلىكىگە كەلتۈرىدىغان زىيىنىنى شەرھلەپ، ھەر مىللەت ئاممىنى ۋەتەننىڭ بىرلىكى، مىللەتلەر ئىتتىپاقلىقىنى قوغداشقا سەپەرۋەر قىلدى.
</S>
<S ID=29375>
    لېكسىيە ئۆمىكىنىڭ ئەزاسى ليۇ دەنشىن مۇنداق دېدى: مىللەتلەر ئىتتىپاق بولغاندىلا تەرەققىي قىلغىلى بولىدۇ. پېشقەدەم كادىرلار ‹‹مىللەتلەر ئىتتىپاقلىقى – تەرەققىيات يىلى›› پائالىيىتىگە پائال قاتنىشىپ، ئەمەلىيەتتىن ئۆتكۈزگۈچىلەر، قاتناشقۇچىلاردىن بولۇشى، ئۆزلىرىنىڭ تارىخىي تەجرىبىلىرى ئارقىلىق ياشلارغا تەربىيە بېرىپ، ئەتراپتىكى ئاممىنى يېتەكلىشى لازىم.
</S>
<S ID=29376>
    پېشقەدەم كادىر مەھەممەت ھىدايتۇللا مۇنداق دېدى: مەن لېكسىيەنى ئاڭلاپ چوڭقۇر تەسىرلەندىم. پېنسىيەگە چىققان بولساممۇ، بۇنىڭدىن كېيىن مەسئۇلىيىتىمنى ئادا قىلىپ، ياشلارغا بولغان ئىدىيەۋى تەربىيە خىزمىتىنى ياخشى ئىشلەپ، جەمئىيەتنىڭ مۇقىملىقى ئۈچۈن تېگىشلىك تۆھپە قوشىمەن.
</S>
</TEXT>
/BODY
/DOC