<DOC>
<DOCID>TIANSHAN.485820</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-01-07 12:34:04</DATE>
</HEADER>
<BODY>
<HEADLINE>
<S ID=1556>
توقسۇ ناھىيەسى بىخەتەر ئىشلەپچىقىرىشنى نازارەت قىلىش سالمىقىنى زورايتتى
</S>
</HEADLINE>
<TEXT>
<S ID=1557>
    نىياز ساتتار خەۋەر قىلىدۇ: توقسۇ ناھىيەسى ‹‹پارتىيە، ھۆكۈمەت تەڭ مەسئۇل بولۇش، بىر ئورۇندا قوش مەسئۇلىيەتنى ئۈستىگە ئېلىش›› بىخەتەر ئىشلەپچىقىرىش مەسئۇلىيەت تۈزۈمىنى قاتلاممۇ قاتلام ئەمەلىيلەشتۈرۈپ، بىخەتەر ئىشلەپچىقىرىشنى نازارەت قىلىپ باشقۇرۇش تەدبىرلىرىنى كۈچەيتىش ئارقىلىق تۈرلۈك ئىشلەپچىقىرىش ھادىسىلىرىنىڭ يۈز بېرىش نىسبىتىنى 2014 – يىلىدىكىدىن %27 ئازايتتى.
</S>
<S ID=1558>
    ناھىيە بىخەتەر ئىشلەپچىقىرىشتىكى تەشكىلىي رەھبەرلىكنى كۈچەيتىپ، يېزا – بازارلار، ناھىيەگە قاراشلىق ئورۇنلار ۋە كارخانىلار بىلەن بىخەتەر ئىشلەپچىقىرىش مەسئۇلىيەتنامىسى ئىمزالاپ، نىشانلىق باشقۇرۇش ۋە قاتتىق سىناپ تەكشۈرۈش تۈزۈمىنى يولغا قويدى.
</S>
<S ID=1559>
‹‹بىخەتەر ئىشلەپچىقىرىش قانۇنى›› ۋە بىخەتەر ئىشلەپچىقىرىش بىلىملىرى بويىچە تەشۋىقات – تەربىيەنى كۈچەيتىپ، ئاممىنىڭ بىخەتەر ئىشلەپچىقىرىش ئېڭىنى ئۆستۈردى.
</S>
<S ID=1560>
نۇقتىلىق كەسىپ، نۇقتىلىق ساھەلەردىكى يوشۇرۇن ئاپەتلەرنى رەتكە تۇرغۇزۇپ تەرتىپكە سېلىپ ۋە مەركەزلىك تۈزەپ، بىخەتەرلىك خەۋپلىرىنى تۈپ مەنبەدىن تۈگەتتى.
</S>
<S ID=1561>
بىخەتەر ئىشلەپچىقىرىشقا ئائىت تۈرلۈك تۈزۈم، تەدبىرلەرنى قاتتىق ئەمەلىيلەشتۈرۈپ، يوشۇرۇن ئاپەتنىڭ ئالدىنى ئېلىش، مۇداپىئەلىنىشنى چىڭ تۇتتى.
</S>
<S ID=1562>
بىخەتەر ئىشلەپچىقىرىش قانۇن – بەلگىلىمىلىرىگە خىلاپ قىلمىشلارغا زەربە بېرىش قاتارلىق مەخسۇس تۈزەش ھەرىكەتلىرىنى زور كۈچ بىلەن قانات يايدۇرۇپ، ئېغىر ھادىسىلەرنىڭ يۈز بېرىشىنى ئۈنۈملۈك تىزگىنلىدى.
</S>
<S ID=1563>
بىخەتەر ئىشلەپچىقىرىشتىكى جىددىي ئەھۋاللارغا تاقابىل تۇرۇش، قۇتقۇزۇش سىستېمىسىنى مۇكەممەللەشتۈرۈپ، ھادىسىدىن ساقلىنىش ۋە بىر تەرەپ قىلىش ئىقتىدارىنى يۇقىرى كۆتۈردى.
</S>
</TEXT>
/BODY
/DOC