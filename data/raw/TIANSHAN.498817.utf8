<DOC>
<DOCID>TIANSHAN.498817</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-18 16:41:38</DATE>
</HEADER>
<BODY>
<HEADLINE>
<S ID=12622>
ئاقتۇ ناھىيەسىدىكى يېزا ئېشىنچا ئەمگەكچىلىرىنىڭ كىرىمى كۆپەيدى
</S>
</HEADLINE>
<TEXT>
<S ID=12623>
    ئىختىيارىي مۇخبىرىمىز مۇختەر نۇرمۇھەممەت خەۋىرى: ئاقتۇ ناھىيەسى يېزىلاردىكى ئېشىنچا ئەمگەكچىلەرنى تېخنىك ماھارىتى بويىچە تەربىيەلەش ۋە يۆتكەپ ئىشقا ئورۇنلاشتۇرۇش سالمىقىنى ئۈزلۈكسىز زورايتقانلىقتىن، بۇلتۇر ناھىيە بويىچە سىرتقا يۆتكەلگەن ئېشىنچا ئەمگەكچى 55 مىڭ ئادەم/قېتىمغا، ئۇلارنىڭ ئەمگەك كىرىمى 362 مىليون يۈەنگە يېتىپ، كىشى بېشىغا 6581 يۈەندىن توغرا كەلدى.
</S>
<S ID=12624>
    يېقىنقى يىللاردىن بۇيان، ئاقتۇ ناھىيەسى ھەر قايسى يېزا-بازار، مەيدان ۋە مەمۇرىي كەنتلەردە ئېشىنچا ئەمگەكچىلەرنى سىرتقا چىقىرىش مۇلازىمەت پونكىتى قۇرۇپ، ناھىيە، يېزا، كەنتتىن ئىبارەت ئۈچ دەرىجىلىك ئېشىنچا ئەمگەكچىلەرنى سىرتقا چىقىرىش مۇلازىمەت سىستېمىسىنى مۇكەممەللەشتۈرۈش بىلەن بىرگە، ئېشىنچا ئەمگەكچىلەرنى تېخنىك ماھارىتى بويىچە تەربىيەلەش ئەندىزىسىدە يېڭىلىق يارىتىپ، ئاۋۋال ئىش ئورنى بېكىتىپ، ئاندىن تەربىيەلەش، تەربىيەلەشتىن كېيىن ئىشقا ئورۇنلاشتۇرۇش مېخانىزمىنى مۇكەممەللەشتۈردى.
</S>
<S ID=12625>
كارخانىلار بىلەن بولغان ھەمكارلىقنى كۈچەيتىپ، گۇاڭدوڭ، فۇجيەن، جېجياڭ، جياڭشى، جياڭسۇ قاتارلىق جايلاردىكى 17 كارخانا بىلەن ئۇزاق مۇددەت ھەمكارلىق مۇناسىۋىتى ئورنىتىپ، 2300 دىن ئارتۇق ئېشىنچا ئەمگەكچىنى ئىش ئورنىغا ئىگە قىلدى.
</S>
<S ID=12626>
ناھىيە مالىيەسىدىن 2 مىليون يۈەن مەبلەغ ئاجرىتىپ، ئىچكىرى ئۆلكىلەرگە بېرىپ ئىشلىگەن ئېشىنچا ئەمگەكچىلەرنىڭ تەربىيەلىنىش، ياتاق، تاماق، قاتناش قاتارلىقلارغا ياردەم بەردى.
</S>
<S ID=12627>
سىرىتقا چىقىپ ئىشلىگەن ھەر 50 ئىشلەمچىگە بىر دۆلەت كادىرى، ھەر 100 ئىشلەمچىگە بىر تېببىي خادىم ۋە بىر ساقچى سەپلەپ، ئىشلەمچىلەرنىڭ ھوقۇق-مەنپەئەتىنى كاپالەتلەندۈردى.
</S>
<S ID=12628>
ناھىيە، يېزا رەھبەرلىرىدىن ھال سوراش ئۆمىكى تەشكىللەپ، ئىشلەمچىلەردىن ھال سوراپ ۋە يولۇققان ئەمەلىي قىيىنچىلىقىنى ھەل قىلىپ ئۇللارغا ئىللىقلىق يەتكۈزدى.
</S>
</TEXT>
/BODY
/DOC