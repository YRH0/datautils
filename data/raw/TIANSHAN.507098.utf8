<DOC>
<DOCID>TIANSHAN.507098</DOCID>
<HEADER>
<CLASS>خەلقئارا</CLASS>
<DATE>2016-03-08 18:44:41</DATE>
</HEADER>
<BODY>
<HEADLINE>
<S ID=18396>
جۇڭگو بىلەن رۇسىيە 2-قېتىملىق شەرقىي شىمالىي ئاسىيا بىخەتەرلىكى كېڭىشى ئۆتكۈزدى
</S>
</HEADLINE>
<TEXT>
<S ID=18397>
　　جۇڭگو بىلەن رۇسىيەنىڭ 2-قېتىملىق شەرقىي شىمالىي ئاسىيا بىخەتەرلىك كېڭىشى 4-مارت موسكۋادا ئۆتكۈزۈلدى.
</S>
<S ID=18398>
جۇڭگو دىپلوماتىيە مىنىستىرىنىڭ ياردەمچىسى كۇڭ شۇەنيۇ بىلەن رۇسىيە دىپلوماتىيە مىنىستىرلىقىنىڭ مۇئاۋىن مىنىستىرى مورگوروف بىرلىكتە رىياسەتچىلىك قىلدى.
</S>
<S ID=18399>
ئىككى دۆلەتنىڭ دىپلوماتىيە، دۆلەت مۇداپىئە، بىخەتەرلىك قاتارلىق تارماقلىرىنىڭ ئەمەلدارلىرى يىغىنغا قاتناشتى.
</S>
<S ID=18400>
　　ئىككى تەرەپ بىردەك مۇنداق دەپ ھېسابلىدى: جۇڭگو بىلەن رۇسىيە ئومۇميۈزلۈك ئىستراتېگىيەلىك شېرىكلەردىن بولۇش سۈپىتى بىلەن، زور خەلقئارا ۋە رايون مەسىلىلىرىدە يېقىندىن ھەمكارلىشىشى كېرەك.
</S>
<S ID=18401>
نۆۋەتتە، شەرقىي شىمالىي ئاسىيا رايوننىڭ بىخەتەرلىكىنىڭ قىزىق نۇقتىلىرى ۋە قىيىن نۇقتىلىرى گەۋدىلىك بولماقتا، رايون بىخەتەرلىك ۋەزىيىتى يەنىمۇ مۇرەككەپلەشمەكتە ۋە نازۇك بولماقتا.
</S>
<S ID=18402>
جۇڭگو بىلەن رۇسىيە ئالاقىنى ۋە ماسلىشىشنى كۈچەيتىپ، ئىككى دۆلەتنىڭ ئىستراتېگىيەلىك بىخەتەرلىك مەنپەئەتىنى ھەقىقىي قوغدىشى كېرەك.
</S>
<S ID=18403>
ئىككى تەرەپ، چاۋشيەن يېرىم ئارىلىنىڭ نۆۋەتتىكى ۋەزىيىتى توغرىسىدا بىردەك مۇنداق دەپ ھېسابلىدى: يېرىم ئارالنىڭ تىنچلىقى ۋە مۇقىملىقىنى قەتئىي قوغداپ، يېرىم ئارالنى يادروسىزلاشتۇرۇشقا قەتئىي تۈرتكە بولۇپ، مەسىلىلەرنى سۆزلىشىش ۋە كېڭىشىش ئارقىلىق ھەل قىلىشتا تىرىشچانلىق كۆرسىتىشتە چىڭ تۇرۇشى كېرەك.
</S>
</TEXT>
/BODY
/DOC