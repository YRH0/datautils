<DOC>
<DOCID>TIANSHAN.522781</DOCID>
<HEADER>
<CLASS>شىنجاڭ</CLASS>
<DATE>2016-05-12 10:55:36</DATE>
</HEADER>
<BODY>
<HEADLINE>
<S ID=27909>
ئاپتونوم رايونىمىزدا شەخسىي ئاپتوموبىللىق ساياھەت لىنىيەسىدىن يەنە يەتتىسى ئېچىلدى
</S>
</HEADLINE>
<TEXT>
<S ID=27910>
   ئاپتونوم رايونلۇق ساياھەت ئىدارىسى شەخسىي ئاپتوموبىل بىلەن جۇڭگو، قازاقىستان، قىرغىزىستان چېگرىلىرىدىن چىقىپ ساياھەت قىلىش پائالىيىتىنى يولغا قويغاندىن بۇيان، يېقىندا يەنە شەخسىي ئاپتوموبىللىق ساياھەت لىنىيەسىدىن يەتتىنى ئاچتى.
</S>
<S ID=27911>
   بۇ ساياھەت لىنىيەلىرى جۇشقۇن كەيپىيات بىلەن شىنجاڭنىڭ جەنۇبى – شىمالىنى كېزىش؛ قايناق ھېسسىيات بىلەن تەكلىماكاننى كېسىپ ئۆتۈش؛ قەدىمىي يىپەك يولىنى كېسىپ ئۆتۈپ قومۇلدىكى يارداڭلىقنى تەكشۈرۈش؛ دېڭىز يولىدىكى ئېكسپېدىتسىيە، جەنۇبىي 39 گىرادۇستىكى شەخسىي ئاپتوموبىللىق قۇملۇق ئېكسپېدىتسىيەسى ۋە تەڭرىتاغدىكى ساياھەت مىڭ چاقىرىملىق ئالتۇن لىنىيە؛ شەخسىي ئاپتوموبىل بىلەن غول لىنىيەدە ساياھەت قىلىش؛ شەخسىي ئاپتوموبىل بىلەن تەڭرىتاغدىن ھالقىپ شىمالىي شىنجاڭنى كېسىپ ئۆتۈش؛ شەخسىي ئاپتوموبىل بىلەن ئالتايدىكى مىڭ چاقىرىملىق كارىدوردا ساياھەت قىلىشتىن ئىبارەت. بۇ يەتتە لىنىيە ئاپتونوم رايونىمىزنىڭ گۈزەل تەبىئىي مەنزىرىسى ۋە قەدىمىي يادىكارلىقلارنى زىچ چۆرىدەپ لايىھەلەنگەن بولۇپ، قارلىق چوققىلار، پايانسىز يايلاق، يۇلتۇزلاردەك جىمىرلاپ تۇرغان كۆللەردىن ھۇزۇرلانغىلى بولىدۇ.
</S>
<S ID=27912>
   تونۇشتۇرۇلۇشىچە، شەخسىي ئاپتوموبىل ھەيدەپ ساياھەت قىلىدىغان ئون لىنىيەدىكى تاۋارلارنى تەمىنلەشكە ھۆكۈمەت يېتەكچىلىك قىلغان بولۇپ، كارخانىلارنى قاتناشتۇرۇپ بازارلاشقان مەشغۇلات ئەندىزىسى بويىچە ئېلىپ بېرىلىدىكەن. ئاپتونوم رايونلۇق ساياھەت ئىدارىسىنىڭ مۇئاۋىن باشلىقى گۈلى ئابلىلىم ساياھەت لىنىيەلىرىدە كارخانىلار بېكەتلەرنى تەسىس قىلىپ، ساياھەت مۇلازىمىتىنى ياخشى قىلىپ، يېڭى مەھسۇلاتلارنى شەخسىي ئاپتوموبىل ھەيدەپ ساياھەت قىلىش لىنىيەسىنىڭ ئېسىل مەھسۇلاتلىرىغا ئايلاندۇرۇپ، بازار رىقابىتىنى ئۆستۈرۈشنى ئۈمىد قىلىدىغانلىقىنى بىلدۈردى.
</S>
<S ID=27913>
ياسىنجان مەتنىياز
</S>
<S ID=27914>
‏
</S>
</TEXT>
/BODY
/DOC