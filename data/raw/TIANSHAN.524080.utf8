<DOC>
<DOCID>TIANSHAN.524080</DOCID>
<HEADER>
<CLASS>خەلقئارا</CLASS>
<DATE>2016-05-20 11:33:30</DATE>
</HEADER>
<BODY>
<HEADLINE>
<S ID=28581>
خەلقئارا قىسقا خەۋەرلەر
</S>
</HEADLINE>
<TEXT>
<S ID=28582>
   بىرازىلىيەنىڭ يېڭىدىن تەيىنلەنگەن دىپلوماتىيە مىنىستىرى جوسې سېررا 18 – ماي ۋەزىپىگە ئولتۇرۇش مۇراسىمىدا مۇنداق دېدى: بىرازىلىيە مۇۋەققەت زۇڭتۇڭ تېمېر باشچىلىقىدىكى ھۆكۈمەتنىڭ دىپلوماتىيە سىياسىتىدە ئاسىيا دۆلەتلىرى بىلەن بولغان تەرەققىيات مۇناسىۋىتىنى ئالدىنقى ئورۇنغا قويىدۇ، بولۇپمۇ جۇڭگو بىلەن بولغان مۇناسىۋەتكە ئەھمىيەت بېرىدۇ. ئۇ يېڭى ھۆكۈمەتنىڭ دىپلوماتىيە سىياسىتىنى شەرھلىگەندە مۇنداق دېدى: بىز ئاسىيادىكى يېڭى ھەمراھلار، بولۇپمۇ جۇڭگو بىلەن بولغان مۇناسىۋەتنى ئالدىنقى ئورۇنغا قويىمىز، بۇنىڭدىن باشقا يەنە ھىندىستانمۇ بار.
</S>
<S ID=28583>
   لىۋىيە خەۋپسىزلىك تارمىقىدىكى خەۋەردار ئەربابنىڭ 18 – ماي دەلىللىشىچە، سۇرتنىڭ غەربىدىكى كىچىك شەھەر بۇئايرا خاسۇندا شۇ كۈنى ئاپتوموبىلبومبا ھۇجۇمى ۋە توقۇنۇش يۈز بەرگەن بولۇپ، مىللىي ئىتتىپاق ھۆكۈمىتى قوغدىنىش قىسىمىدىكى 22 كىشى قازا قىلغان، 30 كىشى يارىلانغان. ئېيتىلىشىچە، ھۇجۇمنى ‹‹شام ئىسلام دۆلىتى›› رادىكال تەشكىلاتىنىڭ لىۋىيەدىكى تارمىقى پىلانلىغان.
</S>
<S ID=28584>
    ئېكۋادور يەرشارى فىزىكا تەتقىقات ئورنىنىڭ دوكلاتىغا قارىغاندا، ئېكۋادورنىڭ غەربىي شىمالىدىكى ئېسمېرالداس ئۆلكىسىنىڭ تىنچ ئوكيان دېڭىز بويى رايونىدا 18 – ماي ئۇدا ئىككى قېتىم 6.8 بال يەر تەۋرەپ، بىر كىشى قازا قىلغان، 85 كىشى يېنىك يارىلانغان.
</S>
<S ID=28585>
   ئىسرائىلىيە دېڭىز ئارمىيەسى 18 – ماي بايانات ئېلان قىلىپ: بۈگۈن دېڭىزدا ‹‹تۆمۈر قۇببە›› ناملىق توسۇش سىستېمىسىنى سىناق قىلدۇق، ‹‹تامىر – ئادىل›› ناملىق راكېتابومبا قىسقا مۇساپىلىك راكېتابومبىنى مۇۋەپپەقىيەتلىك توسۇۋالدى. بۇ سىستېما ئىسرائىلىيە ئارمىيەسى قۇرۇقلۇققا ئورۇنلاشتۇرغان توسۇش سىستېمىسىغا تەقلىد قىلىنغان بولۇپ، ھەربىي پاراخوتقا ئورۇنلاشتۇرۇلۇپ، ئىسرائىلىيەنىڭ دېڭىز ئىقتىسادىي رايونىنى قوغداشقا ئىشلىتىلىدۇ، دېدى.
</S>
<S ID=28586>
   ئامېرىكا فېدېراتسىيە زاپاس پۇل كومىتېتى 18 – ماي ئېلان قىلغان 4 – ئايلىق پۇل سىياسىتى يىغىنى خاتىرىسىدە كۆرسىتىلىشىچە، ئامېرىكا فېدېراتسىيە زاپاس پۇل كومىتېتىنىڭ كۆپ سانلىق ئەمەلدارلىرىنىڭ قارىشىچە، ئامېرىكا ئىقتىسادى 2 – پەسىلدە ئەسلىگە كېلىپ، ئەمگەك كۈچى بازىرى داۋاملىق ياخشىلىنىپ، پۇل پاخاللىقى نىسبىتى تەدرىجىي %2لىك نىشانغا يېقىنلاشسا، 6 – ئايدا ئۆسۈم قوشۇش مۇۋاپىق بولىدىكەن.
</S>
<S ID=28587>
   ئىككى يىل ئىلگىرى نىگېرىيەنىڭ شەرقىي شىمالىي قىسمىدىكى رادىكال تەشكىلات ‹‹مۇقەددەس جاي بوكو›› كوللېكتىپ تۇتقۇن قىلغان 219 قىز ئوقۇغۇچىنىڭ بىرى 17 – ماي قۇتقۇزۇۋېلىندى. نىگېرىيەدىكى ‹‹قىزلىرىمىزنى قايتۇرۇپ كېلەيلى›› ناملىق تەشكىلاتنىڭ مەسئۇلى 18 – ماي: ئەلئارا قوراللىق قىسىمدىكىلەر 17 – ماي ئامىنە ئىسىملىك بۇ قىزنى بورنو ئىشتاتىدا بايقىغان، دېدى. شۇ جايدىكى تاراتقۇلارنىڭ خەۋىرىگە قارىغاندا، ئامىنە بىلەن بىللە تۇتقۇن قىلىنغان باشقا 218 قىزنىڭ يەنىلا ئىز – دېرىكى يوق ئىكەن.
</S>
<S ID=28588>
   شىنخۇا ئاگېنتلىقى
</S>
<S ID=28589>
‏
</S>
</TEXT>
/BODY
/DOC