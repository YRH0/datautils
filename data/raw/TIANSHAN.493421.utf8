<DOC>
<DOCID>TIANSHAN.493421</DOCID>
<HEADER>
<CLASS>شىنجاڭ</CLASS>
<DATE>2016-01-27 11:39:50</DATE>
</HEADER>
<BODY>
<HEADLINE>
<S ID=6510>
شىنجاڭدا ھۆكۈمەت قارمىقىدا بولمىغان داۋالاش ئاپپاراتلىرى ھەمدە ھەر خىل كۆلەمدىكى شىپاخانىلارنىڭ سانى 4000دىن ئاشتى
</S>
</HEADLINE>
<TEXT>
<S ID=6511>
  ئاپتونوم رايوننىڭ ھۆكۈمەت قارمىقىدا بولمىغان داۋالاش ئاپپاراتلىرى ئويۇشمىسىنىڭ قۇرۇلغانلىقى ۋە 10-قېتىملىق شىنجاڭ خۇسۇسىي ئىگىلىكتىكى دوختۇرخانىلار يىغىنى 26-يانۋار ئېچىلدى.
</S>
<S ID=6512>
بۇ ئويۇشمىنىڭ قۇرۇلۇشى شىنجاڭدىكى ھۆكۈمەت قارمىقىدا بولمىغان داۋالاش ئاپپاراتلىرىنىڭ ئىسلاھات تەرەققىياتىنى تېخىمۇ كۆلەملەشتۈرۈپ، «ساغلام شىنجاڭ» قۇرۇشتا تۈرتكىلىك رول ئوينايدۇ.
</S>
<S ID=6513>
ئاممىمۇ كۆپ خىللاشقان، يۇقىرى سۈپەتلىك داۋالاش مۇلازىمىتىدىن بەھىرلىنەلەيدۇ.
</S>
<S ID=6514>
   سانلىق مەلۇماتقا قارىغاندا، نۆۋەتتە شىنجاڭدىكى ھۆكۈمەت قارمىقىدا بولمىغان داۋالاش ئاپپاراتلىرى ھەمدە ھەر خىل كۆلەمدىكى شىپاخانىلارنىڭ سانى 4000دىن ئېشىپ، شىنجاڭدىكى سەھىيە مۇلازىمەت تۈزۈلمىسىنىڭ مۇھىم تەشكىلىي قىسمىغا ئايلانغان.
</S>
<S ID=6515>
2015-يىلى خۇسۇسىيلار ئىگىلىكتىكى 38 دوختۇرخانا مەملىكەت بويىچە ئەڭ داڭدار شىپاخانا ۋە پۈتۈن مەملىكەتتىكى 100 خاتىرجەم ئۈلگىلىك دوختۇرخانا بولۇپ باھالانغان.
</S>
<S ID=6516>
  ئىگىلىنىشىچە، دۆلەتنىڭ بىر تۇتاش سەھىيە سىياسەتلىرىنىڭ ئوتتۇرىغا چىقىرىلىشى بىلەن، ھۆكۈمەت قارمىقىدا بولمىغان داۋالاش ئاپپاراتلىرى ئەڭ ياخشى تەرەققىيات پۇرستىگە ئېرىشىپ، جەمئىيەت ئېھتىياجلىق بولغان داۋالاش ئاپپاراتلىرى ئۆز رولىنى تولۇق جارى قىلدۇرۇپ كەلگەن.
</S>
</TEXT>
/BODY
/DOC