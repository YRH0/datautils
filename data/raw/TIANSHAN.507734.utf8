<DOC>
<DOCID>TIANSHAN.507734</DOCID>
<HEADER>
<CLASS>خەلقئارا</CLASS>
<DATE>2016-03-09 18:49:48</DATE>
</HEADER>
<BODY>
<HEADLINE>
<S ID=18770>
ياۋروپا ئەللىرى ئىتتىپاقىغا ئەزا دۆلەتلەرنىڭ مۇساپىرلارنى قوبۇل قىلىش مەسىلىسىدىكى پوزىتسىيەسىدە ئىختىلاپ كېلىپ چىقتى
</S>
</HEADLINE>
<TEXT>
<S ID=18771>
    مۇساپىرلارنىڭ ياۋروپاغا كىرىش سانىنىڭ كۆپىيىشىگە ئەگىشىپ، ياۋروپا ئەللىرى ئىتتىپاقىغا ئەزا دۆلەتلەرنىڭ مۇساپىرلارنى قوبۇل قىلىش مەسىلىسىدىكى پوزىتسىيەسىدە ئىختىلاپ كېلىپ چىقتى، شۇنداقلا بۇ ئىختىلاپ بارغانسېرى ئېغىرلىشىشقا باشلىدى.
</S>
<S ID=18772>
    شۇ يەرنىڭ ۋاقتى 7-مارت، ياۋروپا ئەللىرى ئىتتىپاقى رەھبەرلىرى بىلەن تۈركىيە زۇڭلىسى داۋۇت ئوغلى بىريۇسسېلدا ئۇچراشتى، بۇ قىسقىغىنا ئىككى ئاي ئىچىدە، ياۋروپا ئەللىرى ئىتتىپاقى بىلەن تۈركىيە رەھبەرلىرىنىڭ 3-قېتىملىق ئۇچرىشىشى.
</S>
<S ID=18773>
ھازىرقى باسقۇچتا ياۋروپا ئەللىرى ئىتتىپاقىنىڭ مۇساپىرلار مەسىلىسىنى ھەل قىلىش لايىھەسىدە، تۈركىيە ئەڭ مۇھىم رول ئويناۋاتقانلىقتىن، ياۋروپا ئەللىرى ئىتتىپاقى، تۈركىيەنىڭ مۇساپىرلارنىڭ داۋاملىق ياۋروپاغا يۈرۈش قىلىشنى توسۇشىنى ، ئۇندىن باشقا يەنە تۈركىيەنىڭ شەرتكە توشمىغان بىراق ياۋروپاغا يېتىپ كەلگەن مۇساپىرلارنى قايتۇرۇپ كېتىشىنى ئۈمىد قىلماقتا.
</S>
<S ID=18774>
بىراق باشلىقلار ئۇچرىشىشىدا ياۋروپا ئەللىرى ئىتتىپاقىنىڭ ئىچكى قىسمىدا مۇساپىرلار مەسىلىسىدە بارغانسېرى كۆپ ئىختىلاپلارنىڭ بارلىقىنى يوشۇرۇپ قالالمىدى.
</S>
<S ID=18775>
    بۇ قېتىمقى باشلىقلار يىغىنىدا ئەڭ دىققەت قىلىنىدىغان، ياۋروپا ئەللىرى ئىتتىپاقىنىڭ بالقان رايونىدىكى مۇساپىرلار يولىغا قانداق پوزىتسىيەدە بولۇش مەسىلىسى بولدى.
</S>
<S ID=18776>
باشلىقلار ئۇچرىشىدىن ئىلگىرى ئېلان قىلىنغان لايىھەگە قارىغاندا، ياۋروپا ئەللىرى ئىتتىپاقى بۇ يولنى تاقاشنى قوللايدۇ.
</S>
<S ID=18777>
بالقان قولتۇقىدىكى يول- مۇساپىرلار گرېتسىيەگە يېتىپ كەلگەندىن كىيىن، بالقان رايونىدىكى دۆلەتلەرنى بويلاپ داۋاملىق شىمالغا قاراپ يۈرۈش قىلىپ، گېرمانىيە، ئاۋسترىيە ۋە شىۋېتسىيە قاتارلىق قارشى ئېلىنىدىغان دۆلەتلەرنى كۆرسىتىدۇ.
</S>
<S ID=18778>
بۇندىن بىر قانچە ھەپتە بۇرۇن، ماكېدونىيە بىلەن كىرودىيەنى ئۆز ئىچىگە ئالغان بالقان رايونىدىكى دۆلەتلەر مۇساپىرلارنىڭ داۋاملىق كېرىشىنى توشۇش ئۈچۈن چېگرانى كونترول قىلدى.
</S>
<S ID=18779>
بۇنىڭ ئىچىدە گىرېتسىيە بىلەن بىۋاسىتە چېگرالىنىدىغان ياۋروپا ئەللىرى ئىتتىپاقىغا ئەزا بولمىغان ماكېدونىيە ھەر كۈنى تەخمىنەن 300 مۇساپىرنى قوبۇل قىلدى، ئىراق بىلەن سۇرىيەدىن سىرت باشقا دۆلەتلەردىن كەلگەن مۇساپىرلارنىڭ ئىلتىماس قىلىشنى بىردەك رەت قىلدى.
</S>
<S ID=18780>
بۇ تەدبىر كۆپلىگەن مۇساپىرلارنىڭ گىرېتسىيە تەۋەسىدە يىغىلىپ قىلىشنى كەلتۈرۈپ چىقاردى.
</S>
<S ID=18781>
    بالقان يولىنى تاقاشقا قارىتا ھەر قايسى تەرەپلەرنىڭ پوزىتسىيەسىدە ئوخشىماسلىق كېلىپ چىقتى.
</S>
<S ID=18782>
ئاۋسترىيەنىڭ دىپلوماتىيە مىنىستىرى كۇرسى چۈشەندۈرۈپ مۇنداق دېدى: ئاۋسترىيە، گېرمانىيە ۋە شىۋېتسىيەدىن ئىبارەت بۇ دۆلەتلەر بارلىق كىشىلەرنى قوبۇل قىلماسلىقى كېرەك.
</S>
<S ID=18783>
كىرودىيە زۇڭلىسى ئاۋرىشكىۋىېچ بالقان رايونىدىكى دۆلەتلەرنىڭ چېگرانى تەكشۈرۈپ كونترول قىلىش ئۇسۇلىنى ئاقلاپ مۇنداق دېدى: ئاۋسترىيە، سىلوۋېنىيە، كىرودىيە، سىبېرىيە، ماكېدونىيە يېقىندىن ھەمكارلاشقانلىقتىن چېگرادىن ئۆتكەن مۇساپىرلارنىڭ سانى كۆرۈنەرلىك ئازايدى، بۇ تەدبىر گېرمانىيەگە پايدىلىق.
</S>
<S ID=18784>
بىراق گېرمانىيە بۇ مەسىلىدە كۆپلىگەن ئوخشىمىغان پوزىتسىيەدە بولدى.
</S>
<S ID=18785>
گېرمانىيە زۇڭلىسى مېركېل، چېگرانى تاقاپ، بارلىق بېسىمنى گىرېتسىيەگە ئارتىپ قويۇش مەسئۇلىيەتسىزلىك قىلغانلىق دېدى.
</S>
<S ID=18786>
گېرمانىيەنىڭ ئەدلىيە مىنىستىرى ماسىس مۇنداق دېدى: بىر دۆلەت چېگرانى تاقاش ئارقىلىق دۇنياۋى كۆلەمدىكى مۇساپىرلارنىڭ يۆتكېلىش مەسىلىسىنى ھەل قىلالماستىن، بەلكى ئاپەت كەلتۈرۈپ چىقىرىدۇ.
</S>
<S ID=18787>
   مېركىلنىڭ مۇساپىرلار مەسىلىسىنى ھەل قىلىشىدىكى يەنە بىر يادروسى ياۋروپا ئەللىرى ئىتتىپاقى قاتلىمىدا مۇساپىرلارنى تەقسىم قىلىش، شۇنداقلا تۈرلۈك ئامىللارنى ئۇنىۋېرسال ئويلاشقاندىن كىيىن، مۇساپىرلارنى ياۋروپا ئەللىرى ئىتتىپاقىغا ئەزا ھەر قايسى دۆلەتلەرگە تەقسىم قىلىشىدىن ئىبارەت.
</S>
<S ID=18788>
ئۆتكەن يىلى 9-ئايدا، ياۋروپا ئەللىرى ئىتتىپاقىغا ئەزا دۆلەتلەرنىڭ ئىچكى ئىشلار مىنىستىرلىرى سىلوۋاك، ۋېنگىرىيە، چېخ ۋە رومىنىيە قاتارلىق دۆلەتلەرنىڭ قارشى تۇرۇشىغا قارىماي، ئىتالىيە بىلەن گىرېتسىيەدىكى مۇساپىرلار لاگېردا تۇرۇپ قالغان 120 مىڭ مۇساپىرنى ياۋروپا ئەللىرى ئىتتىپاقىغا ئەزا دۆلەتلەرگە تەقسىم قىلىۋەتتى.
</S>
<S ID=18789>
سىلوۋاك ئارقىدىن ياۋروپا ئەللىرى ئىتتىپاقىنىڭ ئۇستىدىن ياۋروپا سوت مەھكىمىسىگە ئەرزى سۇندى.
</S>
<S ID=18790>
بۇ يىل 2-ئايدا، فىرانسىيە زۇڭلىسى ۋاللىس، فىرانسىيەنىڭ ئۆز ۋەدىسىدە چىڭ تۇرۇپ، بۇندىن ئىلگىرىكى تەقسىم قىلىش پىلانىغا ئاساسەن 30 مىڭ مۇساپىرنى قوبۇل قىلىدىغانلىقىنى بىلدۈردى.
</S>
<S ID=18791>
بىراق گېرمانىيە ئوتتۇرىغا قويغان مۇساپىرلارنى مەڭگۈلۈك ئورۇنلاشتۇرۇش پىلانىنى رەت قىلىدىغانلىقىنى بىلدۈردى.
</S>
<S ID=18792>
ۋېنگىرىيە ئارقىدىن بىۋاسىتە تەھدىت سېلىپ، مۇساپىرلارنى مەجبۇر تەقسىم قىلىش پىلانىنى ئومۇمىي خەلق ئارىسىدا ئاۋازغا قويىدىغانلىقىنى، ئەگەر ئومۇمىي خەلق ئارىسىدا ئاۋازغا قويۇش نەتىجىسىدە بۇنىڭغا قوشۇلمىسا، ۋېنگىرىيەنىڭ ياۋروپا ئەللىرى ئىتتىپاقىنىڭ ھەرقانداق مەجبۇر تەقسىم قىلىش پىلانىنى رەت قىلىدىغانلىقىنى بىلدۈردى.
</S>
<S ID=18793>
   مېركېل مۇساپىرلارنى تەقسىم قىلىشتا چىڭ تۇرغانلىقى ئۈچۈن، نۆۋەتتە گېرمانىيە بىلەن ياۋروپا ئەللىرى ئىتتىپاقىغا ئەزا باشقا دۆلەتلەرنىڭ بۇ مەسىلىدىكى زىددىيىتى بارغانسېرى زورىيىپ، ئۆز ئارا مۇرەسسەلىشىشتىن ئۈمىد كۆرۈلمىدى.
</S>
<S ID=18794>
گېرمانىيە تاراتقۇلىرى بۇنىڭغا باھا بېرىپ مۇنداق دەپ ھېسابلىدى: مېركېلنىڭ بۇ مەسىلىدە چىڭ تۇرۇشى، ئۆزىنىڭ ۋە گېرمانىيەنىڭ ياۋروپا ئەللىرى ئىتتىپاقىنىڭ ئىچكى قىسمىدىكى رەھبەرلىك كۈچى بىلەن ئابرۇيىغا ئېغىر زىيان يەتكۈزدى.
</S>
<S ID=18795>
   بۇ مەسىلىدە، مېركىلنىڭ پوزىتسىيەسى يەنىلا قاتتىق بولدى.
</S>
<S ID=18796>
يېقىندا ئىلىپ بېرىلغان بىر قېتىملىق تېلېۋىزىيە زىيارىتىدە، مېركېل ئۆزىنىڭ سىياسىي مۇساپىرلارنى قوبۇل قىلىش سانىغا چەك قويمايدىغانلىقىنى بىلدۈردى.
</S>
<S ID=18797>
مېركىلنىڭ ئۆز بېشىمچىلىق بىلەن ئىش كۆرۈشى، مەملىكەت ئىچىدە ئۇنى تەنقىد قىلىش ساداسىنى كۆپەيتىپلا قالماستىن، ياۋروپا ئەللىرى ئىتتىپاقىنىڭ ئىچكى قىسمىدىكى قارشىلىشىشنى يەنىمۇ كۈچەيتىۋەتتى.
</S>
<S ID=18798>
   بۇ يىل 1-ئايدا، بىر مەزگىل گېرمانىيە بىلەن بىر تەرەپتە تۇرۇپ، مۇساپىرلارنى قارشى ئالىدىغانلىقىنى بىلدۈرگەن ئاۋستىرىيەمۇ، 2016- يىلى پاناھلىنىشنى ئىلتىماس قىلغان 37 مىڭ 500 مۇساپىرنىلا قوبۇل قىلىدىغانلىقىنى، ھەر كۈنى ئەڭ كۆپ بولغاندا جەنۇبىي قىسىمدىكى چېگرادىن كەلگەن 80 مۇساپىرنىڭ پاناھلىنىش ئىلتىماسنى قوبۇل قىلىدىغانلىقىنى جاكارلىدى.
</S>
<S ID=18799>
بۇ تەدبىر گېرمانىيەنى ئۆز ئىچىگە ئالغان دۆلەتلەرنىڭ كۈچلۈك تەنقىدىگە ئۇچرىدى.
</S>
<S ID=18800>
بىراق ئاۋسترىيە بۇنىڭغا قارشى تەدبىر قوللانمىدى، ئاۋسترىيەنىڭ زۇڭلىسى فائىمان 6-مارت مۇخبىرنىڭ زىيارىتىنى قوبۇل قىلغاندا، مۇساپىرلارنىڭ چېگرا ئارقىلىق ياۋروپاغا كېرىشىنى توسۇش ئۈچۈن، گېرمانىيەنى مۇساپىرلارنى قوبۇل قىلىش سانىنى ئېنىق بېكىتىشكە دەۋەت قىلدى.
</S>
<S ID=18801>
ھەمدە بۇ ياۋروپانىڭ ئىتتىپاقلىقىدىكى ئەڭ چوڭ سىناق دېدى.
</S>
</TEXT>
/BODY
/DOC