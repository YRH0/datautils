<DOC>
<DOCID>TIANSHAN.528178</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-06-14 12:34:55</DATE>
</HEADER>
<BODY>
<HEADLINE>
<S ID=30426>
‹‹قىزىلتاج›› جىمىلەنى تونۇتتى
</S>
</HEADLINE>
<TEXT>
<S ID=30427>
   كۇچا ناھىيەسىنىڭ چىمەن بازىرى سۇلايمان كەنتىدىكى ‹‹قىزىلتاج›› كەشتىچىلىك دۇكىنىنىڭ خوجايىنى جىمىلە مۇھەممەت ئىلگىرى ئائىلىسىدە ئون يىلدەك كەشتىچىلىك قىلغانىدى، ئۇنىڭ كەشتىچىلىك ھۈنىرى خېلى يۇقىرى، ئىشلىگەن كەشتە بۇيۇملىرى نەپىس، كۆركەم، سۈپەتلىك بولسىمۇ، سىرتقا بەك تونۇلۇپ كەتمىگەچگە، كەشتىچىلىكتىن قىلغان كىرىمى كۆڭۈلدىكىدەك ئەمەس ئىدى. سۇلايمان كەنتى بۇ يىلنىڭ بېشىدا ئارتۇق ئەمگەكچىلەرنىڭ ئۆز يېرىدە ئىگىلىك تىكلىشى، ئىشقا ئورۇنلىشىشىغا شارائىت يارىتىپ بېرىش ئۈچۈن، كەنت ئاھالىلەر كومىتېتى ئىشخانا بىناسىنىڭ يېنىدىكى بوش يەردە 1400 كىۋادرات مېتىر كۆلەمدە ئىگىلىك تىكلەش، ئىشقا ئورۇنلىشىش بازىسى قۇرۇپ، ئىگىلىك تىكلىگۈچىلەرنى ھەقسىز دۇكان ۋە يايما ئورنى بىلەن تەمىنلىگەندە، جىمىلە مۇھەممەت 30 كىۋادرات مېتىرغا يېقىن كۆلەمدىكى دۇكانغا ئېرىشكەنىدى، شۇنىڭ بىلەن ئۇ كەشتىچىلىك دۇكىنى ئېچىپ، تويلۇق يوتقان – كۆرپە، ياستۇق، ئەر – ئايالچە گۈللۈك دوپپا، كانۋا كۆڭلەك تىكىپ كىرىمىنى كۆپەيتتى ھەم سەككىز قىز – چوكاننى شاگىرتلىققا ئېلىپ، ئايدا 1200 يۈەندىن 1800 يۈەنگىچە ئىش ھەققى بېرىپ، ئۇلارغا ھۈنەر ئۆگىنىش، پۇل تېپىش شارائىتى يارىتىپ بەردى. جىمىلە ‹‹قىزىلتاج›› ماركىسىنى ئەنگە ئالدۇرۇپ، دۇكىنىنىڭ نامىنى چىقاردى.
</S>
<S ID=30428>
‏
</S>
</TEXT>
/BODY
/DOC