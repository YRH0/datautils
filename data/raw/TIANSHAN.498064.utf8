<DOC>
<DOCID>TIANSHAN.498064</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-16 13:26:23</DATE>
</HEADER>
<BODY>
<HEADLINE>
<S ID=11339>
چىرا ناھىيەسى بىخەتەر ئىشلەپچىقىرىشنى نازارەت قىلىشنى كۈچەيتتى
</S>
</HEADLINE>
<TEXT>
<S ID=11340>
    ئىختىيارىي مۇخبىرلىرىمىز تۇرسۇنجان توختىسۇلايمان، مەتروزى مەتغازى خەۋىرى: چىرا ناھىيەسى بۇلتۇر « پارتىيە ھۆكۈمەت تەڭ مەسئۇل بولۇش، بىر ئورۇندا قوش مەسئۇلىيەتنى ئۈستىگە ئېلىش » بىخەتەر ئىشلەپچىقىرىش مەسئۇلىيەت تۈزۈمىنى قاتلاممۇ قاتلام ئەمەلىيلەشتۈرۈپ، تۈرلۈك ئىشلەپچىقىرىش ھادسىلىرىنىڭ يۈز بېرىش نىسبىتىنى ئالدىنقى يىلىغا قارىغاندا %20 ئازايتتى.
</S>
<S ID=11341>
    چىرا ناھىيەسى بۇ يىلمۇ يىل بېشىدىن باشلاپ، بىخەتەر ئىشلەپچىقرىشقا رەھبەرلىك قىلىشنى كۈچەيتىپ، يېزا-بازارلار، ناھىيىگە قاراشلىق ئورۇنلار ۋە كارخانىلار بىلەن بىخەتەر ئىشلەپچىقىرىش مەسئۇليەتنامىسى ئىمزالاپ، نىشانلىق باشقۇرۇش، قاتتىق سىناپ تەكشۈرۈش تۈزۈمىنى يولغا قويدى.
</S>
<S ID=11342>
« بىخەتەر ئىشلەپچىقىرىش قانۇنى» ۋە بىخەتەر ئىشلەپچىقىرىش بىلىملىرى بۇيىچە تەشۋىق- تەربىيەنى كۈچەيتىپ، ئاممىنىڭ بىخەتەر ئىشلەپچىقىرىش ئېڭىنى ئۆستۈردى.
</S>
<S ID=11343>
نوقتىلىق كەسىپ، نوقتىلىق ساھەلەردىكى يۈشۈرۈن ئاپەتلەرنى رەتكە تۇرغۇزۇپ تەرتىپكە سېلىپ ۋە مەركەزلىك تۈزەپ، بىخەتەرلىك خەۋپلىرىنى تۈپ مەنبەسىدىن تۈگەتتى.
</S>
<S ID=11344>
بىخەتەر ئىشلەپچىقىرىشقا ئائىت تۈرلۈك تۈزۈم، تەدبىرلەرنى قاتتىق ئەمەلىيلەشتۈرۈپ، يۈشۇرۇن ئاپەتنىڭ ئالدىنى ئېلىش، مۇداپىيەلىنىشنى چىڭ تۇتتى.
</S>
<S ID=11345>
بىخەتەر ئىشلەپچىقىرىش قانۇن- بەلگىلىمىلىرىگە خىلاپ قىلمىشلارغا زەربە بىرىش، قاتارلىق مەخسۇس تۈزەش ھەركەتلىرىنى زور كۈچ بىلەن قانات يايدۇرۇپ، ئېغىر ھادىسىلەرنىڭ يۈز بېرىشىنى ئۈنۈملۈك تىزگىنلىدى.
</S>
<S ID=11346>
بىخەتەر ئىشلەپچىقىرىشتىكى جىددىي ئەھۋاللارغا تاقابىل تۇرۇش.
</S>
<S ID=11347>
قۇتقۇزۇش سىستېمىسىنى مۇكەممەلەشتۈرۈپ، ھادىسىدىن ساقلىنىش ۋە بىر تەرەپ قىلىش ئىقتىدارىنى ئۆستۈردى.
</S>
</TEXT>
/BODY
/DOC