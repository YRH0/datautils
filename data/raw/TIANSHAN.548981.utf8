<DOC>
<DOCID>TIANSHAN.548981</DOCID>
<HEADER>
<CLASS>شۇجى خاتىرىسى</CLASS>
<DATE>2016-09-10 10:38:05</DATE>
</HEADER>
<BODY>
<HEADLINE>
<S ID=48213>
ئاپتونوم رايون رەھبەرلىرى قۇربان ھېيت ھارپىسىدا پېشقەدەم ئاز سانلىق مىللەت كادىرلىرىدىن ھال سورىدى
</S>
</HEADLINE>
<TEXT>
<S ID=48214>
    ياۋ تۇڭ، لى شىڭ، يۈەن لېي، جاڭ لېي، جاڭ شياۋيەن خەۋەر قىلىدۇ: مۇسۇلمانلارنىڭ ئەنئەنىۋى بايرىمى قۇربان ھېيت كېلىش ئالدىدا تۇرماقتا، بۇنىڭغا ئۇلىشىپ تاۋۇز چاغىنىمۇ كېلەي دەپ قالدى.
</S>
<S ID=48215>
يېقىندا ئاپتونوم رايونلۇق پارتكومنىڭ شۇجىسى چېن چۈەنگو، ئاپتونوم رايونلۇق پارتكومنىڭ مۇئاۋىن شۇجىسى، ئاپتونوم رايوننىڭ رەئىسى شۆھرەت زاكىر، ئاپتونوم رايونلۇق خەلق قۇرۇلتىيى دائىمىي كومىتېتىنىڭ مۇدىرى نەيىم ياسىن، ئاپتونوم رايونلۇق سىياسىي كېڭەشنىڭ رەئىسى نۇرلان ئابىلمەجىن، ئاپتونوم رايونلۇق پارتكومنىڭ مۇئاۋىن شۇجىسى، شىنجاڭ ئىشلەپچىقىرىش – قۇرۇلۇش بىڭتۈەنىنىڭ سىياسىي كومىسسارى سۈن جىنلۇڭ قاتارلىق ئاپتونوم رايون رەھبەرلىرى ئاپتونوم رايونىمىزدىكى مۇئاۋىن ئۆلكە باشلىقى دەرىجىلىكتىن يۇقىرى دەم ئېلىشقا، پېنسىيەگە چىققان پېشقەدەم ئاز سانلىق مىللەت كادىرلىرىنى يوقلىدى ۋە ئۇلاردىن ھال سورىدى، ئاپتونوم رايونلۇق پارتكوم، خەلق قۇرۇلتىيى، خەلق ھۆكۈمىتى، سىياسىي كېڭەش، بىڭتۈەن ۋە ئاپتونوم رايونىمىزدىكى ھەر مىللەت خەلققە ۋاكالىتەن پېشقەدەم رەھبەرلەر، پېشقەدەم يولداشلارنىڭ بايرىمىنى مۇبارەكلىدى، ئاپتونوم رايونىمىزدىكى شىنجاڭنىڭ ئىسلاھات، تەرەققىيات، مۇقىملىق ئىشلىرىغا مۇھىم تۆھپە قوشقان پېشقەدەم رەھبەرلەر، پېشقەدەم يولداشلارغا سەمىمىي سالام يوللىدى ۋە چىن كۆڭلىدىن رەھمەت ئېيتتى.
</S>
<S ID=48216>
   پورەكلەپ ئېچىلغان گۈللەر، ھور ئۆرلەپ تۇرغان مەززىلىك ئەتكەن چاي، مېۋە – چىۋىلەرنىڭ خۇش ھىدى، كۈلكە – چاقچاقلار... پېشقەدەم كادىرلارنىڭ ئاددىي، چىرايلىق سەرەمجانلاشتۇرۇلغان ئۆيلىرى بايرام شادلىقىغا چۆمگەنىدى.
</S>
<S ID=48217>
   چېن چۈەنگو، ما شۆجۈن، پېڭ جيارۈي قاتارلىق رەھبەرلەر ئىسمائىل ئەھمەد، ئىسمائىل تىلىۋالدى، ھامىدىن نىياز، ئابدۇرېھىم ھامىد، جانابىل سىماقۇل، ماھىنۇر قاسىمنىڭ ئۆيىگە بېرىپ، ئۇلار بىلەن ئەھۋاللاشتى، ئۇلاردىن ھال سورىدى ھەم ئالاقىدار يولداشلارغا ئۈرۈمچىدە بولالماي قالغان تۆمۈر داۋامەت، ئابلەت ئابدۇرېشىتقا سالىمىنى يەتكۈزۈپ قويۇشنى ھاۋالە قىلدى.
</S>
<S ID=48218>
چېن چۈەنگو پېشقەدەم يولداشلار بىلەن سەمىمىي پاراڭلىشىپ، ئۇلارنىڭ سالامەتلىكى، تۇرمۇش ئەھۋالىنى تەپسىلىي سورىدى، ئالاقىدار مەسئۇل يولداشلارغا پېشقەدەم رەھبەرلەر، پېشقەدەم يولداشلارنىڭ ھالىدىن ياخشى خەۋەر ئېلىپ، ئۇلارنى تۇرمۇشنى خاتىرجەم ئۆتكۈزۈش ئىمكانىيىتىگە ئىگە قىلىشنى تاپىلىدى.
</S>
<S ID=48219>
چېن چۈەنگو مۇنداق دېدى: پېشقەدەم رەھبەرلەر، پېشقەدەم يولداشلار ياشلىق باھارىنى شىنجاڭنىڭ ئىسلاھات، تەرەققىيات، مۇقىملىق ئىشلىرىغا بېغىشلىغان ۋە ئۇنىڭغا ئەجىر سىڭدۈرۈپ، مۇھىم تۆھپە قوشقان، ئۇلار سوتسىيالىستىك شىنجاڭ قۇرۇشنىڭ تۆھپىكارلىرى، پارتىيە ۋە دۆلەتنىڭ قىممەتلىك بايلىقى.
</S>
<S ID=48220>
بىز ئۇلارنىڭ تارىخىي تۆھپىسىنى ئۇنتۇپ قالماي، ئۇلارنىڭ ئېسىل ئەنئەنىسىنى جارى قىلدۇرۇپ، ئۇلارنىڭ ئالىيجاناب روھىغا ۋارىسلىق قىلىشىمىز كېرەك.
</S>
<S ID=48221>
پېشقەدەم رەھبەرلەر، پېشقەدەم يولداشلارنىڭ سىياسىي ئەۋزەللىكى، تەجرىبە ئەۋزەللىكى، ئىناۋەت ئەۋزەللىكىنى داۋاملىق جارى قىلدۇرۇپ، ئاپتونوم رايونلۇق پارتكومنىڭ خىزمىتىگە ئىلگىرىكىدەكلا كۆڭۈل بۆلۈپ، ئاپتونوم رايونلۇق پارتكومنىڭ خىزمىتىنى قوللاپ، شىنجاڭنىڭ ئىجتىمائىي مۇقىملىقى ۋە ئەبەدىي ئەمىنلىكىگە يېڭى تۆھپىلەرنى قوشۇشىنى سەمىمىي ئۈمىد قىلىمەن.
</S>
<S ID=48222>
   شۆھرەت زاكىر، جۇ خەيلۈن، شاۋكەت ئىمىن، شيۇڭ شۈەنگو قاتارلىق رەھبەرلەر قۇربان روزى، شېرىپخان قارىم، قىزايجان سېيىلقوجا، مەمەتھەسەن توختالى، پاشا ئىشان، سۇلايمان نىيەتقۇل، دىيار قۇماش، بېكمۇقاممەد مۇسانىڭ ئۆيىگە بېرىپ، پېشقەدەم رەھبەرلەر، پېشقەدەم يولداشلاردىن بايراملىق ھال سورىدى.
</S>
<S ID=48223>
شۆھرەت زاكىر مۇنداق دېدى: پېشقەدەم رەھبەرلەر، پېشقەدەم يولداشلار شىنجاڭنىڭ ئىسلاھات، مۇقىملىق ئىشلىرىغا مۇھىم تۆھپىلەرنى قوشقان، ھازىر گەرچە خىزمەت ئورنىدىن ئايرىلغان بولسىمۇ، يەنىلا شىنجاڭنىڭ ئىقتىسادىي، ئىجتىمائىي تەرەققىياتىغا يۈكسەك كۆڭۈل بۆلۈۋاتىدۇ، پېشقەدەم رەھبەرلەر، پېشقەدەم يولداشلارنىڭ سالامەتلىكىنى ئاسراپ، ئاپتونوم رايونلۇق پارتكوم، خەلق ھۆكۈمىتىنىڭ نۆۋەتتىكى تۈرلۈك خىزمەتلىرى توغرىسىدا كۆپرەك تەكلىپ – پىكىر بېرىپ، ئاپتونوم رايونىمىزنىڭ تۈرلۈك ئىشلىرىنىڭ تەرەققىياتىغا داۋاملىق يول ۋە چارە – تەدبىر كۆرسىتىپ، كۈچ قوشۇشىنى ئۈمىد قىلىمەن.
</S>
<S ID=48224>
   نەيىم ياسىن، شۈ خەيرۇڭ، غانىبات سابۇكەي، شى داگاڭ قاتارلىق رەھبەرلەر قۇربان ئەرشىدىن، قېيۇم باھاۋۇدۇن، ئابدۇقادىر نەسىردىن، مەمتىمىن زاكىر، غوپۇر ئابدۇللا، دەلىلقان مامىقان، مۇھەممەت روزى، مىجىت ناسىر، يۈسۈپ مۇھەممىدىنىڭ ئۆيىگە بېرىپ، ئۇلارنى يوقلىدى ۋە ئۇلاردىن ھال سورىدى.
</S>
<S ID=48225>
نەيىم ياسىن پېشقەدەم رەھبەرلەر، پېشقەدەم يولداشلارنىڭ شىنجاڭنىڭ مىللەتلەر ئىتتىپاقلىقى – تەرەققىياتىنى ئىلگىرى سۈرۈشكە گەۋدىلىك تۆھپە قوشقانلىقى ۋە ئۇنىڭغا پۇختا ئاساس سالغانلىقىغا تەشەككۈر ئېيتىپ، پېشقەدەم رەھبەرلەر، پېشقەدەم يولداشلارنىڭ سالامەتلىكىنى ئاسراپ، خۇشال – خۇرام ياشىشىنى، شىنجاڭنىڭ ئىجتىمائىي مۇقىملىق ۋە ئەبەدىي ئەمىنلىك ئومۇمىي نىشانىغا يېتىشىگە داۋاملىق كۈچ قوشۇپ، چارە – تەدبىر كۆرسىتىشىنى ئۈمىد قىلدى.
</S>
<S ID=48226>
   نۇرلان ئابىلمەجىن، خۇاڭ ۋېي، ئەركىن تۇنىياز، تيەن ۋېن قاتارلىق رەھبەرلەر ئامىنە غاپپار، خوجىخان ھاكىموف، ما جيەنگو، كې لى، مۇھەممەت روزى سەپەرنىڭ ئۆيىگە بېرىپ، ئۇلارنى يوقلىدى، ئۇلاردىن ھال سورىدى ۋە ئۇلارنىڭ بايرىمىنى مۇبارەكلىدى.
</S>
<S ID=48227>
نۇرلان ئابىلمەجىن پېشقەدەم رەھبەرلەر، پېشقەدەم يولداشلارغا ئاپتونوم رايوننىڭ تۈرلۈك خىزمەتلىرىنىڭ قانات يايدۇرۇلۇش ئەھۋالىنى تونۇشتۇرۇپ، پېشقەدەم رەھبەرلەر، پېشقەدەم يولداشلارنىڭ ئاپتونوم رايونىمىزنىڭ ئىجتىمائىي مۇقىملىقى ۋە ئەبەدىي ئەمىنلىكىگە پۇختا ئاساس سالغانلىقىغا تەشەككۈر ئېيتتى، ئۇلارنىڭ ئاپتونوم رايوننىڭ ئىقتىسادىي، ئىجتىمائىي تەرەققىياتىنى داۋاملىق قوللاپ ۋە ئۇنىڭغا كۈچ قوشۇپ، تېخىمۇ كۆپ، تېخىمۇ ياخشى تەكلىپ، پىكىرلەرنى بېرىشىنى ئۈمىد قىلدى.
</S>
<S ID=48228>
   سۇن جىنلۇڭ، لى شۆجۈن، مۇتەللىپ قاسىم قاتارلىق رەھبەرلەر روزى ئىسمائىل، مەمەتجان ئەمەت، جاپپار ھەبىبۇللا، ئايۇپ تېيىپ، خەلچەم ئىسلام، مۇھەممەت يۈسۈپ، مامىتوف تۇرسۇن، ئالپىسباي راقىم، يۈسۈپ ئەيسانىڭ ئۆيىگە بېرىپ، ئۇلارنىڭ سالامەتلىكى ۋە تۇرمۇش ئەھۋالىنى تەپسىلىي سورىدى ھەمدە ئۇلارنىڭ بايرىمىنى مۇبارەكلىدى.
</S>
<S ID=48229>
سۇن جىنلۇڭ مۇنداق دېدى: شىنجاڭنىڭ تۈرلۈك ئىشلىرىدا غايەت زور نەتىجىلەرنىڭ قولغا كەلتۈرۈلۈشىدە پېشقەدەم رەھبەرلەر، پېشقەدەم يولداشلارنىڭ تۆھپىسى زور.
</S>
<S ID=48230>
ھازىر پېشقەدەم رەھبەرلەر، پېشقەدەم يولداشلار گەرچە ئىش ئورنىدىن ئايرىلغان بولسىمۇ، ئۇلارنىڭ پارتىيەنىڭ ئىشلىرىغا يەنىلا تولۇپ – تاشقان قىزغىنلىق بىلەن ئىشتىراك قىلىشى كىشىنى تەسىرلەندۈرىدۇ.
</S>
<S ID=48231>
پېشقەدەم رەھبەرلەر، پېشقەدەم يولداشلارنىڭ ئەۋزەللىكىنى داۋاملىق جارى قىلدۇرۇپ، شىنجاڭنى بىرلىكتە تېخىمۇ گۈزەل قىلىپ قۇرۇپ چىقىشىمىز ئۈچۈن ياخشى پىكىر – تەكلىپلەرنى بېرىشىنى ئۈمىد قىلىمەن.
</S>
</TEXT>
/BODY
/DOC