<DOC>
<DOCID>TIANSHAN.525443</DOCID>
<HEADER>
<CLASS>خەلقئارا</CLASS>
<DATE>2016-05-27 18:07:36</DATE>
</HEADER>
<BODY>
<HEADLINE>
<S ID=29046>
خەلقئارا قىسقا خەۋەرلەر
</S>
</HEADLINE>
<TEXT>
<S ID=29047>
  * قازاقىستان، لاتۋىيە، تاجىكىستان قاتارلىق دۆلەتلەردىن كەلگەن ئەمەلدارلار 25 – ماي مۇنداق دېيىشتى: جۇڭگو ئوتتۇرىغا قويغان ‹‹بىر بەلباغ، بىر يول›› تەشەببۇسى بەلباغ بويىدىكى ھەر قايسى دۆلەتلەرگە يېڭى پۇرسەت ئېلىپ كېلىدۇ. بەلباغ بويىدىكى دۆلەتلەر بۇ پۇرسەتنى چىڭ تۇتۇپ، ھەمكارلىقنى كۈچەيتىپ، ئورتاق تەرەققىياتنى ئىشقا ئاشۇرۇشى كېرەك. 
</S>
<S ID=29048>
   * سىرى لانكا مالىيە مىنىستىرى راۋى ناياك كارۇئانا 25 – ماي مۇنداق دېدى: سىرى لانكىدىكى كەلكۈن ئاپىتى ۋە تاغ گۈمۈرۈلۈپ چۈشۈشتە ئاز دېگەندە 101 ئادەم قازا قىلىپ، 200 مىڭدىن ئارتۇق ئادەم ئۆي – ماكانسىز قالدى، سىرى لانكا ئاپەت رايونىدىكى يۇرت – ماكاننى قايتا قۇرۇش ئۈچۈن خەلقئارا جەمئىيەتتىن ياردەم تەلەپ قىلدى.
</S>
<S ID=29049>
  * ئامېرىكا گوۋۇيۈەنى باش مۇپەتتىش ئىشخانىسى 25 – ماي مۇنداق دېدى: دېموكراتلار پارتىيەسىنىڭ زۇڭتۇڭ سايلىمىغا قاتنىشىۋاتقان ھىلارى كىلىنتون ئامېرىكىنىڭ دۆلەت كاتىپىلىق ۋەزىپىسىنى ئۆتەۋاتقان مەزگىلىدە گوۋۇيۈەندىكى ئالاقىدار تارماقلارغا ئالدىن ئۇقتۇرمىغان ئەھۋالدا شەخسىي پوچتا يوللانمىسى ۋە مۇلازىمېتىر ئىشلىتىپ ھۆكۈمەت ئىشىنى بىر تەرەپ قىلغان ھەم ۋەزىپىسىدىن ئايرىلىشتىن بۇرۇن ھۆكۈمەت ئىشىغا ئالاقىدار بارلىق پوچتا خاتىرىلىرىنى تاپشۇرۇپ بەرمەي، گوۋۇيۈەننىڭ قوشما ئىشتات ئۇچۇر خاتىرىسىنى ساقلاشقا ئالاقىدار بەلگىلىمىلەرگە خىلاپلىق قىلغان.
</S>
<S ID=29050>
  * سىلوۋاكىيە ھۆكۈمىتى 25 – ماي ھازىر ۋەزىپە ئۆتەۋاتقان دىپلوماتىيە مىنىستىرى ۋە ياۋروپا ئىشلىرى مىنىستىرى مىروسلاۋ كىلوسنى ب د ت باش كاتىپى سايلام رىقابىتىگە قاتنىشىش رەسمىي نامزاتىلىقىغا كۆرسەتتى ھەم شۇ كۈنى ب د ت كېڭىشىنىڭ رەئىسى ۋە ب د ت خەۋپسىزلىك كېڭىشىنىڭ نۆۋەتچى رەئىسىلىك نامزاتلىقىغا كۆرسىتىش خېتىنى رەسمىي تاپشۇردى. 
</S>
<S ID=29051>
  * سۇرىيە ئاخبارات ئاگېنتلىقىنىڭ 25 – مايدىكى خەۋىرىگە قارىغاندا، سۇرىيە ئۆكتىچىلىرى ‹‹سۇرىيە دېموكراتىك كۈچلىرى ئىتتىپاقى›› (قىسقارتىلىپ ‹‹ئىتتىپاق›› دېيىلىدۇ) ‹‹شام ئىسلام دۆلىتى›› رادىكال تەشكىلاتىنىڭ سۇرىيەنىڭ راققا ئۆلكىسىدىكى قوماندانلىق ئىشتابىغا ھۇجۇم قىلغان. كەسكىن ئۇرۇشتىن كېيىن ‹‹شام ئىسلام دۆلىتى›› قوراللىقلىرى راققا شەھىرىدىن چېكىنىپ چىقىپ كەتكەن، ‹‹ئىتتىپاق›› ئىككى دېھقانچىلىق مەيدانىنى كونترول قىلغان.
</S>
<S ID=29052>
  * ياپونىيە توكيو يەرلىك سوت مەھكىمىسى 25 – ماي فۇكۇشىما يادرو ئېلېكتىر ئىستانسىسى ئەتراپىدىكى بىر دوختۇرخانىدىكى ئىككى ئاغرىقنىڭ ئۆلۈمىنىڭ فۇكۇشىما يادرو ھادىسىسى بىلەن مۇناسىۋەتلىك ئىكەنلىكىنى بېكىتتى، توكيو ئېلېكتىر شىركىتىنى زىيانكەشلىككە ئۇچرىغۇچىلارنىڭ ئائىلە تاۋابىئاتلىرىغا 30 مىليون يېن (تەخمىنەن 1 مىليون 790 مىڭ يۈەن خەلق پۇلى) تۆلەم بېرىشكە ھۆكۈم قىلدى. بۇ ياپونىيە سوت مەھكىمىلىرىنىڭ بۇ يىل 4 – ئايدىن بۇيان ئىككىنچى قېتىم مۇشۇنداق تۆلەم دېلوسىغا ھۆكۈم چىقىرىشى.
</S>
<S ID=29053>
شىنخۇا ئاگېنتلىقى
</S>
</TEXT>
/BODY
/DOC