<DOC>
<DOCID>TIANSHAN.525452</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-27 18:32:20</DATE>
</HEADER>
<BODY>
<HEADLINE>
<S ID=29071>
ئەسلىھەلىك يېزا ئىگىلىكى دېھقانچىلىقنىڭ زامانىۋىلىشىشىغا تۈرتكە بولدى
</S>
</HEADLINE>
<TEXT>
<S ID=29072>
    شەمشىدىن خەپتىمھاجىم خەۋەر قىلىدۇ: ‹‹ئىككى ئەگمە پارنىكنى ھۆددە ئېلىپ شوخلا مايسىسى تېرىغانىدىم، تېخنىكلارنىڭ يېتەكچىلىكىدە شوخلا ئوخشاپ، بۇ يىل باھاردا 40 مىڭ يۈەندىن كۆپرەك كىرىم قىلدىم››، دېدى ئاقچى ناھىيەسىنىڭ قۇلانساراق يېزىسى چۆل ئەسلىھەلىك يېزا ئىگىلىك بازىسىدىكى كۆكتاتچى سەيتەك خۇشال ھالدا.
</S>
<S ID=29073>
   سەيتەك ئىلگىرى قاراچى يېزىسىدىكى چارۋىچى بولۇپ، ئائىلىسىنىڭ يىللىق كىرىمى 10 مىڭ يۈەنگىمۇ يەتمەيتتى. ئۇ بۇلتۇر 5 – ئايدا قۇلانساراق يېزىسىنىڭ چۆل ئەسلىھەلىك يېزا ئىگىلىك بازىسىغا كۆچۈپ كېلىپ چارۋىچىلار بىلەن بىرلىكتە ھەمكارلىق گۇرۇپپىسى قۇرۇپ، ئىككى ئەگمە پارنىكنى ھۆددە ئېلىپ، كۆكتات تېرىپ تېزلا ئۈنۈمىنى كۆردى.
</S>
<S ID=29074>
   ئىگىلىشىمچە، قىزىلسۇ ئوبلاستىدا ئەسلىھەلىك يېزا ئىگىلىكىنى يۈكسەلدۈرۈش بۆسۈش ئېغىزى قىلىنىپ چۆللۈكتە رەتلىك پارنىكلار ياسىلىپ، كۆكتات، قوغۇن – تاۋۇز ئۆستۈرۈلۈپ، دېھقان – چارۋىچىلارنىڭ كىرىمى زور دەرىجىدە ئاشۇرۇلغان. ھازىر بۇ ئوبلاستتا 9860 مو كۆلەمدە 6604 پارنىك ياسىلىپ، پارنىكلارنىڭ ئومۇمىي مەھسۇلات قىممىتى 88 مىليون 436 مىڭ يۈەنگە يېتىپ، ئىشلەپچىقىرىش كۆلەملىشىش، سورتى كۆپ خىللىشىش، مايسا يېتىشتۈرۈش تۈجۈپىلىشىش، تېخنىكا بىر گەۋدىلىشىش، باشقۇرۇش قېلىپلىشىش ئەندىزىسى دەسلەپكى قەدەمدە شەكىللەنگەن.
</S>
</TEXT>
/BODY
/DOC