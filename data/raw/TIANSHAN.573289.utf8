<DOC>
<DOCID>TIANSHAN.573289</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-12-20 16:40:01</DATE>
</HEADER>
<BODY>
<HEADLINE>
<S ID=66457>
باغۋەنچىلىك مەيدانى ئاممىنىڭ يول يۈرۈشىگە قولايلىق ياراتتى
</S>
</HEADLINE>
<TEXT>
<S ID=66458>
 مىجىت ئىبراھىم خەۋەر قىلىدۇ: پىچان ناھىيەسىنىڭ باغۋەنچىلىك مەيدانى يىللاردىن بۇيان ئاممىنىڭ ئىشلەپچىقىرىش، تۇرمۇشىغا قولايسىزلىق ئېلىپ كېلىۋاتقان مەيدان يولىنى قاتتىقلاشتۇرۇپ، ئاممىغا قولايلىق ياراتتى.
</S>
<S ID=66459>
 باغۋەنچىلىك مەيدانىنىڭ تۆت كوچا مەركىزىدىن مېۋە تەتقىقات مەركىزىگىچە بولغان يول بۆلىكى رىمونت قىلىنماي كاتاڭلىشىپ، ئاممىنىڭ ئىشلەپچىقىرىش، تۇرمۇشىغا زور قولايسىزلىق ئېلىپ كېلىۋاتقانىدى.
</S>
<S ID=66460>
مەيدان پارتكومى 2016 – يىلى يىل بېشىدا بۇ ئىشنى ئاممىغا قىلىپ بېرىدىغان ئەڭ مۇھىم ئەلرايى قۇرۇلۇشى قاتارىغا كىرگۈزۈپ، ھەر تەرەپلىمە تىرىشچانلىق كۆرسىتىپ 700 مىڭ يۈەن مەبلەغ توپلىدى ھەم يۇقىرىنىڭ 500 مىڭ يۈەن تۈر مەبلىغىنى قولغا كەلتۈرۈپ، 2016 – يىلى 11 – ئاينىڭ بېشىدا بۇ يول بۆلىكىنى قاتتىقلاشتۇرۇش قۇرۇلۇشىنى باشلىغانىدى.
</S>
<S ID=66461>
كادىر ۋە ئاممىنىڭ تەڭ ھەرىكەتكە كېلىپ، تىرىشچانلىق كۆرسىتىشى ئارقىسىدا يېقىندا بۇ يول بۆلىكى پۈتتى.
</S>
<S ID=66462>
باغۋەنچىلىك مەيدانى پارتكومىنىڭ ئىشخانا مۇدىرى ۋاڭ پىڭ مۇنداق دېدى: ‹‹تىنچ، پاكىز، بەختىيار›› باغۋەنچىلىك مەيدانى قۇرۇش قەدىمىنى تېزلىتىش ئۈچۈن، ئىشچى – خىزمەتچىلەر ۋە ئاممىنى ھەرىكەتكە كەلتۈرۈپ، كەڭلىكى 12 مېتىر، ئۇزۇنلۇقى 1250 مېتىر كېلىدىغان يول بۆلىكىنى قاتتىقلاشتۇرۇش قۇرۇلۇشىنى 20 كۈنگە يەتمىگەن ۋاقىتتا ئوڭۇشلۇق تاماملىدۇق.
</S>
<S ID=66463>
مەيدان ئاھالىسى غوپۇر توختى مۇنداق دېدى: بۇ يول بۆلىكىنىڭ قاتتىقلاشتۇرۇلغىنى بەك ياخشى بولدى، بۇنىڭدىن كېيىن بىز كەڭ ھەم ئازادە يولدا شەھەرلىكلەرگە ئوخشاش يول يۈرەلەيدىغان بولدۇق، مەيدان پارتكومى رەھبەرلىكىگە كۆپ رەھمەت.
</S>
</TEXT>
/BODY
/DOC