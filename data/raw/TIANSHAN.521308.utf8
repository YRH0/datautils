<DOC>
<DOCID>TIANSHAN.521308</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-05-05 12:21:04</DATE>
</HEADER>
<BODY>
<HEADLINE>
<S ID=27175>
ھۆكۈمەت بىلەن كارخانىلار ھەمكارلىشىپ ئېشىنچا ئەمگەكچىلەرنى سىرتقا چىقىرىشنى ئىلگىرى سۈردى
</S>
</HEADLINE>
<TEXT>
<S ID=27176>
    نەبىجان ئەخمەت خەۋەر قىلىدۇ: نىلقا ناھىيەسى بۇ يىلقى نامراتلىقتىن قۇتۇلدۇرۇشنىڭ غەلىبىسىنى قولغا كەلتۈرۈش ئۈچۈن كارخانىلار بىلەن ھەمكارلىشىپ، ئەمگەكچىلەرنى سىرتقا چىقىرىپ، ‹‹بىر ئائىلىدىن بىرەيلەننى ئىشقا ئورۇنلاشتۇرۇپ نامراتلىقتىن قۇتۇلدۇرۇش›› قەدىمىنى تېزلەتتى.
</S>
<S ID=27177>
   بۇ ناھىيە يېقىندا ‹‹رۈيشياڭ›› كوكس زاۋۇتى بىلەن بىرلىكتە ئاچقان خادىم قوبۇل قىلىش يىغىنىدا يېزا – بازارلاردىكى نامرات ئائىلىلەردىن 100دىن ئارتۇق ياش يۈزتۇرا ئىمتىھانغا قاتنىشىپ، ئاخىرىدا 34 ياش كارخانىغا قوبۇل قىلىندى. ‹‹رۈيشياڭ›› كوكس زاۋۇتى بۇنىڭدىن كېيىنمۇ ناھىيەلىك ئادەم كۈچى بايلىقى ۋە ئىجتىمائىي كاپالەت ئىدارىسى بىلەن ھەمكارلىشىپ، خادىم قوبۇل قىلىش يىغىنلىرىنى داۋاملىق ئۆتكۈزۈپ، ناھىيەنىڭ نامراتلارنى يۆلەش – ئېچىش خىزمىتىگە ياردەم بەرمەكچى بولدى.
</S>
<S ID=27178>
   ئۇقۇشىمچە، ھازىر ناھىيە بويىچە 22 كارخانا ھۆكۈمەت بىلەن ھەمكارلىشىپ، ئەمگەكچىلەرنى ئىشقا ئورۇنلاشتۇرۇش بازىسى بەرپا قىلىپ، بۇلتۇر 4 – ئايدىن بۇيان 3000دىن ئارتۇق نامرات ئائىلىدىكى ياشنى بىۋاسىتە ياكى ۋاسىتىلىك ئىشقا ئورۇنلاشتۇرغان. ناھىيەلىك ئادەم كۈچى بايلىقى ۋە ئىجتىمائىي كاپالەت ئىدارىسىنىڭ كادىرى جۇ يۇڭفېڭ مۇنداق دېدى: نامرات ئائىلىلەردىكى ئېشىنچا ئەمگەكچىلەرنى سىرتقا چىقىرىشتا يەرلىكتىكى كارخانىلار بىلەن ھەمكارلىقنى كۈچەيتىپ، كارخانىلارنىڭ ئۇچۇرىنى توپلاپ، ئۈچ كارخانىدا ئېشىنچا ئەمگەكچىلەرنى ئىشلىتىش بازىسى بەرپا قىلدۇق، ئىشقا ئورۇنلاشتۇرۇپ نەپ يەتكۈزۈش سىياسىتىنى كارخانىلارغا ۋاقتىدا تەشۋىق قىلدۇق ۋە كارخانىلارنىڭ ئادەم ئىشلىتىش ئۇچۇرلىرىنى يېزا – بازارلارغا ۋاقتىدا يەتكۈزۈپ، ئېشىنچا ئەمگەكچىلەرگە كارخانىلارغا ئىشقا ئورۇنلىشىش پۇرسىتى يارىتىپ بەردۇق.
</S>
<S ID=27179>
‏
</S>
</TEXT>
/BODY
/DOC