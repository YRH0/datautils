<DOC>
<DOCID>TIANSHAN.508666</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-11 20:36:10</DATE>
</HEADER>
<BODY>
<HEADLINE>
<S ID=19392>
ئاقسۇ ۋىلايىتى تېز ئۈنۈم بېرىدىغان تۈرلەرگە ئايانماي مەبلەغ سالدى
</S>
</HEADLINE>
<TEXT>
<S ID=19393>
    ئۆمەرجان مۇھەممىدىنىڭ ئاقسۇ ۋىلايەتلىك ئىقتىساد ۋە ئۇچۇرلاشتۇرۇش كومىتېتىدىن ئىگىلىشىچە، ئاقسۇ ۋىلايىتى بۇ يىل تېز ئۈنۈم بېرىدىغان 347 تۈرنى پىلانلاپ، بۇنىڭغا 10 مىليارد يۈەن مەبلەغ سالغان.
</S>
<S ID=19394>
بۇ تۈرلەر ئاساسلىقى خەلق تۇرمۇشى، توقۇمىچىلىق، تىككۈچىلىك قاتارلىق ساھەلەرگە چېتىلىدىكەن.
</S>
<S ID=19395>
   ئۇقۇشىمچە، ۋىلايەت بۇ يىل ئىقتىسادىي تەرەققىياتنىڭ يېڭى نورمال ھالىتىگە پائال يۈزلىنىپ، كىچىك، مىكرو كارخانىلارنىڭ ئىگىلىك تىكلەش مۇھىتىنى يەنىمۇ ئەلالاشتۇرۇپ، ئىگىلىك تىكلەش ئارقىلىق ئۇنىۋېرسال مۇلازىمەت سىستېمىسىنى ياخشىلاش ۋە بىر تۈركۈم ئۇل ئەسلىھەلەرنى بەرپا قىلىشنى ئىلگىرى سۈرۈپ، مۇلازىمەت ئۆلچىمىنى قېلىپلاشتۇرۇپ، ‹‹ئىگىلىك تىكلەش، يېڭىلىق يارىتىش››نى ئىلگىرى سۈرىدىكەن.
</S>
<S ID=19396>
خەلق تۇرمۇشى قۇرۇلۇشىدىكى سانائەت ئۈلگە بازىسى ۋە ئۈلگىلىك كارخانىلارنى تېز يېتىشتۈرۈپ ۋە زورايتىپ، ئوتتۇرا، كىچىك كارخانىلارنىڭ قىيىن ئۆتكەلدىن ئۆتۈۋېلىشىغا ياردەم بېرىپ، ئەمگەكچىگە ئېھتىياجلىق كارخانىلارنىڭ تەرەققىياتىنى تېزلىتىشنى نۇقتىلىق قوللايدىكەن. توقۇمىچىلىق، كىيىم – كېچەك، يېمەكلىك، يېنىك سانائەت قاتارلىق ساھەلەردىكى تېز ئۈنۈم بېرىدىغان تۈرلەرنىڭ تەرەققىياتىنى تېزلىتىپ، خەلق تۇرمۇشىغا نەپ يەتكۈزۈپ، ئىشقا ئورۇنلىشىشنى ئىلگىرى سۈرىدىكەن.
</S>
<S ID=19397>
‏
</S>
</TEXT>
/BODY
/DOC