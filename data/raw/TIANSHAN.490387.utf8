<DOC>
<DOCID>TIANSHAN.490387</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-20 16:02:05</DATE>
</HEADER>
<BODY>
<HEADLINE>
<S ID=4168>
قەشقەر ۋىلايىتى ئاپەتكە ئۇچرىغان ئاممىنىڭ قىيىنچىلىقىنى ھەل قىلدى
</S>
</HEADLINE>
<TEXT>
<S ID=4169>
    ئىختىيارىي مۇخبىرلىرىمىز ئابدۇشۈكۈر راشىدىن، ئاينۇر ئابدۇغېنى خەۋىرى: بۇلتۇردىن بۇيان، قەشقەر ۋىلايىتىدىكى ھەر دەرىجىلىك پارتكوم، ھۆكۈمەت ۋە ئالاقىدار تارماقلار ئاپەتتىن قۇتقۇزۇش، قىيىنچىلىقى بارلارغا ياردەم بېرىش خىزمىتىنىڭ سالمىقىنى زورايتىپ، تەبىئىي ئاپەتلەرگە جىددىي تاقابىل تۇرۇش لايىھەسىنى يەنىمۇ مۇكەممەللەشتۈرۈپ، ئاپەتنىڭ زىيىنىغا ئۇچرىغان، قىيىنچىلىقتا قالغان ئاممىنىڭ دەردىگە دەرمان بولدى.
</S>
<S ID=4170>
    قەشقەر ۋىلايىتى ئاپەتنىڭ زىيىنىنى ئازايتىش ئىقتىدارىنى يەنىمۇ ئۆستۈرۈش ئۈچۈن، ئاپەتتىن مۇداپىئەلىنىش، ئاپەتنىڭ زىيىنىنى ئازايتىش، ئاپەتتىن قۇتقۇزۇشكە ئالاقىدار قانۇن –نىزام بىلىملىرىنى يېزا(بازار)، ئىدارە- ئورگان، كارخانا ۋە مەكتەپلەرگىچە كەڭ كۆلەمدە تەشۋىق قىلدى.
</S>
<S ID=4171>
تۈرلۈك تەبىئىي ئاپەتلەر يۈز بەرگەن رايونلاردا ئاپەتلەرنىڭ ئالدىنى ئېلىش، ئاپەتتىن قۇتقۇزۇش خىزمىتىنى قانات يايدۇرۇش جەريانىدا، ئادەمنى ئاساس قىلىش پىرىنسىپىدا چىڭ تۇرۇپ، خەلق ئاممىسىنىڭ ھاياتى ۋە مال- مۈلۈك بىخەتەرلىكىنى پۈتۈن كۈچ بىلەن قوغداپ، ئاپەتنىڭ زىيىننى ئەڭ تۆۋەن چەكتە كونتىرول قىلىشنى ئىشقا ئاشۇردى، ھەمدە ھەر قايسى ناھىيە(شەھەر) لىك خەلق ئىشلىرى تارماقلىرىنىڭ ئاپەتتىن قۇتقۇزۇش مەبلىغى ۋە ماددىي بۇيۇملارنى تارقىتىش خىزمىتىگە بولغان تەلەپ ۋە نازارەتچىلىكنى كۈچەيتىپ، ئاپەتتىن قۇتقۇزۇش مەبلىغىنى ۋە ماددىي ئەشىيالىرىنىڭ ۋاقتىدا يەتكۈزۈشكە تېگىشلىك ئورۇن ياكى شەخىسكە يەتكۈزۈلۈشىگە كاپالەتلىك قىلدى.
</S>
<S ID=4172>
    ئىگىلىنىشىچە، بۇلتۇر قەشقەر ۋىلايىتىدە جەمئىي 166 مىڭ 518 ئادەم يەر تەۋرەش، مۆلدۈر ۋە بوران قاتارلىق تۈرلۈك تەبئىي ئاپەتلەرنىڭ زىيىنىغا ئۇچرىغان بولۇپ، ئۇلار دۆلەت ۋە ئاپتونوم رايوننىڭ 14 مىليون 500 مىڭ يۈەن ئاپەتتىن قۇتقۇزۇش مەبلىغىگە ئېرىشكەن.
</S>
</TEXT>
/BODY
/DOC