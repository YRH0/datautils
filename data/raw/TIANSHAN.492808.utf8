<DOC>
<DOCID>TIANSHAN.492808</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-25 17:14:59</DATE>
</HEADER>
<BODY>
<HEADLINE>
<S ID=5660>
بورتالا شەھىرىدە ئىشلەمچىلەرنىڭ 87 مىليون 530 مىڭ يۈەن ئىش ھەققى نەقلەشتۈرۈلدى
</S>
</HEADLINE>
<TEXT>
<S ID=5661>
    ئىختىيارىي مۇخبىرلىرىمىز ئۇچقۇن نۇراخۇن، مېھراي قادىر خەۋىرى: بۇلتۇردىن بۇيان، بورتالا شەھىرى ئىشلەمچىلەرنىڭ نېسى ئىش ھەققىنى نەقلەشتۈرۈش خىزمىتىنى باشقۇرۇشقا دائىر چارە تەدبىرلەرنى تۈزۈپ، ئىش ھەققىنى نېسى قىلىش قىلمىشلىرىنى قەتئىي تەكشۈرۈپ بىر تەرەپ قىلىپ، ئىشلەمچى ئىشلىتىش، مائاش تارقىتىش، مەبلەغ ئاجىرتىش، تۈزۈملەرگە كاپالەتلىك قىلىش، تۈرلەرنى باشقۇرۇش جەھەتلەردە كۈچلۈك تەدبىرلەرنى قوللىنىپ، ئىشلەمچىلەرنىڭ ئىش ھەققىنى نېسى قىلىش قىلمىشلىرىنى زور دەرىجىدە ئازايتتى.
</S>
<S ID=5662>
بىناكارلىق ساھەسىدە ئىشلەمچىلەرنىڭ ئىش ھەققىگە كاپالەتلىك قىلىش تۈزۈمىنى بېكىتىپ، ئۇلارنىڭ ئىش ھەققىنى ئايدا ۋاقتىدا بېرىش، پەسىلدە بېرىش تۈزۈملىرىنى يولغا قويۇپ، ئىش ھەققىنىڭ ۋاقتىدا نەقلىشىشىگە كاپالەتلىك قىلدى.
</S>
<S ID=5663>
ھازىرغىچە شەھەر بويىچە 5114 نەپەر ئىشلەمچىنىڭ 87 مىليون 530 مىڭ يۈەن ئىش ھەققى نەقلەشتۈرۈلدى.
</S>
</TEXT>
/BODY
/DOC