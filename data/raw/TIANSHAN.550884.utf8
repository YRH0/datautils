<DOC>
<DOCID>TIANSHAN.550884</DOCID>
<HEADER>
<CLASS>شىنجاڭ</CLASS>
<DATE>2016-09-21 11:12:56</DATE>
</HEADER>
<BODY>
<HEADLINE>
<S ID=49615>
‹‹جۈخۇاسۈەن›› سۇپىسى جۇڭگو ئاسىيا–ياۋروپا كۆرگەزمىسى بىلەن ھەمكارلىشىپ يېڭى يىپەك يولىنى ئاچىدۇ
</S>
</HEADLINE>
<TEXT>
<S ID=49616>
   گەي يوۋجۈن خەۋەر قىلىدۇ: ئالىبابا گۇرۇھى قارمىقىدىكى ‹‹جۈخۇاسۈەن›› سۇپىسىنىڭ ‹‹پۈتۈن دۇنيانى جەلپ قىلىش . يېڭى يىپەك يولى››نىڭ باشلىنىش مۇراسىمى 20 – سېنتەبىر شىنجاڭ خەلقئارا كۆرگەزمە مەركىزىدە ئۆتكۈزۈلدى.
</S>
<S ID=49617>
شۇنىڭ بىلەن جۇڭگو ئىستېمالچىلىرىنىڭ يىپەك يولى بويىدىكى 14 دۆلەتنىڭ ئۆزگىچە مەھسۇلاتلىرىنى سېتىۋېلىش ئارزۇسى رېئاللىققا ئايلاندى.
</S>
<S ID=49618>
ئەمدى قازاقىستاننىڭ قوي گۆشى، تۈركىيەنىڭ شاكىلات قىيامى، پاكىستاننىڭ قاشتېشى قاتارلىق ئۆزگىچە مەھسۇلاتلىرى ‹‹جۈخۇاسۈەن›› ئارقىلىق چېگرا ھالقىغان ئېلېكتىرونلۇق سودا سۇپىسىدىن ئاۋامنىڭ تۇرمۇشىغا بىۋاسىتە كىرىدۇ.
</S>
<S ID=49619>
   ئالىبابا گۇرۇھىنىڭ لېدىرى جىن جيەنخاڭنىڭ تونۇشتۇرۇشىچە، ‹‹پۈتۈن دۇنيانى جەلپ قىلىش . يېڭى يىپەك يولى›› 22 – سېنتەبىردىن 24 – سېنتەبىرگىچە ‹‹جۈخۇاسۈەن›› سۇپىسىدا ئورنىنى تاپىدىكەن.
</S>
<S ID=49620>
ئەمدى ‹‹جۇڭگو ئاسىيا – ياۋروپا كۆرگەزمىسى›› تورغا يۆتكىلىپ، شىنجاڭ ۋە يىپەك يولى بويىدىكى دۆلەتلەرنىڭ كۆرگەزمىگە قاتناشتۇرۇلغان ئۆزگىچە مەھسۇلاتلىرى كۆرگەزمە قىلىنىدىكەن ۋە سېتىلىدىكەن.
</S>
<S ID=49621>
ئېلىمىز پۇقرالىرى بۇلغارىيەدىن كىرگۈزۈلگەن ‹‹ئەتىرگۈل›› مىنېرال سۈيى، تۈركىيەنىڭ كۆركەم گىلەملىرى، رۇسىيەنىڭ بېغىررەڭ كەمپۈتى قاتارلىق ئۆزگىچە مەھسۇلاتلىرىنى توردىن سېتىۋالالايدىكەن.
</S>
<S ID=49622>
   جۇڭگو شىنجاڭ ئالاھىدە رايون ئەۋزەللىكىگە تايىنىپ، ئوتتۇرا ئاسىيا، جەنۇبىي ئاسىيا، غەربىي ئاسىيا ۋە ياۋروپا دۆلەتلىرى بىلەن بولغان ئالماشتۇرۇش ۋە ھەمكارلىقنى ئۈزلۈكسىز كۈچەيتمەكتە.
</S>
<S ID=49623>
ئالىبابا گۇرۇھىنىڭ كەسپى C2C، B2C، B2B قاتارلىق مۇھىم ساھەلەرنى قاپلىغان بولۇپ، دۆلەت ئىچى ۋە سىرتىدىكى تاۋارلارنى ئالماشتۇرۇشتىكى ئەڭ مۇھىم سۇپىغا ئايلاندى.
</S>
<S ID=49624>
بۇ قېتىم ‹‹جۇخۇاسۈەن›› سۇپىسى جۇڭگو ئاسىيا – ياۋروپا كۆرگەزمىسىدىن ئىبارەت بۇ سۇپا ئارقىلىق شىنجاڭنىڭ چېگرا ھالقىغان ئېلېكتىرونلۇق سودا تەرەققىياتىنى ئىلگىرى سۈرۈپ، دۆلەت ئىچى ۋە سىرتىدىكى ئۆزگىچە مەھسۇلاتلارنى نامايان قىلىش ۋە ئوبوروت قىلىشتا زور تۈرتكىلىك رول ئوينىغۇسى.
</S>
<S ID=49625>
‏
</S>
</TEXT>
/BODY
/DOC