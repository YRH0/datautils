<DOC>
<DOCID>TIANSHAN.501418</DOCID>
<HEADER>
<CLASS>شىنجاڭ</CLASS>
<DATE>2016-02-24 17:06:43</DATE>
</HEADER>
<BODY>
<HEADLINE>
<S ID=15066>
دۆربىلجىن ناھىيەسىدىكى ئون مىڭغا يېقىن چارۋا تاغ ئارىسىدا قاپسىلىپ قالدى
</S>
</HEADLINE>
<TEXT>
<S ID=15067>
   جۇڭگو ئاخبارات تورى، دۆربىلجىن، 24-فېۋرال تېلېگىراممىسى: شىنجاڭ چۆچەك شەھەرلىك تاشيول ئىدارىسى دۆربىلجىن ناھىيەلىك شۆبە ئىدارىسىنىڭ 24-فېۋرال ئېيتىشىچە، كۈرەكلىك ئېلېۋاتوردا ئۇدا 30 سائەتلىك جاپالىق قۇتقۇزۇش خىزمىتىنى قانات يايدۇرۇش نەتىجىسىدە، چوڭقۇرلىقى بىر مېتىر كېلىدىغان يەتتە كېلومېتىر دائىرىدىكى چارۋا يولى ئېچىلغان.
</S>
<S ID=15068>
23-فېۋرال كېچىدە، تاغ ئارىسىغا قاپسىلىپ قالغان 16 مىڭ تۇياق چارۋىغا يەم-خەشەك يەتكۈزۈلۈپ، چارۋىلارنىڭ ئوزۇقلىنىش جەھەتتىكى قىينچىلىقى ھەل قىلىنغان. 
</S>
<S ID=15069>
    شىنجاڭ دۆربىلجىن ناھىيەسىنىڭ شەھەر ئەتراپى يېزىسى شىبەت كەنتىدىكى قىشلاق كەنت كومىتېتىدىن 150 كىلومېتر يىراقلىقتىكى تولى ناھىيەسىنىڭ ئۇت تېغى ئارىسىدا بولۇپ، بۇ قىشلاقتا 16 مىڭ تۇياققا يېقىن چارۋا بېقىلىدۇ.
</S>
<S ID=15070>
بۇلتۇر قىشتىن بۇ يىل باھارغىچە ئۇت تاغلىق رايونىدا ئاۋۋالقى يىللارغا قارىغاندا قار قېلىن ياغقان بولۇپ، يىغىلغان قار شامالىنىڭ ئۇچۇرتىشى ۋە قۇياش نۇرى ئاستىدا ئىنتايىن قېتىپ كەتكەن.
</S>
<S ID=15071>
 نۇرغۇن چارۋىلارنىڭ بۇ قاتقان قاردىن يول ئېچىپ مېڭىشى، ئوت-چۆپ يېيىشى تەسكە توختاپ ئۇزۇن مەزگىل ئاچ يۈرگەن.
</S>
<S ID=15072>
 قىشلاققا تۇتىشىدىغان چارۋا يولى پۈتۈنلەي تەبىئىي تاغ يولى بولغاچقا، چارۋا يولى قېلىن قار ئاستىدا قالغان، ھەتتا قىسمەن بۆلەكلەردىكى يىغىندى قارنىڭ قېلىنلىقى بىر مېتىرغا يەتكەن.
</S>
<S ID=15073>
بۇ خىل شارائىتتا ئاپتوموبىللار بىلەن يەم-خەشەك توشۇش مۇمكىنچىلىكى بولماي، چارۋىچىلار پەقەت تۆگە، ئاتلارغا ئارتىپ يەم-خەشەك توشۇشقا مەجبۇر بولغان. 
</S>
<S ID=15074>
    دۆربىلجىن ناھىيەلىك تاشيول تارماق ئىدارىسى كەنت كومىتېتىنىڭ قۇتقۇزۇش تېلېفونىنى تاپشۇرۇپ ئالغاندىن كېيىن ئالاقىدار تارماقلار بىلەن 22-فېۋرال چۈشتىن بۇرۇن بۇ چارۋا يولىدىكى يىغىلغان قارلارنى تازىلىغان، 23-فېۋرال كەچتە يەتتە كىلومېتىر دائىرىدىكى چارۋا يولى ئېچىلغان.
</S>
<S ID=15075>
شەھەر ئەتراپى يېزىلىق ھۆكۈمەت يەم-خەشەكلەرنى دەل ۋاقتىدا شىبەت كەنتىدىكى قىشلاققا  يەتكۈزگەن.
</S>
<S ID=15076>
كەنت كومىتېتىدىكى خىزمەتچى خادىملار يەم-خەشەكلەرنى 53 چارۋىچى ئائىلىگە تارقىتىپ بەرگەن. 
</S>
</TEXT>
/BODY
/DOC