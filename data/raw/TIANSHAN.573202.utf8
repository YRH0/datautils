<DOC>
<DOCID>TIANSHAN.573202</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-20 11:38:44</DATE>
</HEADER>
<BODY>
<HEADLINE>
<S ID=66244>
نامراتلارنىڭ ھەممىسى پايچىك بولۇپ، قىسقىغىنا يېرىم يىلدا ئۈنۈم يارىتىلىپ پايدا تەقسىملەپ بېرىلدى
</S>
</HEADLINE>
<TEXT>
<S ID=66245>
شىنجاڭ سېلىنما تەرەققىيات گۇرۇھى دېھقانلارنىڭ كىرىمىنى كۆپەيتىپ بېيىتىش ئۈچۈن، ‹‹نامراتلارنى يۆلەش كەپتىرى›› نى پەرۋاز قىلدۇردى
</S>
<S ID=66246>
 جاڭ لېي خەۋەر قىلىدۇ: قەشقەر شەھىرى يېڭىئۆستەڭ يېزىسى دۆڭئېرىق كەنتىدىكى نامرات ئاھالە ئابدۇقادىر روزى 12 – ئاينىڭ 11 – كۈنى ئەتىگەندە رەتلىك كىيىنىپ، كەنت ئاھالە كومىتېتىنىڭ قورۇسىغا كەلدى، بۈگۈن ئۇنىڭغا ۋە كەنتتىكى 300 نامرات ئائىلىگە نىسبەتەن پەۋقۇلئاددە بىر كۈن بولدى: يېرىم يىل تىجارەت قىلىش ئارقىلىق كەنتتىكى كەپتەر باقمىچىلىق شىركىتى بۈگۈن پايدا تەقسىملەپ بەرگەنىدى، ھالبۇكى ئۇلار پايچىكلار ئىدى.
</S>
<S ID=66247>
 بۇ كەپتەر باقمىچىلىق شىركىتى شىنجاڭ سېلىنما تەرەققىيات (گۇرۇھى) چەكلىك مەسئۇلىيەت شىركىتىدىكىلەرنىڭ ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› بويىچە كەنتتە تۇرۇپ خىزمەت قىلىشتا قولغا كەلتۈرگەن زور نەتىجىسى ئىدى.
</S>
<S ID=66248>
بۇ يىلنىڭ بېشىدا شىنجاڭ سېلىنما تەرەققىيات (گۇرۇھى) چەكلىك مەسئۇلىيەت شىركىتىنىڭ 3 – تۈركۈمدىكى كەنتتە تۇرۇشلۇق خىزمەت ئەترىتىدىكىلەر دۆڭئېرىق كەنتىگە كەلگەندىن كېيىن، بۇ كەنتتىكى ئەڭ قىيىن ئىشنىڭ نامراتلىقتىن قۇتۇلدۇرۇش جېڭى ئىكەنلىكىنى بايقىدى.
</S>
<S ID=66249>
ھەر خىل شارائىت چەكلىمىسى تۈپەيلىدىن ھازىرغىچە دېھقانلارنىڭ يېرىمى نامرات، ئۇنىڭ ئۈستىگە مۇۋاپىق بولغان نامراتلىقتىن قۇتۇلدۇرۇش يولىمۇ يوق ئىدى.
</S>
<S ID=66250>
 كەنتتە تۇرۇشلۇق خىزمەت ئەترىتىنىڭ باشلىقى، شىنجاڭ سېلىنما تەرەققىيات گۇرۇھىنىڭ مۇئاۋىن باش دىرېكتورى جېن دۇڭ كۆپچىلىككە باشلامچىلىق قىلىپ، بۇ قىيىنچىلىقنى ھەل قىلىشنى قارار قىلدى.
</S>
<S ID=66251>
ئۇلار تەكشۈرۈپ تەتقىق قىلىش، شۇنداقلا شىنجاڭ سېلىنما تەرەققىيات گۇرۇھىنىڭ مەبلەغ سېلىش، مەبلەغ يۈرۈشتۈرۈش ۋە كارخانىلارنىڭ تىجارەت باشقۇرۇشى جەھەتتىكى كەسپىي ئەۋزەللىكلىرىنى تولۇق جارى قىلدۇرۇش ئارقىلىق ئىشنى يەرلىكتىكى دېھقانلارنىڭ كەپتەر بېقىش ئەنئەنىسىدىن باشلاپ، كەپتەر باقمىچىلىقىنى نامراتلارنى دەل جايىدا يۆلەشنىڭ قورالى قىلدى.
</S>
<S ID=66252>
كۆپ تەرەپنىڭ تىرىشىشى نەتىجىسىدە، كەپتەر باقمىچىلىق شىركىتى قۇرۇلۇپ، نامراتلارنىڭ ھەممىسى پايچىكقا ئايلاندى، شىنجاڭ سېلىنما تەرەققىيات گۇرۇھى يۆلەش مەبلىغى بىلەن تەمىنلەپ، ھەر بىر ئائىلىگە 2373 يۈەندىن پاي دەسمايىسى سېلىپ بەردى.
</S>
<S ID=66253>
 بۇ يىلنىڭ كېيىنكى يېرىمىدا كەپتەر باقمىچىلىق شىركىتى تىجارەت باشلاپ، ھەر خىل قىيىنچىلىقلارنى يېڭىپ، تەدرىجىي تەرەققىي قىلىپ، يىل ئاخىرىدا پايدا ئالدى.
</S>
<S ID=66254>
شىركەتنىڭ كەنتتە تۇرۇشلۇق خىزمەت ئەترىتى كەنت پارتىيە ياچېيكىسى ۋە كەنت ئاھالە كومىتېتى بىلەن كېڭەشكەندىن كېيىن، پايچىكلارغا پايدا تەقسىملەپ بېرىشنى قارار قىلدى.
</S>
<S ID=66255>
 12 – ئاينىڭ 11 – كۈنى چۈشتىن بۇرۇن پايدا تەقسىملەپ بېرىلگەن نامراتلارنىڭ چىرايىغا كۈلكە يۈگۈردى، ئۇلار يېرىم يىل ئىچىدىلا 2000 يۈەندىن كۆپرەك پاي دەسمايىسى بىلەن 470 يۈەن پايدىغا ئېرىشىدىغانلىقىنى ئويلاپمۇ باقمىغانىدى.
</S>
<S ID=66256>
بۇ، كۆپچىلىكنىڭ ئىشەنچى ۋە قىزغىنلىقىنى زور دەرىجىدە ئاشۇردى، نۇرغۇن نامرات ئائىلە تەقسىملەپ بېرىلگەن پايدىسى بىلەن نەسىللىك كەپتەر سېتىۋېلىپ، ھويلا – ئاران ئىگىلىكىنى گۈللەندۈرىدىغانلىقىنى ئېيتتى، دەسلىپىدە بىر چەتتە قاراپ تۇرۇش پوزىتسىيەسىدە بولغان نامراتلارمۇ پاي قوشۇش ياكى كەپتەر باقمىچىلىق قوشۇنىغا ئەزا بولۇشنى تەلەپ قىلىشتى.
</S>
<S ID=66257>
 بۇ كەپتەر باقمىچىلىق شىركىتى باشتىلا زامانىۋى كارخانىنىڭ تىجارەت باشقۇرۇش ئەندىزىسىگە ئەمەل قىلىپ، نەسىللىك كەپتەرلەرنى كىرگۈزۈش، باقمىچىلىق تېخنىكىسىدىن تارتىپ پىششىقلاش، بازار ئېچىشقىچە مەملىكەت ئىچىدىكى مۇنەۋۋەر كارخانىلارنىڭ تەجرىبىسىنى قوبۇل قىلدى ھەم بۇ كارخانىلارغا تەكشۈرۈش ۋە ئۆگىنىشكە كۆپ قېتىم بىۋاسىتە باردى.
</S>
<S ID=66258>
 شىنجاڭ سېلىنما تەرەققىيات گۇرۇھى پارتكومىنىڭ شۇجىسى، باش مۇدىرى دۇ بېيۋېي شۇ كۈنى كەنتكە ئالايىتەن كېلىپ، پايدا تەقسىملەش يىغىنىغا قاتنىشىپ: بۇ يەرنىڭ كەپتەر بېقىش ئەنئەنىسى بار، ھازىر مەملىكەت ئىچىدە كەپتەر بازىرى ناھايىتى ياخشى بولۇۋاتىدۇ، كارخانىلارنىڭ پۈتۈن كەسىپ زەنجىرىنىڭ تەرەققىياتىنى قوللاپ، بىر كەسىپ بولۇپ شەكىللىنىپ، بىر جاينىڭ ئىقتىسادىغا تۈرتكە بولۇپ، ھەر مىللەت يۇرتداشلارنىڭ كىرىمىنى كۆپەيتىپ بېيىشىغا تۈرتكە بولۇپ، ھاللىق جەمئىيەتكە قەدەم قويۇشىغا ياردەم بېرىشىنى خالايمىز، دېدى.
</S>
<S ID=66259>
ئۇ يەنە ‹‹نامراتلارنى يۆلەش كەپتىرى››نىڭ ھەممە ئائىلىلەردە پەرۋاز قىلىشى ئۈستىدە ئىزدىنىدىغانلىقىنى بىلدۈردى.
</S>
</TEXT>
/BODY
/DOC