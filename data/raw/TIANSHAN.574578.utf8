<DOC>
<DOCID>TIANSHAN.574578</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-26 10:51:20</DATE>
</HEADER>
<BODY>
<HEADLINE>
<S ID=67632>
يېڭىسار ناھىيەلىك يەرلىك باج ئىدارىسى ئۈنۈملۈك تەدبىرلەر ئارقىلىق ‹‹ئىككى باج›› نىڭ ھەمكارلىقىنى كۈچەيتتى
</S>
</HEADLINE>
<TEXT>
<S ID=67633>
 قاسىمجان ئاۋۇت خەۋەر قىلىدۇ: يېڭىسار ناھىيەلىك يەرلىك باج ئىدارىسى ئۈنۈملۈك تەدبىرلەرنى قوللىنىپ، دۆلەت باج ئىدارىسى بىلەن مۇلازىمەتنى بىر گەۋدىلەشتۈرۈش، باج ئېلىش ۋە باشقۇرۇشتا ئۆز ئارا ياردەملىشىش، ئىجرا قىلىشتا ماسلىشىش، ئۇچۇردىن ئورتاق بەھرىمەن بولۇش قاتارلىق جەھەتلەردە بەلگىلىك نەتىجىگە ئېرىشتى.
</S>
<S ID=67634>
بۇنىڭ بىلەن، دۆلەت باج تارماقلىرى بىلەن يەرلىك باج تارماقلىرىنىڭ باج ئىشلىرىنى ھەمكارلىشىپ بېجىرىشى باج يىغىشتىكى يېڭى ھالەت بولۇپ قالدى.
</S>
<S ID=67635>
 يېڭىسار ناھىيەلىك يەرلىك باج ئىدارىسى بىلەن دۆلەت باج ئىدارىسى ‹‹ئۆز ئارا كۆزنەك ئېچىش، ئۆز ئارا خادىم ئەۋەتىش›› شەكلىدە ھەمكارلىشىپ ئىش بېجىرىپ، باج تاپشۇرغۇچىلارغا ‹‹بىر ئىشىكتىن كىرىپ، ئىككى ئىشنى تەڭ بېجىرىش››تەك مۇلازىمەت قولايلىقى ياراتتى؛ باج تاپشۇرغۇچىلارنىڭ ئىناۋەت دەرىجىسىنى باھالاش ۋە باج تاپشۇرغۇچىلارغا تەشۋىق ئېلىپ بېرىش، ئۇلارنى تەربىيەلەش جەھەتلەردە بىرلىكتە كۈچ چىقىرىپ، باج تاپشۇرغۇچىلارغا ئەلا مۇلازىمەت قىلدى؛ باج تىزىملاش ئۇچۇرىنى تولۇقلاش، ‹‹بىرلا ئورگاندا قوبۇل قىلىش، بىرلا يۈرۈش تىزىملاش ماتېرىيالى ئىشلىتىش، بىرلا باج نومۇرى ئارقىلىق باشقۇرۇش، بىرلا كىنىشكىنى ئورتاق ئىشلىتىش››تەك باج يىغىش ئۇسۇلىنى قوللاندى؛ چوڭ كارخانىلاردىن باج يىغىش خەۋپىنى باشقۇرۇش، باج يىغىشنى مەخسۇس تەكشۈرۈش، قانۇنغا خىلاپ تالون ياساش قىلمىشلىرىغا زەربە بېرىش، باجغا چېتىشلىق دېلولارنى تەكشۈرۈش قاتارلىق جەھەتلەردە بىرلەشمە ھەرىكەتنى قانات يايدۇرۇپ، باج يىغىشتىكى قانۇن ئىجراسىنى يەنىمۇ قېلىپلاشتۇردى.
</S>
<S ID=67636>
بۇلاردىن باشقا، ئۇلار يەنە باجغا مۇناسىۋەتلىك تۈرلۈك ئۇچۇرلاردىن ئوخشىمىغان نۇقتىدىن ئورتاق بەھرىمەن بولۇپ، ھەمكارلىشىپ باج يىغىشتىكى ئۇچۇر تورىنى شەكىللەندۈرۈپ، تەرتىپلەرنى زور دەرىجىدە ئاددىيلاشتۇردى.
</S>
</TEXT>
/BODY
/DOC