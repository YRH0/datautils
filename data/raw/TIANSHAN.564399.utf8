<DOC>
<DOCID>TIANSHAN.564399</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-11-11 17:41:34</DATE>
</HEADER>
<BODY>
<HEADLINE>
<S ID=58629>
روزغارچىلىق ئارقىلىق پۇل تېپىشنىڭ يولى كۆپ
</S>
</HEADLINE>
<TEXT>
<S ID=58630>
ئابدۇۋەر غاپپار
</S>
<S ID=58631>
 ‹‹جۇڭگولۇق ئوقۇغۇچى بىر يۈرۈش ئۆيدىن 6 مىليون يۈەنگە يېقىن پايدا ئالدى›› دېگەن خەۋەر يېقىندا كانادانى زىلزىلىگە سېلىپلا قالماي، يەنە جۇڭگو تاراتقۇلىرىنى جانلاندۇرۇۋەتتى.
</S>
<S ID=58632>
خەۋەردە مۇنداق دېيىلدى: ۋانكوۋېر گراي تۇمشۇق رايونىدىكى ئومۇمىي قىممىتى 57 مىليون كانادا دوللىرىلىق ھەشەمەتلىك توققۇز تۇرالغۇنى سېتىۋالغانلارنىڭ ھەممىسى ئوقۇغۇچى بولۇپ، ئۇلار مۈلۈك ئىگىسىنىڭ ئىسمى يېزىلىدىغان جايغا خەنزۇچە پىنيىن بىلەن ئىسمىنى يازغان.
</S>
<S ID=58633>
بۇنىڭ ئىچىدە جۇڭگولۇق بىر ئوقۇغۇچى بۇلتۇر 4 – ئايدا 7 مىليون 190 مىڭ كانادا دوللىرىغا بىر ھەشەمەتلىك تۇرالغۇ سېتىۋېلىپ، بۇ يىل 5 – ئايدا 5 مىليون 850 مىڭ يۈەن پايدىسىغا ساتقان.
</S>
<S ID=58634>
بۇ بىرقانچە جۇڭگولۇق ئوقۇغۇچىنىڭ ھازىر قەيەردىلىكى ئۈستىدە توختالماي تۇرايلى، مۇشۇنداق مالىيە باشقۇرۇش ئېڭى ۋە سودا ئېپى دۆلەت ئىچى – سىرتىدىكى نۇرغۇن مەبلەغ سالغۇچىنى خىجىل قىلىپ قويىدۇ، كۈنبويى ‹‹مەبلەغ سېلىشنىڭ خەتىرى بار، ئېھتىياتچان بولۇش كېرەك›› دېگەن سۆزنى ئاغزىدىن چۈشۈرمەيدىغان مەبلەغ سالغۇچىلار مەبلىغىنىڭ قىممىتى ئۈزلۈكسىز چۈشۈپ كېتىۋاتقانلىقىغا قاراپ تۇرۇش بىلەن بىللە، نەچچە ئون يىللىق مەبلەغ سېلىش تەجرىبىسىنىڭ بىرقانچە ئوقۇغۇچىغا يەتمىگەنلىكىدىن خۇرسىنىدۇ.
</S>
<S ID=58635>
بۇنىڭدىن كېيىن، چەت ئەلدە ئوقۇۋاتقان جۇڭگولۇق ئوقۇغۇچىلار بەلكىم يېڭى بىر نامغا، يەنى چەت ئەللەردىكى مەبلەغ سالغۇچىلار، دېگەن نامغا ئىگە بولۇپ قېلىشى مۇمكىن.
</S>
<S ID=58636>
 ھازىر پەن – تېخنىكىنىڭ تۈرتكىسىدە ئىجتىمائىي ئىشلار، ئىقتىساد ئۇچقاندەك تەرەققىي قىلدى، بازاردىمۇ ئوخشاشلا ئۆزگىرىش بولۇۋاتىدۇ، نوقۇل ھالدا ئىلگىرىكى تەجرىبىلەرگە ئەمەل قىلغاندا تېز ئايلىنىۋاتقان دەۋر چاقىغا يېتىشىپ ماڭغىلى بولمايدۇ، يۇقىرى تۇرمۇش رىتىمى مەبلەغ سالغۇچىلاردىن چوقۇم دەۋر بىلەن تەڭ ئىلگىرىلەپ، سىناپ بېقىشقا جۈرئەت قىلىشنى ئۆگىنىۋېلىشنى تەلەپ قىلىدۇ.
</S>
<S ID=58637>
چەت ئەلدە ئوقۇۋاتقان جۇڭگولۇق ئوقۇغۇچىلارنىڭ مىسالى بازارنىڭ سىغدۇرۇشچانلىقى ۋە ئادىللىقىنى ئېنىق كۆرسىتىپ بەردى.
</S>
<S ID=58638>
ئۇنداقتا، روزغارچىلىققا مەبلەغ سېلىش، بايلىقنىڭ قىممىتىنى ئاشۇرۇشقا نىسبەتەن ئېيتقاندا، زادى قايسى يولنى تاللىغاندا مۇۋەپپەقىيەت قازانغىلى بولىدۇ؟
</S>
<S ID=58639>
نۇرغۇن مەبلەغ سالغۇچى بۇ مەسىلە ئۈستىدە ئۆمۈربويى ئىزدەندى، شۇنداقلا بۇ ئۇلارنىڭ داۋاملىق ئەمەلىيەتتىن ئۆتكۈزۈپ ئىزدىنىش نىشانى.
</S>
<S ID=58640>
شۇنداق دېيىشكە بولىدىكى، مەنپىي ئۆسۈم نىسبىتى دەۋرىدىكى مەبلەغ سالغۇچىلارنىڭ ھەر بىرىنىڭ بىر يۈرۈش بايلىقىنىڭ قىممىتىنى ئاشۇرۇش شەكلى بولىدۇ، سەل قاراش ئارقىدا قالدۇرىدۇ، ئارقىدا قېلىش پەرقنى كەلتۈرۈپ چىقىرىدۇ، ھالبۇكى پەرق شەخس ھەتتا ئائىلىنىڭ بەخت دەرىجىسىگە تەسىر كۆرسىتىدۇ.
</S>
<S ID=58641>
تۈرلۈك روزغارچىلىق يوللىرىنى ئانالىز قىلىپ، ئۆزىگە ماس كېلىدىغان روزغارلىق شەكلىنى تېپىش تولىمۇ زۆرۈر.
</S>
<S ID=58642>
 بانكا پۇل ئامانىتى، بانكا روزغارچىلىقى كىشىلەرگە ناتونۇش ئەمەس.
</S>
<S ID=58643>
ئۇلار ئەڭ كۆپ ئۇچرايدىغان، ئەڭ ئومۇملاشقان روزغارلىق شەكلى بولۇش سۈپىتى بىلەن ئەجدادلىرىمىزنىڭ ‹‹توخۇنى تۇخۇم تۇغدۇرىدىغان، تۇخۇمدىن چۈجە چىقىرىدىغان›› ئەنئەنىۋى شەكىل ئارقىلىق بايلىققا ئېرىشىپ، قىممەتنى ئاشۇرىدۇ.
</S>
<S ID=58644>
گەرچە دىرىگە كاپالەتلىك قىلىپ، خەۋپ – خەتەرنى ئازايتىدىغان بۇنداق مەبلەغ سېلىش ھەرىكىتىنىڭ پايدىسى ئاز، مەشغۇلاتى ئاددىي بولسىمۇ، لېكىن ئۇ يەنىلا ماھارەت تەلەپ قىلىدىغان بولۇپ، مەبلەغ سالغۇچىلار مۇۋاپىق كېلىدىغان ئامانەت ئۇسۇللىرىنى قوللىنىپ، مەبلەغ تەقسىماتىنى ئەلالاشتۇرۇشقا بولىدۇ.
</S>
<S ID=58645>
پايدا ئالغىلى بولمايدىغان مەزگىللەردە، بانكا پۇل ئامانىتى ئارقىلىق پايدا ئېلىشنىڭ مۇھىم تاللاش ئىكەنلىكىنى بايقاش تەس ئەمەس.
</S>
<S ID=58646>
 نەچچە يىللار ئىلگىرى پاي چېكىگە مەبلەغ سېلىش قىزىپ كەتكەنىدى.
</S>
<S ID=58647>
20 – ئەسىرنىڭ 90 – يىللىرىدىن بۇيان ‹‹پاي بازىرى››دا كۆپ قېتىم داۋالغۇش بولۇپ، بىر تۈركۈم بايلار بارلىققا كېلىش بىلەن بىللە، يەنە نۇرغۇن كىشى پاي بازىرىدا زىيان تارتتى.
</S>
<S ID=58648>
شۇڭا كىشىلەرگە شۇنى ئەسكەرتىمىزكى، پاي بازىرى خەتەرلىك، بىلمىسىڭىز بۇ بازارغا كىرمەڭ.
</S>
<S ID=58649>
 يېقىنقى ئىككى يىلنى پۇل مۇئامىلە روزغارچىلىقى تەرەققىياتىنىڭ باشلىنىشى دېيىشكە بولىدۇ.
</S>
<S ID=58650>
بۇ ئىككى يىلدا كىشىلەر ئەڭ قاتتىق بولغان پۇل مۇئامىلە نازارەتچىلىكىنى باشتىن كەچۈرگەندىن كېيىن، P2P پۇل مۇئامىلە روزغارچىلىق مەھسۇلاتى ئوڭۇشلۇق بازارغا سېلىنىپ، ئۆزىنى ئۆزى يېڭىلاشنى تاماملىدى.
</S>
<S ID=58651>
بىرقەدەر يۇقىرى پايدا ھەم جانلىق مەشغۇلات شەكلى ئۇنى ھازىرقى بازاردا ئەڭ ئالقىشلىنىدىغان روزغارچىلىق يولىغا ئايلاندۇردى.
</S>
<S ID=58652>
بۇنداق مۇھىتتا، پۇل مۇئامىلە مۇلازىمەت كەسپىنى يېتەكلەيدىغان ‹‹تەيخې›› بايلىق مەركىزىنىڭ خەۋپ – خەتەرنى كونترول قىلىش سىستېمىسىنى كۈچەيتىپ، باشقۇرۇش ئەندىزىسىنى قېلىپلاشتۇرۇپ، جان – دىل بىلەن مۇلازىمەت قىلىش نەتىجىسىدە، گاڭگىراپ قالغان نۇرغۇن مەبلەغ سالغۇچى تەدرىجىي روزغارچىلىقنىڭ قولايلىقلىقى ۋە پايدىسىنى بايقىدى.
</S>
<S ID=58653>
توققۇز يىل تىرىشچانلىق كۆرسىتىش نەتىجىسىدە، ‹‹تەيخې›› بايلىق مەركىزى خېرىدارلارنىڭ ئەڭ ئالقىشىغا ئېرىشكەن داڭلىق ماركىغا ئايلاندى.
</S>
<S ID=58654>
‹‹تەيخې›› بايلىق مەركىزىنىڭ مۇۋەپپەقىيەتلىرى پۈتكۈل پۇل مۇئامىلە روزغارچىلىق كەسپىدىكى ئىلگىرىلەش ۋە تەرەققىياتنى ئەكس ئەتتۈرۈپ بەردى.
</S>
<S ID=58655>
ئۇ نۇرغۇن ئەگرى – توقايلىقلارنى باشتىن كەچۈرگەندىن كېيىن يېڭىدىن بارلىققا كەلگەن روزغارچىلىق ئەندىزىسى بولۇش سۈپىتى بىلەن، مەبلەغ سالغۇچىلار ئۆزىنىڭ شەخسىي ئەھۋالىغا ئاساسەن مۇۋاپىق شەكىللەرنى تاللاپ ئۇنى سىناپ بېقىشقا بولىدۇ.
</S>
<S ID=58656>
دېمەك، ئەمەلىيەت ھەقىقەتنى سىنايدىغان بىردىنبىر ئۆلچەم.
</S>
<S ID=58657>
 پۇل تېپىش، پۇلنى باشقۇرۇش ئاسان ئەمەس.
</S>
<S ID=58658>
مەبلەغ سالغاندا دىرىنى ساقلاپ قېلىشنى بىرىنچى ئورۇنغا قويۇپ، ئىشەنچلىك ھەم پايدا ئالغىلى بولىدىغان مۇۋاپىق روزغارچىلىق شەكلىنى تاللاش ئەڭ مۇھىم.
</S>
<S ID=58659>
ئۆزىگە ئىشىنىپ، دادىللىق بىلەن سىناق قىلىپ، مەبلەغ باشقۇرۇشنى ئۆگىنىۋالغانلار ھەر قانداق چاغدا زىيان تارتمايدۇ.
</S>
</TEXT>
/BODY
/DOC