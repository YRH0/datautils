<DOC>
<DOCID>TIANSHAN.540342</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-08-10 17:34:06</DATE>
</HEADER>
<BODY>
<HEADLINE>
<S ID=38428>
مايتاغ نېفىت خىمىيە شىركىتى ئۈنۈمنىمۇ، كىرىمنىمۇ ئاشۇردى
</S>
</HEADLINE>
<TEXT>
<S ID=38429>
   ئوبۇلقاسىم قادىر خەۋەر قىلىدۇ: مايتاغ نېفىت خىمىيە شىركىتى خام نېفىت باھاسىنىڭ تۆۋەن بولۇشىدەك پايدىلىق پۇرسەتنى چىڭ تۇتۇپ، سەرپىياتنى تېجەپ ئۈنۈمنى ئاشۇرۇش خىزمىتىنى بوشاشماي ئىلگىرى سۈرۈپ، بىرلىك مەھسۇلات ئۈنۈمى ئارقىلىق كىرىمنى ئاشۇرۇپ، يىل بېشىدىن ھازىرغىچە كىرىمنى 17 مىليارد يۈەنگە، دۆلەتكە تاپشۇرغان باجنى 4 مىليارد 800 مىليون يۈەنگە يەتكۈزدى.
</S>
<S ID=38430>
   بۇ شىركەت ئۈنۈمنى ئاشۇرۇشتا ئىشنى ئالدى بىلەن سەرپىياتنى تېجەش ۋە تۆۋەن تەننەرخلىق خام ئەشيا كىرگۈزۈشتىن باشلاپ، ئىشلەپچىقىرىشنى ئەلالاشتۇرۇش ئارقىلىق بازارلىق مەھسۇلاتلارنى كۆپلەپ ئىشلەپچىقىرىپ، ئەشيا كىرگۈزۈش يوللىرىنى ئەلالاشتۇرۇپ، قازاقىستان نېفىتىنى كىرگۈزۈشكە ئەھمىيەت بېرىش بىلەن بىرگە، شىنجاڭدىكى نېفىتلىكلەر بىلەن زىچ ئالاقىلىشىپ، كۇچا ياقا نېفىتلىكى قاتارلىق نېفىتلىكلەرنىڭ نېفىتىنى زاۋۇتقا كىرگۈزۈپ پىششىقلاپ، بىرلىك مەھسۇلاتنىڭ تەننەرخىنى تۆۋەنلەتتى.
</S>
<S ID=38431>
نەتىجىدە زاۋۇتقا كىرگۈزۈلگەن نېفىت بۇلتۇرقى ئوخشاش مەزگىلدىكىدىن 582 مىڭ توننا، ئېتىلېن خام ئەشياسى 155 مىڭ توننا كۆپىيىپ، ئىشلەپچىقىرىلغان بېنزىن مىقدارى بۇلتۇرقى ئوخشاش مەزگىلدىكىدىن كۆرۈنەرلىك ئاشتى.
</S>
<S ID=38432>
ماي مەھسۇلاتلىرىنى تۇرۇبىدا توشۇش ئۇسۇلى ئارقىلىق تەننەرخى تۆۋەنلىتىلىپ، كىرىمنى %31.5 ئاشۇردى.
</S>
<S ID=38433>
ئېتىلېن زاۋۇتىنىڭ سەككىز پېچىنى بىرلا ۋاقىتتا يۈرۈشتۈرۈش سىنىقىنى مۇۋەپپەقىيەتلىك ئىشلەپ، ئېتىلېن پىششىقلاش مىقدارىنى بۇلتۇرقى ئوخشاش مەزگىلدىكىدىن %53.7؛ نېفىت ئايرىش مىقدارىنى بۇلتۇرقى ئوخشاش مەزگىلدىكىدىن %31.5 ئاشۇردى.
</S>
</TEXT>
/BODY
/DOC