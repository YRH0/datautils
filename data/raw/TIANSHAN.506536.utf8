<DOC>
<DOCID>TIANSHAN.506536</DOCID>
<HEADER>
<CLASS>شىنجاڭ</CLASS>
<DATE>2016-03-07 17:32:27</DATE>
</HEADER>
<BODY>
<HEADLINE>
<S ID=18160>
دۆلەتنىڭ «ئىنتېرنېت تورى» ھەرىكىتى پىلانىنىڭ تېزلىتىلىشىگە ئەگىشىپ، «تور ئۇچۇرلىرى بىخەتەرلىكى» ئىنتايىن مۇھىم بولۇپ قالدى
</S>
</HEADLINE>
<TEXT>
<S ID=18161>
   دۆلەتنىڭ «ئىنتېرنېت تورى» ھەرىكىتى پىلانىنىڭ تېزلىتىلىشىگە ئەگىشىپ، «تور ئۇچۇرلىرى بىخەتەرلىكى» ئىنتايىن مۇھىم بولۇپ قالدى.
</S>
<S ID=18162>
بۇ يىلقى مەملىكەتلىك ‹‹ئىككى يىغىن››دا، مەملىكەتلىك خەلق قۇرۇلتىيىنىڭ شىنجاڭلىق ۋەكىلى ئىنتېرنېت تورى ئۇچۇرلىرىنىڭ بىخەتەرلىكى توغرىسىدا پائال چارە-تەدبىر كۆرسەتتى.
</S>
<S ID=18163>
   نۆۋەتتە، ئىنتېرنېت تورى ئاممىنىڭ تۇرمۇشىغا زور قولايلىق ئېلىپ كېلىش بىلەن بىرگە، شەخس ئۇچۇرلىرىنىڭ ئاشكارىلىنىشىمۇ كۈنسىرى ئېغىلىشىۋاتقان بىر ئىجتىمائىي مەسىلە بولۇپ قالدى.
</S>
<S ID=18164>
مەيلى تور مۇلازىمەت كارخانىلىرىنىڭ ئابونتچىلارنىڭ ھەرىكىتىگە ئىز قوغلىشى ۋە ياكى يان تېلېفون يۇمشاق دېتاللىرىغا ئېرىشىشكىچە، ھەممىسىدە شەخسى ئۇچۇرلىرى ئاشكارىلىنىپ كېتىش خەۋپى مەۋجۇت.
</S>
<S ID=18165>
مەملىكەتلىك خەلق قۇرۇلتىيى ۋەكىلى مۇھتەبەر سادىق مۇنداق دېدى: ئىنتېرنېت تورى ئۇچۇرلىرى بىخەتەرلىكىنى كۈچەيتىش جىددىي مەسىلە بولۇپ قالدى.
</S>
<S ID=18166>
نۆۋەتتە، ئېلىمىزدە تېخى ئىنتېرنېت تورى ئۇچۇرلىرى بىخەتەرلىكىگە مۇناسىۋەتلىك مەخسۇس قانۇن ئېلان قىلىنمىدى، ئالاقىدار ماددىلار بەزى قانۇن ماددىلىرىدا تارقاق ھالەتتە بولغاچقا، كاپالەتلەندۈرۈش يېتەرسىز بولۇۋاتىدۇ.
</S>
<S ID=18167>
ئاممىنىڭ ئىنتېرنېت تورى ئۇچۇرلىرىنىڭ بىخەتەرلىكىگە بولغان تەلىپى ئەڭ يۇقىرى باسقۇچقا يەتتى. شۇڭا، ئىنتېرنېت تورى بىخەتەرلىكىگە مۇناسىۋەتلىك قانۇن - نىزاملارنى تۈزۈپ چىقىپ، تېزدىن يولغا قويۇشنى ئۈمىد قىلىمەن.
</S>
<S ID=18168>
    مۇھتەبەر سادىق يەنە مۇنداق دېدى: ئىنتېرنېت تورى بىخەتەرلىكى ۋە ئۇچۇر بىخەتەرلىكى يەنە كارخانىلارنىڭ مەۋجۇتلۇقىنىڭ مۇھىم كاپالىتى.
</S>
<S ID=18169>
شۇڭا، كارخانىلار تەشەببۇسكار بولۇپ، مەسئۇلىيەتنى ئۈستىگە ئېلىپ، توغرا بولغان بىخەتەر مەشغۇلات قىلىش قېلىپى، ھوقۇق چېكىنى باشقۇرۇش، بىخەتەرلىكنى باھالاش تۈزۈمى قاتارلىقلارنى تۈزۈپ چىقىشى كېرەك.
</S>
<S ID=18170>
بۇ كارخانىلارنىڭ ئۇچۇر بىخەتەرلىكىنى كاپالەتلەندۈرۈشتە ئورنىنى بېسىپ بولغىلى بولمايدىغان مۇھىم رولغا ئىگە.
</S>
</TEXT>
/BODY
/DOC