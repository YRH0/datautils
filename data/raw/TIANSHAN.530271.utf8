<DOC>
<DOCID>TIANSHAN.530271</DOCID>
<HEADER>
<CLASS>شىنجاڭ</CLASS>
<DATE>2016-06-27 10:55:24</DATE>
</HEADER>
<BODY>
<HEADLINE>
<S ID=31428>
كۆتەكلىك كەنت پارتىيە ياچېيكىسى ئون يىلدا مۆجىزە ياراتتى
</S>
</HEADLINE>
<TEXT>
<S ID=31429>
جۇ مىڭجۈن
</S>
<S ID=31430>
   تەكلىماكان قۇملۇقى بويىدىكى بوستانلىقتا ئىلگىرى كىشىلەر كېسەك ئۆيلەردە ئولتۇراتتى، كۆل سۈيى ئىچەتتى، توپا يولدا ماڭاتتى، 2005 – يىلى بۇ كەنتنىڭ كىشى بېشى ئوتتۇرىچە كىرىمى 1000 يۈەنگىمۇ يەتمەيتتى. يىراق – يېقىنغا داڭقى چىقىپ كەتكەن بۇ كەنتتە ئون يىلدىن كېيىن زور ئۆزگىرىش بولدى: كەنتتىكى 240تىن ئارتۇق ئائىلە داچىلاردەك يېڭى ئۆيلەرگە كۆچۈپ كىردى. 2015 – يىلى بۇ كەنتتىكى ئاھالىلەرنىڭ كىشى بېشى ئوتتۇرىچە كىرىمى 15 مىڭ 200 يۈەنگە، كەنتنىڭ كوللېكتىپ كىرىمى 680 مىڭ يۈەنگە يېتىپ، ئۇدا ئون نەچچە يىل قانۇنسىز دىنىي پائالىيەت، زوراۋانلىق، تېررورلۇق، چىرىكلىشىش دېلولىرى ۋە جىنايى ئىشلار دېلولىرى، دەرىجە ئاتلاپ ئەرز قىلىش دېلولىرى يۈز بەرمىدى. بۇ كەنت ئىلگىرى – كېيىن بولۇپ قەشقەر ۋىلايىتى ۋە ئاپتونوم رايون تەرىپىدىن ‹‹ئىلغار ئاساسىي قاتلام پارتىيە تەشكىلاتى››، ‹‹مىللەتلەر ئىتتىپاقلىقى – تەرەققىياتىدىكى ئۈلگىلىك كوللېكتىپ›› دېگەن شەرەپلىك ناملارغا ئېرىشتى. مۆجىزە ياراتقان بۇ كەنت مارالبېشى ناھىيەسىنىڭ سېرىقبۇيا بازىرىدىكى كۆتەكلىك كەنتىدۇر.
</S>
<S ID=31431>
ئىناق كەنت، بەختلىك كەنت ئاھالىلىرى
</S>
<S ID=31432>
   17 – ئىيۇن جۈمە كۈنى مۇخبىر كۆتەكلىك كەنتىگە كەلگەندە تۇنجى تەسىر قىلغىنى، كەنت ئاھالىلەر كومىتېتىنىڭ قورۇ تېمى ھەم كەنتكە چۈشكەن خىزمەت گۇرۇپپىسى يوق ئىدى. كەنت ئىشخانىسىنىڭ تېمىغا چوڭ بىر تاختاي تىكلەنگەن بولۇپ، ئۇنىڭغا ئۇيغۇرچە ۋە خەنزۇچە ‹‹قىيىنچىلىقىڭىز بولسا پارتىيە ياچېيكىسىنى ئىزدەڭ›› دېگەن خەت يېزىلغانىدى. كەنت ئاھالىلەر كومىتېتى ئالدىدىكى كىچىك گۈللۈك مەيداندا قاتار – قاتار چېنىقىش سايمانلىرى بولۇپ، مەيداننىڭ بىر چېتىگە كۆتەكلىك كەنتىنىڭ كەلگۈسى تەرەققىيات پىلانى خەرىتىسى تىكلەنگەنىدى.
</S>
<S ID=31433>
   ھەر جۈمە كۈنى پارتىيە، ئىتتىپاق ئەزالىرى ۋە ئاكتىپلار ئۆگىنىش قىلىدىغان كۈن بولۇپ، بۇ، قەشقەر ۋىلايىتىدىكى يېزا، كەنتلەردە خېلى بۇرۇنلا تۈزۈمگە ئايلانغان. كۆتەكلىك كەنت ئاھالە كومىتېتىنىڭ يىغىن زالى پارتىيە دەرسى ئاڭلىغىلى كەلگەن كەنت ئاھالىلىرى بىلەن لىق تولغان بولۇپ، مۇخبىر پارتىيە دەرسى ئاڭلىغىلى كەلگەنلەر ئىچىدە ياشلارنىڭ كۆپلۈكىنى كۆردى.
</S>
<S ID=31434>
   ھەر جۈمە كۈنى بۇ كەنتنىڭ بازار كۈنى ئىدى. ‹‹يازنىڭ ئۈچ ئىشى›› بىلەن ئالدىراش ۋاقىتلار بولسىمۇ، لېكىن بازار يايمىلار بىلەن تولغانىدى. مۇخبىر بۇ بازاردىكى يايمىچىلار ئارىسىدا نۇرغۇن خەنزۇ دېھقان بارلىقىنى بايقاپ، سۈرۈشتۈرۈش ئارقىلىق ئۇلارنىڭ يېقىن ئەتراپتىكى تۈەن – مەيدانلاردىن كەلگەنلىكىنى، ئۇلارنىڭ ھەر بازار كۈنى بۇيەردە يايما ئېچىپ ئوقەت قىلىدىغانلىقىنى بىلدى.
</S>
<S ID=31435>
   ئىچىملىك ساتىدىغان بىر يايما ئالدىدا مۇخبىر بىرنەچچە ئۇيغۇر دېھقان بىلەن بىر نەچچە خەنزۇ دېھقاننىڭ پاراڭلاشقاچ پىۋا ئىچىۋاتقانلىقىنى كۆرۈپ، ئۇلار بىلەن پاراڭلاشتى. ئەسلىدە بۇ خەنزۇ دېھقانلارنىڭ بەزىلىرى شۇ ئەتراپتىكى تۈەن – مەيدانلاردىن، بەزىلىرى شۇ كەنتتىن، ئۇيغۇر دېھقانلارنىڭ بەزىلىرى شۇ كەنتتىن، يەنە بەزىلىرى باشقا كەنتتىن ئىكەن. بازاردىكىلەر كۆپىنچە ئۆزئارا ئۇچۇر ئالماشتۇرىدىغان، تېرىقچىلىق ئەھۋالى توغرىسىدا پاراڭلىشىدىغان بولۇپ، مەيلى باقمىچىلىق ياكى تېرىقچىلىق جەھەتتە بولسۇن، كىمىكى بىرەر مەسىلىنى ئوتتۇرىغا قويسا، بىرسى ئۇنىڭغا ياخشى ئامال – چارە كۆرسىتىدىكەن.
</S>
<S ID=31436>
   كۆتەكلىك كەنتىنىڭ ئامانلىق ساقلاش مۇدىرى ئەنۋەر مەمەتنىڭ ئېيتىشىچە، ئۇ كىچىكىدىن تارتىپلا شۈەن گوجۇڭ بىلەن بىللە ئويناپ چوڭ بولغان بولۇپ، ئۇ چاغلاردا ئەنۋەر شۈەن گوجۇڭنىڭ ئانىسى پىشۇرغان قاتلىمىغا، شۈەن گوجۇڭ ئەنۋەرنىڭ ئانىسى ئۇيۇتقان قېتىققا ئامراق ئىكەن. كۆپ يىللاردىن بۇيان ئۇلار ئۆزئارا چۈشىنىشىپ، ئىچەكىشىپ كەتكەچكە، كىمنىڭ ئۆيىدە ئىش چىقسا، شۇنىڭغا ياردەم بېرىدىكەن.
</S>
<S ID=31437>
   تېخىمۇ كۆپ كەنت ئاھالىسىنى ئەمەلىي نەپكە ئېرىشتۈرۈش ئۈچۈن، كۆتەكلىك كەنتى ھەر يىلى كوللېكتىپنىڭ 650 مىڭ يۈەن ئىقتىسادىي كىرىمىنىڭ ھەممىسىنى ئاممىغا مۇلازىمەت قىلىش ۋە قىيىنچىلىقى بار ئاممىغا ياردەم قىلىشقا ئىشلەتكەندىن سىرت، يەنە بىر قاتار خەلققە نەپ يەتكۈزۈش سىياسەتلىرىنى يولغا قويۇپ، كەنتتىكى ئالىي مەكتەپ، ئوتتۇرا تېخنىكوم ۋە ئىچكىرى ئۆلكىلەردىكى شىنجاڭ تولۇق ئوتتۇرا سىنىپلىرىغا ئۆتكەن ئوقۇغۇچىلارغا 1000 يۈەندىن 4000 يۈەنگىچە ئوخشىمىغان دەرىجىدە ئوقۇش ياردەم پۇلى، قازا قىلغان كەنت ئاھالىلىرىنىڭ ئائىلىسىگە بىر قېتىمدا 1000 يۈەندىن 2000 يۈەنگىچە ھال سوراش پۇلى، 80 ياشتىن ئاشقان ياشانغانلارغا ھەر ئايدا نورمىدىن سىرت 50 يۈەن تۇرمۇش پۇلى بەرگەن، پۈتۈن كەنتتىكى دېھقانلار ئۈچۈن يېزا ھەمكارلىشىپ داۋالاش ھەققىنى تاپشۇرغان ھەم ئاپتوموبىل سېتىۋېلىپ، بازارلىق ئوتتۇرا مەكتەپتە ئوقۇۋاتقان ئوقۇغۇچىلارنى ھەقسىز توشۇغان. ھازىر كۆتەكلىك كەنتىدىكى ئاھالىلەرنىڭ تۇرمۇشى بارغانسېرى ياخشىلىنىۋېتىپتۇ.
</S>
<S ID=31438>
‹‹مۇشۇنداق كەنت رەھبەرلىك بەنزىسى بولغانلىقىدىن ئۆزىمىزنى تەلەيلىك ھېس قىلىمىز ھەم پەخىرلىنىمىز››
</S>
<S ID=31439>
   كۆتەكلىك كەنتىدە كەنت پارتىيە ياچېيكىسى، كەنت كادىرلىرى ۋە كەنت پارتىيە ئەزالىرى تىلغا ئېلىنسا، كەنت ئاھالىلىرى باشمالتىقىنى چىقىرىپ: مۇشۇنداق كەنت بەنزىسى ۋە كەنت كادىرلىرى بولغىنىدىن ئۆزىمىزنى تەلەيلىك ھېس قىلىمىز ھەم پەخىرلىنىمىز! كەنتتە يېڭىدىن كەنت ئاھالە كومىتېتى بازىسى، ئىستىراھەت مەيدانى قۇرۇش، ئەمىن ئۆي پىلانىنى يولغا قويۇش، قىيىنچىلىقى بار ئاممىدىن ھال سوراش قاتارلىق چوڭ – كىچىك ئىشلارنى يولغا قويغاندا، كەنت ئاھالىلىرى يىغىنى ئېچىلىپ، كەنت ئاھالىلىرىدىن پىكىر ئېلىنىدۇ. سورتلۇق ئۇرۇق تولۇقلىمىلىرى بىزگە ۋاقتىدا، تولۇق تارقىتىپ بېرىلگەندىن سىرت، يەنە كىشىلەرنىڭ نازارەت قىلىشىغا تاپشۇرۇلىدۇ. كەنت كادىرلىرى ۋە پارتىيە ئەزالىرى ھەر ئايدا ئۆيىمىزگە بىر – ئىككى قېتىم كېلىپ، قىيىنچىلىقلىرىمىزنى ھەل قىلىشىمىزغا ياردەم بېرىدۇ، دېدى. كەنت ئاھالىلىرى كەنت پارتىيە ياچېيكىسى ۋە كەنت كادىرلىرىنىڭ ھېكايىلىرىنى ئاغزى – ئاغزىغا تەگمەي سۆزلەپ بەردى.
</S>
<S ID=31440>
   ئىلگىرى 20 يىل كەنت پارتىيە ياچېيكىسىنىڭ شۇجىسى بولغان، يېشى 80دىن ئاشقان مامۇت ھېيت مۇخبىرغا مۇنداق دېدى: بۇ كەنت ‹‹ئاممىنىڭ ئىشىغا ئامما ئۆزى خوجا بولىدىغان›› دېموكراتىك باشقۇرۇشنى كەنتنى ئىدارە قىلىشنىڭ ئەڭگۈشتەرى قىلدى. كەنت رەھبەرلىك بەنزىسى ياخشى مەسلىھەتچى ۋە ياردەمچى بولۇپ، ھەممە ئىشتا ئاممىنى ئويلاپ، ئاممىغا تايىنىپ، ئاممىنىڭ مەنپەئىتىنى كۆزلىدى. ھازىر ‹‹ئىككىدە ياخشى بولۇش›› مېخانىزمى قېلىپلاشتۇرۇلۇپ، ‹‹تۆتنى كېڭىشىش، ئىككىنى ئاشكارىلاش››، ‹‹ھەر ئىشنى ئايرىم مۇزاكىرە قىلىش››، ‹‹ئۈچنى ئاشكارىلاش›› ۋە ‹‹كەنت قائىدىسى ۋە كەنت ئاھالىلىرى ئەھدىنامىسى›› قاتارلىق دېموكراتىك باشقۇرۇش تۈزۈملىرىنى قاتتىق ئەمەلىيلەشتۈرۈش بۇ كەنتنىڭ مۇقىم ئەندىزىسىگە ئايلاندى.
</S>
<S ID=31441>
   كۆتەكلىك كەنتىدە تۇرۇۋاتقىلى 30 يىل بولغان خې سىراۋ مۇخبىرغا مۇنداق دېدى: ھازىر كەنت ئاھالە كومىتېتى كەنت ئاھالىلىرى بېرىشنى ئەڭ خالايدىغان جايغا، كەنت كادىرلىرى كەنت ئاھالىلىرى كۆرۈشۈشنى ئەڭ خالايدىغان كىشىلەرگە، كەنت پارتىيە ئەزالىرى كەنت ئاھالىلىرىنىڭ ئەڭ يېقىن سىردىشىغا ئايلاندى. 2007 – يىلى ئۆيۈمگە ئوت كەتكەندە، كەنت پارتىيە ياچېيكىسىنىڭ شۇجىسى كەنت كادىرلىرىنى باشلاپ ئوتنى ئۆچۈرۈشۈمگە ياردەملەشتى، ئاندىن يەنە ئائىلەمدىكىلەرنى كەنت ئاھالىلەر كومىتېتىغا ئورۇنلاشتۇردى. كەنت پارتىيە ياچېيكىسىنىڭ ياردىمىدە ئۆيۈم ناھايىتى تېزلا سېلىنىپ، تۇرمۇشۇم نورماللاشتى، ئائىلىمىزدىكىلەر بۇنى مەڭگۈ ئېسىمىزدە ساقلايمىز.
</S>
<S ID=31442>
   ‹‹قىيىنچىلىقىڭىز بولسا پارتىيە ياچېيكىسىنى ئىزدەڭ›› دېگەن بۇ سۆز كۆتەكلىك كەنتىدە تامغىلا يېزىلىپ قالماستىن، بەلكى ھەر بىر كەنت ئاھالىسىنىڭ قەلبىگە ئورناشقان. كۆتەكلىك كەنتى سېرىقبۇيا بازىرىغا 40 كىلومېتىرچە كېلىدىغان بولۇپ، سۇ قىس ئىدى. كەنت پارتىيە ياچېيكىسى كۆپ قېتىم ئالاقىدار تارماقلار بىلەن ئالاقىلىشىپ ۋە كېڭىشىپ، 2 مىليون 500 مىڭ يۈەندىن ئارتۇق مەبلەغنى قولغا كەلتۈرۈپ، قۇدۇق كولاپ، توك سىمى تارتىپ، بېسىم تەڭشىگۈچ ئورنىتىپ، كەنت ئاھالىلىرىنىڭ كۆڭلىنى خاتىرجەم قىلدى. كەنت ئاھالىلىرىنىڭ كىرىمىنى ئاشۇرۇش مەسىلىسىنى ھەل قىلىش ئۈچۈن، كەنت پارتىيە ياچېيكىسى كەنت ئاھالىلىرىنى چىلان، ياڭاقنى ئاساس قىلغان ئالاھىدە باغۋەنچىلىكنى راۋاجلاندۇرۇشقا يېتەكلەپ، دېھقانلارنى باقمىچىلىق كەسپىي ھەمكارلىق كوپىراتىپى، دېھقانچىلىق ماشىنىلىرى كەسپىي ھەمكارلىق كوپىراتىپىغا قاتنىشىشقا رىغبەتلەندۈردى، 240 يۈرۈش ئەمىن ئۆي سېلىپ، مارالبېشى ناھىيەسىدىكى 186 كەنت ئىچىدە ھەممىدىن ئاۋۋال كەنت بويىچە ئىلگىرى سۈرۈش، كەنت ئاھالىلىرىنىڭ ھەممىسىنى قاپلاش، كەنت بويىچە يېڭى ئۆيلەرگە كۆچۈپ كىرىش نىشانىغا يەتتى. كەنت ئاھالىلىرى ھاياجانلانغان ھالدا: بەختلىك كۈنلەر ناھايىتى تېز ھەم تۇيۇقسىز كەلدى، دېدى.
</S>
<S ID=31443>
‹‹كىچىك ھەرىكەت›› ‹‹چوڭ ئىناقلىق›› ئېلىپ كەلدى
</S>
<S ID=31444>
   كۆتەكلىك كەنتى مارالبېشى ناھىيەسى بويىچە مىللەتلەر ئىتتىپاقلىقى – تەرەققىياتىدىكى ئىلغار كەنت بولۇپ، ئۇدا 15 يىل قانۇنسىز دىنىي پائالىيەت، زوراۋانلىق، تېررورلۇق دېلولىرى، چىرىكلىشىش دېلولىرى، جىنايى ئىشلار دېلولىرى، دەرىجە ئاتلاپ ئەرز قىلىش دېلولىرى يۈز بەرمىدى.
</S>
<S ID=31445>
   مۇخبىر كەنت پارتىيە ياچېيكىسىنىڭ شۇجىسى ئابلىكىم بىلەن پاراڭلاشقاندا، ئۇ: كەنت خىزمىتىنى ئالدى بىلەن كەنت ئاھالىلىرىگە قانۇن – تۈزۈم تەربىيەسى بېرىش ۋە مەنىۋى مەدەنىيلىك خىزمىتىدىن باشلىدۇق، تەشۋىقات كەنت ئاھالە كومىتېتىنىڭ تۈرلۈك خىزمەتلىرىنىڭ ئاساسى، تەشۋىقات خىزمىتى جايىدا ئىشلەنسە، ئاندىن باشقا خىزمەتلەرنى تېخىمۇ ياخشى قانات يايدۇرغىلى بولىدۇ، دېدى.
</S>
<S ID=31446>
   كۆتەكلىك كەنتىدىكى كادىرلارنىڭ ئۈلگىلىك، باشلامچىلىق رولى كەنتتىكى ئاممىغا تەسىر كۆرسەتكەچكە، كەنت ئاھالىلىرى كەنتنىڭ ئىجتىمائىي ئىناقلىقى ۋە مۇقىملىقىنى ئۆز ئىشى دەپ بىلىدىغان بولدى. كەنت پارتىيە ياچېيكىسىمۇ ئاممىنىڭ ئاكتىپلىقىنى تولۇق جارى قىلدۇرۇپ، كەنت بازىسىدىكى پائالىيەت ئەسلىھەلىرىدىن پايدىلىنىپ، ئاممىنى ۋاسكېتبول، ۋالىبول قاتارلىق تەنتەربىيە مۇسابىقىلىرىنى قانات يايدۇرۇشقا تەشكىللەپ، ئاممىنىڭ مەدەنىيەت تۇرمۇشىنى بېيىتتى. مەدەنىيەت – تەنتەربىيە پائالىيەتلىرىنى قانات يايدۇرغاندا، ئاممىنىڭ سۇبيېكتلىق رولىنى جارى قىلدۇرۇپ، ‹‹يېزا – قىشلاق مەدەنىيىتى››نى پائال يېتىلدۈرۈپ، پارتىيەنىڭ خەلققە نەپ يەتكۈزۈش سىياسەتلىرى، شىنجاڭغا نىشانلىق ياردەم بېرىۋاتقان ئۆلكە، شەھەرلەرنىڭ خالىس ياردىمى، دىن ئەسەبىيلىكىنىڭ زىيىنى، زوراۋان – تېررورچىلارنىڭ ئىنسانىيەت ۋە جەمئىيەتكە قارشى ۋەھشىي ماھىيىتى قاتارلىق مەزمۇنلارنى چۆرىدەپ، مەدەنىيەت – سەنئەت نومۇرلىرىنى دېھقانلارنىڭ ئۆزىگە تەييارلاتقۇزۇپ، سەھنىگە ئېلىپ چىقتى.
</S>
</TEXT>
/BODY
/DOC