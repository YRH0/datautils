<DOC>
<DOCID>TIANSHAN.493148</DOCID>
<HEADER>
<CLASS>خەلقئارا</CLASS>
<DATE>2016-01-26 12:15:33</DATE>
</HEADER>
<BODY>
<HEADLINE>
<S ID=5842>
رۇسىيەدە ‹‹لېنىنگرادنى قوغداش ئۇرۇشى››دىكى مەنزىرىلەر قايتا نامايان قىلىندى
</S>
</HEADLINE>
<TEXT>
<S ID=5843>
    خەلقئارا لىنىيەسى خەۋىرى: رۇسىيە «گېزىت خەۋەرلىرى»نىڭ 24-يانۋاردىكى خەۋىرىگە قارىغاندا، رۇسىيەنىڭ لېنىنگراد ئوبلاستى ۋولوسوۋو شەھىرىدە 23-يانۋار «لېنىنگرادنى قوغداش ئۇرۇشى» غەلىبىسىنىڭ 72 يىللىقىنى خاتىرىلەش پائالىيىتى ئۆتكۈزۈلگەن.
</S>
<S ID=5844>
نەچچە يۈزلىگەن رۇسىيە خەلقى ھەربىي فورمىلارنى كىيىپ، تەقلىدىي قوراللارنى كۆتۈرۈشۈپ، لېنىنگرادنى قوغداش ئۇرۇشىنىڭ كېيىنكى باسقۇچىدىكى سوۋېت ئارمىيەسىنىڭ گېرمانىيە ئارمىيەسى قامال قىلىۋالغان لىنىيەگە تۇيۇقسىز ھۇجۇم قىلغانلىقىدەك كۆرۈنۈشلەرنى قايتا نامايان قىلغان.
</S>
<S ID=5845>
    بۇ قېتىمقى خاتىرىلەش پائالىيىتىگە زور مىقدارىدا قورال، تانكا، ماشىنا، زەمبىرەك قاتارلىقلارغا تەقلىد قىلىنغان بۇيۇملار ئىشلىتىلگەن بولۇپ، ئىككى تەرەپ كەسكىن «تۇتۇشقان»، كۆرۈنۈشلەر تولىمۇ قىزىقارلىق بولغان.
</S>
<S ID=5846>
    ‹‹لېنىنگرادنى قوغداش ئۇرۇشى›› 2-دۇنيا ئۇرۇشىدىكى ئوق مەركىزى دۆلەتلەرنىڭ لېنىنگراد (ھازىرقى ساينت پېتېربۇرگ)نى ئىشغال قىلىش ئۈچۈن قوزغىغان ھەربىي ھەرىكىتى.
</S>
<S ID=5847>
1941-يىلى 4-ئايدا، گېرمانىيە ئارمىيەسى لېنىنگرادنىڭ سىرت بىلەن بولغان ئالاقىسىنى ئۈزۈپ تاشلاپ، لېنىنگرادقا ئومۇميۈزلۈك ھۇجۇم قىلغان.
</S>
<S ID=5848>
سوۋېت ئارمىيەسى 1944-يىلى 1-ئاينىڭ 27-كۈنى قايتۇرما ھۇجۇم قوزغاپ، گېرمانىيە ئارمىيەسىنىڭ مۇھاسىرىسىنى بۇزۇپ تاشلىغان.
</S>
<S ID=5849>
پۈتۈن لېنىنگرادنى قوغداش ئۇرۇشى مەزگىلىدە، 600 مىڭدىن ئارتۇق كىشى ئاچارچىلىق ۋە ھۇجۇمدا قازا قىلغان، پۈتۈن شەھەردىكى 3000دىن ئارتۇق قۇرۇلۇش ئۈزۈل-كېسىل ۋەيران بولغان.
</S>
<S ID=5850>
ھەر يىلى 1-ئاينىڭ ئاخىرىدا رۇسىيەنىڭ نۇرغۇن جايلىرىدا لېنىنگرادنى قوغداش ئۇرۇشىنى خاتىرىلەش پائالىيىتى ئۆتكۈزۈلىدۇ.
</S>
</TEXT>
/BODY
/DOC