<DOC>
<DOCID>TIANSHAN.545976</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-09-01 13:09:03</DATE>
</HEADER>
<BODY>
<HEADLINE>
<S ID=45033>
غۇلجا شەھىرى چېگرا ئاھالىلىرى بازىرى سودا رايونىدا چېگرا بازىرى جانلاندى
</S>
</HEADLINE>
<TEXT>
<S ID=45034>
   غۇلجا شەھىرى چېگرا ئاھالىلىرى بازىرى سودا رايونى بۇ يىل 7-ئايدا ئىشقا كىرىشتۈرۈلگەندىن بۇيان، مال-سېتىۋېلىش تىپىدىكى ساياھەت ئۆمەكلىرى بۇ يەرگە كېلىپ، چېگرا بازىرىنى جانلاندۇردى.
</S>
<S ID=45035>
   غۇلجا شەھىرى چىگرا ئاھالىلىرى بازىرى سودا رايونى غۇلجا پويىز ئىستانسىسى رايونى شىنفادى خەلقئارالىق مەيدانىغا جايلاشقان بولۇپ، 2014-يىلى ئاپتونوم رايونلۇق خەلق ھۆكۈمىتىنىڭ تەستىقى بىلەن قۇرۇلغان.
</S>
<S ID=45036>
2015-يىلى ئاپتونوم رايونلۇق چېگرا ئېغىزى ئىشخانىسى ۋە بىر تاموژنا، ئىككى تەكشۈرۈش پونكىتىنىڭ تەكشۈرۈپ ئۆتكۈزۈۋېلىشىدىن ئۆتكەن.
</S>
<S ID=45037>
نۆۋەتتە، جوڭگو تاموژنىسى تەكشۈرۈش-كارانتىن تارماقلىرى خىزمەتلەرنى نورمال ئىشلەۋاتقان بولۇپ، چېگرا ئاھالىلىرى بازىرى سودا رايونىدىكى قازاقىستانغا ئېكسپورت قىلىنىدىغان ماللار تەكشۈرۈلگەندىن كېيىن، قورغاس چېگرا ئېغىزىدا سېلىشتۇرۇلۇپ، چېگرىدىن ئۆتۈشكە رۇخسەت قىلىنىدىكەن.
</S>
<S ID=45038>
قازاقىستاندىن ئىمپورت قىلىنغان ماللار قورغاس چېگرا ئېغىزىدا تەكشۈرۈلگەندىن كېيىن، غۇلجا چېگرا ئاھالىلىرى بازىرى سودا رايونىدا سېلىشتۇرۇلۇپ ئۆتكۈزۈۋېلىنىدىكەن.
</S>
<S ID=45039>
بۇ قولايلىق تەدبىرلەر چېگرا ئاھالىلىرىنىڭ ھەمكارلىقىنى كۈچەيتكەن. قازاقىستان تاشقى سودا شىركىتىنىڭ ھەمكارلاشقۇچىسى زوقلى مۇنداق دېدى: «ئىلگىرىكىدىن كۆپ قولايلىق بولدى، ئىلگىرى غۇلجا شەھىرىدىن مال ئېلىپ، قورغاس تاموژنىسىدا تەكشۈرتۈپ ئوراپ قاچىلايتتۇق، ھازىر غۇلجا شەھىرىدىن ئالغان ماللار بىۋاسىتە قاچىلىنىپ، قازاقىستانغا ئەۋەتىلىدۇ».
</S>
<S ID=45040>
   نۆۋەتتە، غۇلجا پويىز ئىستانسىسى سودا چەمبىرىنىڭ كىيىم-كېچەك، قۇرۇلۇش ماتېرىياللىرى، ئائىلە جابدۇقلىرى، كۈندىلىك تۇرمۇش بۇيۇملىرى، ئېلېكتىرون ئۈسكۈنىلىرى، ئالاھىدە تاۋار، مىللىچە يېمەك-ئىچمەك، ساياھەت، مەدەنىيەت قاتارلىق 13 سودا تۈرىدە قۇرۇلۇش قىلىندى.
</S>
<S ID=45041>
تۈر قۇرۇلۇشىغا سېلىنغان ئومۇمىي مەبلەغ 4 مىليارد 500 مىليون يۈەندىن ئاشتى. ئومۇمىي قۇرۇلۇش كۆلىمى 1 مىليون 545 مىڭ كىۋادرات مېتىرغا يەتتى.
</S>
<S ID=45042>
بۇ يىل بارلىق سودا تۈرلىرىنىڭ ئارقا-ئارقىدىن ئىشقا كىرىشتۈرۈلۈشىگە ئەگىشىپ، غۇلجا شەھىرى چېگرا ئاھالىلىرى بازىرى سودا، مەدەنىيەت، ساياھەت، مال-سېتىۋېلىش، ئارام ئېلىش، كۆڭۈل ئېچىش بىر گەۋدىلەشكەن، دۆلەت ئىچى-سىرتىغا يۈزلەنگەن، ئوتتۇرا-ئاسىيا ۋە رۇسىيەگە تەسىر كۆرسىتىدىغان مۇھىم خەلقئارالىق سودا رايونىغا ئايلانغۇسى.
</S>
</TEXT>
/BODY
/DOC