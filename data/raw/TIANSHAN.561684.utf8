<DOC>
<DOCID>TIANSHAN.561684</DOCID>
<HEADER>
<CLASS>شىنجاڭ</CLASS>
<DATE>2016-11-02 10:47:21</DATE>
</HEADER>
<BODY>
<HEADLINE>
<S ID=56729>
قۇياش نۇرى چىرايلارنى يورۇتتى، ئىللىقلىق قەلبلەرنى سۆيۈندۈردى
</S>
</HEADLINE>
<TEXT>
<S ID=56730>
ئاساسىي قاتلامدىن كەلگەن ۋەكىللەر ئۆزگىرىش ئۈستىدە توختىلىپ، پارتىيەگە مىننەتدارلىقىنى بىلدۈردى
</S>
<S ID=56731>
‹‹پارتىيە ۋە ھۆكۈمەت ھەمكارلىق كوپىراتىپىمنىڭ ئېغىل – قوتان سېلىش، يەم – خەشەك سېتىۋېلىش، يايلىتىشنى توختىتىپ ئوت – چۆپ ئۆستۈرۈش ئىشلىرىغا 1 مىليون يۈەندىن ئارتۇق تولۇقلىما بەردى، پارتىيەنىڭ خەلققە نەپ يەتكۈزۈش سىياسىتىنىڭ شىنجاڭدا ئەمەلىيلەشتۈرۈلۈشى ھەمكارلىق كوپىراتىپىمنىڭ ئۈزلۈكسىز تەرەققىي قىلىشىغا تۈرتكە بولدى، دېھقان – چارۋىچىلار بۇنىڭدىن ھەقىقىي نەپ ئالدى، پارتىيەنىڭ پۇقرالارغا كۆڭۈل بۆلگەنلىكى ۋە غەمخورلۇق قىلغانلىقىغا چىن دىلىمدىن رەھمەت ئېيتىمەن››.
</S>
<S ID=56732>
  ۋەكىل، قۇتۇبى ناھىيەسى چۇرگۇل بازىرىدىكى بەختىخان ئوت – چۆپ، چارۋا مال تىجارىتى ھەمكارلىق كوپىراتىپىنىڭ كېڭەش باشلىقى بەختىخان قەزىز
</S>
<S ID=56733>
  ‹‹ھازىر يېزىلاردا ئەمىن تاپقۇزۇپ خەلقنى بېيىتىش ئۆيلىرى كۆپلەپ سېلىندى، كەنت يوللىرى ئاسفالتلاشتۇرۇلدى؛ يېزا يېڭىچە ھەمكارلىشىپ داۋالىنىش سۇغۇرتىسى پۇقرالارنى كېسەل كۆرسىتىش ئەندىشىسىدىن خالاس قىلدى، 14 يىللىق ھەقسىز مائارىپ بالىلارنى ياخشى تەربىيەلىنىش ئىمكانىيىتىگە ئىگە قىلدى، پارتىيەنىڭ ياخشى سىياسىتى پۇقرالارنى ياخشى كۈنگە ئېرىشتۈردى، ئاممىنىڭ قەلبى ئىللىقلىققا تولدى››.
</S>
<S ID=56734>
 ۋەكىل، قاغىلىق ناھىيەسى باغۋەنچىلىك پونكىتىنىڭ مۇئاۋىن باشلىقى مەريەمگۈل سايىت
</S>
<S ID=56735>
 ‹‹بىزنىڭ يۇرتتا ئىشلەشنى خالايدىغانلا بولسا، بىر ئىشچىنىڭ بىر قىشتا 10 مىڭ يۈەن كىرىم قىلىشىدا گەپ يوق.
</S>
<S ID=56736>
بۇنىڭدا ھەر دەرىجىلىك پارتكوم، خەلق ھۆكۈمەتلىرىنىڭ ئىشچىلارنى ماھارەت جەھەتتە تەربىيەلىگەنلىكىگە رەھمەت ئېيتىمىز.
</S>
<S ID=56737>
بۇ قېتىمقى دوكلاتتا يەنە خەلققە نەپ يەتكۈزىدىغان توققۇز چوڭ قۇرۇلۇشنىڭ يولغا قويۇلىدىغانلىقى ئوتتۇرىغا قويۇلۇپتۇ.
</S>
<S ID=56738>
پارتىيە رەھبەرلىكىدە، كۈنلىرىمىزنىڭ تېخىمۇ ياخشى بولىدىغانلىقىغا ئىشىنىمىز››.
</S>
<S ID=56739>
 ۋەكىل، بىڭتۈەن 7 – شى 131 – تۈەن 17 – لىيەندىن گاۋ شيۇلەن
</S>
<S ID=56740>
‹‹ھۆكۈمەت كەنتتە قۇرۇلغان ھەمكارلىق كوپىراتىپلىرىنى ھەر يىلى قەرز پۇل بېرىپ قوللىدى.
</S>
<S ID=56741>
بۇنىڭ بىلەن باقمىچىلىق ھەمكارلىق كوپىراتىپىم نوقۇل باقمىچىلىق بىلەنلا شۇغۇللىنىشتىن ھازىر ئىشلەپچىقىرىش بىلەن سېتىش بىرگەۋدىلەشكەن، مۈلكى 20 مىليون يۈەندىن ئاشقان ھەمكارلىق كوپىراتىپىغا ئايلاندى.
</S>
<S ID=56742>
دوكلاتتا يېزا ئىگىلىكىنى كۈچەيتىش، دېھقانلارغا نەپ يەتكۈزۈش، دېھقانلارنى بېيىتىش سىياسىتى تەكىتلىنىپتۇ.
</S>
<S ID=56743>
بىز يېزىدىن كەلگەن ۋەكىللەر دەل مۇشۇنىڭغا تەقەززا. بۇنىڭدىن قەلبىم بەخت تۇيغۇسىغا چۆمدى››.
</S>
<S ID=56744>
 ۋەكىل، ئۈرۈمچى شەھىرىنىڭ مىچۈەن – كۆكتاغ رايونى ياڭماۋگوڭ بازىرى ياڭماۋگوڭ كەنت ئاھالىلەر كومىتېتىنىڭ مۇدىرى جوۋ چېڭچۈەن
</S>
<S ID=56745>
‹‹پارتىيەنىڭ ياخشى سىياسىتىنىڭ يېتەكچىلىكىدە، جەنۇبىي شىنجاڭ يېزىلىرىدا ئالەمشۇمۇل ئۆزگىرىش بولدى.
</S>
<S ID=56746>
ھەر مىللەت ئاممىنىڭ بېيىش يوللىرى ماڭغانسېرى كېڭەيدى، تۇرمۇشى بارغانسېرى ياخشىلاندى، چىرايىغا كۈلكە يۈگۈردى.
</S>
<S ID=56747>
بىز پارتىيە بىلەن خەلق ئارىسىدا كۆۋرۈكلۈك رول ئويناپ، بۇ كاتتا قۇرۇلتايدىكى خۇش خەۋەر ۋە ياخشى سىياسەتلەرنى يۇرتداشلارغا يەتكۈزىمىز››.
</S>
<S ID=56748>
ۋەكىل، يوپۇغا ناھىيەلىك دېھقانچىلىق تېخنىكىسىنى كېڭەيتىش مەركىزىنىڭ ئالىي ئاگرونومى ئايگۈل نامەت
</S>
<S ID=56749>
(مۇخبىرلىرىمىز يۆ يەنيۈن، جاڭ لېي، لى ياڭ، يۈەن لېي، شى شىن، لى شىڭ)
</S>
<S ID=56750>

</S>
</TEXT>
/BODY
/DOC