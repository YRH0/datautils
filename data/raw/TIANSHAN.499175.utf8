<DOC>
<DOCID>TIANSHAN.499175</DOCID>
<HEADER>
<CLASS>خەلقئارا</CLASS>
<DATE>2016-02-19 13:21:35</DATE>
</HEADER>
<BODY>
<HEADLINE>
<S ID=13129>
كىم جوڭئۇن سۈنئىي ھەمراھ قويۇپ بېرىشتىكى تۆھپىكارلارنى تەقدىرلىدى
</S>
</HEADLINE>
<TEXT>
<S ID=13130>
    خەلقئارا لىنىيەسى خەۋىرى: چاۋشيەن ئەمگەك پارتىيەسىنىڭ ئورگان گېزىتى ‹‹ئەمگەك خەۋەرلىرى›› 19-فېۋرالدىكى خەۋىرىگە قارىغاندا، چاۋشيەننىڭ ئالىي رەھبىرى كىم جوڭئۇن 17-فېۋرال ‹‹پارلاق يۇلتۇز-4›› ناملىق سۈنئىي ھەمراھنى قويۇپ بېرىشكە قاتناشقان تۆھپىكارلارنى تەقدىرلەش يىغىنىنى رىياسەتچىلىك قىلىپ ئاچقان ھەمدە سۆز قىلىپ، بۇنىڭدىن كېيىن ئالەم بوشلۇقى ھەققىدىكى تەتقىقات ئىشلىرىنى تىرىشىپ تەرەققىي قىلدۇرۇشنى تەكىتلىگەن.
</S>
<S ID=13131>
    خەۋەردە دېيىلىشىچە، كىم جوڭئۇن 17-فېۋرال پيۇڭياڭ مانسۇدا يىغىن مەركىزىدە ‹‹پارلاق يۇلتۇز-4›› ناملىق سۈنئىي ھەمراھنى مۇۋەپپەقىيەتلىك قويۇپ بېرىشكە قاتناشقان خادىملارنى تەقدىرلەش يىغىنى ئېچىلغان، يىغىندا تۆھپىكارلارغا شەرەپ كىنىشكىسى ۋە مېدال تارقىتىپ بېرىلگەن.
</S>
<S ID=13132>
    كىم جوڭئۇن تەبرىك سۆزىدە مۇنداق تەكىتلىگەن: كەلگۈسىدىكى دۆلەتنىڭ ئالەم ئىشلىرىنىڭ تەرەققىياتىغا تۈرتكە بولۇش پەن-تېخنىكا ۋە ئىقتىسادنىڭ تەرەققىي قىلىشىغا باغلىق بولۇپ، ئىقتىساد بىلەن پەن-تېخنىكىنى تەرەققىي قىلدۇرۇش بىزنىڭ ئىستراتېگىيەلىك نىشانىمىز.
</S>
<S ID=13133>
دۆلەتنىڭ ئالەم ئىشلىرى تەرەققىياتى بەش يىللىق پىلانىنىڭ تەلىپى بويىچە، بىز ئالەم ئېچىش ئىشلىرىنى تېخىمۇ تىرىشىپ تەرەققىي قىلدۇرۇشىمىز كېرەك.
</S>
</TEXT>
/BODY
/DOC