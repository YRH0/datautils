<DOC>
<DOCID>TIANSHAN.497708</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-15 16:12:51</DATE>
</HEADER>
<BODY>
<HEADLINE>
<S ID=10826>
توقسۇ ناھىيەسى بۇلتۇر خەلققە ۋەدە بەرگەن 10 ئىشنى ئەمەلىيلەشتۈردى
</S>
</HEADLINE>
<TEXT>
<S ID=10827>
     ئىختىيارىي مۇخبىرىمىز نىياز ساتتار خەۋىرى: بۇلتۇر توقسۇ ناھىيەسى خەلق تۇرمۇشى قۇرۇلۇشىنى كۈچەيتىپ، خەلققە ۋەدە بەرگەن 10 ئەمەلىي ئىشنى ياخشى ئەمەلىيلەشتۇرۇپ، ئاممىنى تەرەققىيات نەتىجىلىرىدىن بەھرىمەن قىلدى.
</S>
<S ID=10828>
    توقسۇ ناھىيەلىك پارتكوم ۋە خەلق ھۆكۈمىتى ئىشقا ئورۇنلاشتۇرۇشنى ئالدىنقى ئورۇنغا قويۇشتا چىڭ تۇرۇپ، شەھەر-بازارلاردا 2356 ئادەمنى ئىشقا ئورۇنلاشتۇردى.
</S>
<S ID=10829>
101 كىلومېتىر يېزا-كەنت تاشيولى ياساپ، يېزا ئاپتوبوس بېكىتىدىن 40 نى قۇرۇپ، ئاممىنىڭ يول يۈرۈشىگە تېخىمۇ قولايلىق ياراتتى.
</S>
<S ID=10830>
3870 يۈرۈش ئەمىن تاپقۇزۇپ خەلقنى بېيىتىش ئۆيى، 528 يۈرۈش  پاراۋانلىق خاراكېتېرىدىكى ئىجارىلىك ئۆيى سېلىپ، شەھەر-يېزا ئاھالىلىرىنىڭ تۇرالغۇ شارائىتىنى ياخشىلىدى.
</S>
<S ID=10831>
كىچىك تىپتىكى ئېتىز-ئېرىق سۇ ئىشلىرى بويىچە نۇقتىلىق ناھىيە قۇرۇش تۈرىنى يولغا قويۇپ، 75 كىلومېتىر سۇ سىڭمەس ئۆستەڭ، 300 يۈرۈش يانداشما سۇ ئىنشائاتى قۇرۇلۇشى ياساپ، يۇقىرى ئۈنۈمدە سۇ تېجەش كۆلىمىنى 31 مىڭ مو كۆپەيتتى.
</S>
<S ID=10832>
بىر سۇ زاۋۇتىنى ئۆزگەرتىپ كېڭەيتىپ، سۇ بىلەن تەمىنلەش دائىرسىنى كېڭەيتىش، 65 كىلومېتىر سۇ تۇرۇببا يولىنى رېمونت قىلىش، 945 ئائىلىگە سۇ تۇرۇببىسى يەتكۈزۈش ئارقىلىق 5266 كىشىنىڭ ئىچىملىك سۇ بىخەتەرلىكى مەسىلىسىنى ھەل قىلدى.
</S>
<S ID=10833>
 سەككىز يېزا-بازاردىكى تولۇقسىز ئوتتۇرا مەكتەپنىڭ ئوقۇش-ئوقۇتۇش ۋە يانداشما قۇرۇلۇشىنى يولغا قويۇپ، توقسۇ تەجرىبە ئوتتۇرا مەكتىپىنى پۈتكۈزۈپ ئىشقا كىرىشتۈردى.
</S>
<S ID=10834>
53 كەنت بازىسنى ئۆزگەرتىش قۇرۇلۇشى ۋە 110 كەنتنىڭ دېھقان-چارۋىچىلار تەنتەربىيە چېنىقىش قۇرۇلۇشىنى تاماملىدى.
</S>
<S ID=10835>
ناھىيە بويىچە 365 مو كۆلەمدىكى باغ-ئورماننىڭ سېرىق تىكەنلىك پەرۋانىدىن مۇداپىئەلىنىش، باغ-ئورمانلاردىكى كېسەللىك ۋە زىيانداش-ھاشاراتلارنىڭ ئۇنىۋېرسال ئالدىنى ئېلىش، بىر تۇتاش تىزگىنلەش ئۈنۈمىنى ئاشۇرۇپ، دېھقانلارنىڭ ئەمگەك كۈچى ۋە ماددىي كۈچ سېلىنمىسىنى يەڭگىللەتتى.
</S>
<S ID=10836>
گۈزەل يېزا-كەنت قۇرۇش قۇرۇلۇشىنى مۇستەھكەملەپ، 20 كەنتنىڭ كەنت بويىچە ئىلگىرى سۈرۈش قۇرۇلۇشىنى تاماملىدى.
</S>
<S ID=10837>
870 نامرات ئائىلىنى نىشانلىق يۆلەپ، 691 ئائىلىدىكى 2726 ئادەمنى نامراتلىقتىن قۇتۇلدۇردى.
</S>
<S ID=10838>
شەھەر-يېزىلاردا 17 لىنىيە توك يولىنى ئۆزگەرتىش، بېسىم ئۆزگەرتىش سىم يولىدىن 213 كىلومېتىر تارتىش، ئېلېكتىر تورىنىڭ قاپلاش دائىرسىنى كېڭەيتىش ھەم دەرىجىسىنى ئۆستۈرۈش قاتارلىق قۇرۇلۇشلارنى زور كۈچ بىلەن ئېلىپ بېرىپ، خەلققە ئەمەلىي نەپ ۋە پايدا يەتكۈزدى.
</S>
</TEXT>
/BODY
/DOC