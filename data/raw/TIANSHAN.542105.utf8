<DOC>
<DOCID>TIANSHAN.542105</DOCID>
<HEADER>
<CLASS>مەملىكەت</CLASS>
<DATE>2016-08-17 17:30:55</DATE>
</HEADER>
<BODY>
<HEADLINE>
<S ID=40595>
بۇ يىلنىڭ ئالدىنقى يېرىمىدا ئېلىمىزنىڭ مۇلازىمەت سودىسى ياخشى تەرەققىي قىلدى
</S>
</HEADLINE>
<TEXT>
<S ID=40596>
   سودا مىنىستىرلىقى مۇنۇلارنى ئېلان قىلدى: بۇ يىلنىڭ ئالدىنقى يېرىمىدا ئېلىمىزنىڭ مۇلازىمەت سودىسى ياخشى تەرەققىي قىلىپ، ئۇدا ئالتە ئاي ئىككى خانىلىق ساندا ئېشىش ۋەزىيىتى ساقلاندى.
</S>
<S ID=40597>
ئالدىنقى يەتتە ئايدا مەملىكەت بويىچە چەت ئەللەرگە سېلىنغان مەبلەغ ئوخشاش مەزگىلدىكىدىن %60 ئېشىپ، ئېشىش نىسبىتى مۇقىملاشتى.
</S>
<S ID=40598>
سانلىق مەلۇماتتىن ئايان بولۇشىچە، بۇ يىلنىڭ ئالدىنقى يېرىمىدا ئېلىمىزىڭ مۇلازىمەت سودىسىدا ئىمپورت ئېكسپورت ئومۇمىي سوممىسى 2 تىرىليون 533 مىليارد 610 مىليون يۈەنگە يېتىپ، ئوخشاش مەزگىلدىكىدىن %21.5 ئاشقان، ئالدىنقى يېرىم يىلدا ئېلىمىزنىڭ مۇلازىمەت ئىمپورت ئېكسپورت ئومۇمىي سوممىسى ئۇدا ئالتە ئاي ئىككى خانىلىق سان بىلەن ئاشتى، بۇنىڭ ئىچىدە 3-ئايدىن 6-ئايغىچە ئېشىش نىسبىتى %20دىن يۇقىرى بولدى، مۇلازىمەت سودىسىنىڭ تاشقى سودىدا ئىگىلىگەن نىسبىتى %18.6گە يېتىپ، ئۆتكەن يىلدىكىدىن تۆت پوئىنت ئاشتى، سودا مىنىستىرلىقى مۇلازىمەت سودىسى مەھكىمىسىنىڭ مۇئاۋىن باشلىقى شۈ بو مۇنۇلارنى بىلدۈردى: يۇقىرى قوشۇلما قىممەت ئېكسپورتى تېزلىدى، ساياھەت مۇلازىمىتى ئىمپورتنىڭ كېڭىيىشىگە تۈرتكە بولغان ئاساسلىق ئامىل بولدى، ئېلىمىزدە تېلېگراف، كومپيۇتېر ۋە ئۇچۇر مۇلازىمىتى ئېكسپورت سوممىسى 81 مىليارد 160 مىليون يۈەنگە يېتىپ، ئوخشاش مەزگىلدىكىدىن %16.3 ئاشتى، پەرۋىش قىلىش ۋە رېمونت قىلىش مۇلازىمىتى، ئېلان مۇلازىمىتى، پۇل مۇئامىلە مۇلازىمىتىنىڭ ئېشىش نىسبىتى ئوخشاش مەزگىلدىكىدىن ئايرىم ئايرىم %35دىن ئارتۇق يۇقىرى بولدى، ئالدىنقى يېرىم يىلدا ئېلىمىزنىڭ مۇلازىمەت ئىمپورتىنىڭ ئېشىش سۈرئىتىنىڭ %30گە يېقىنلىشىشىدىكى ئاساسلىق ئامىل ساياھەت مۇلازىمىتى، ئەلۋەتتە بۇ ساياھەت ۋە چەتئەلدە ئوقۇشنى ئۆز ئىچىگە ئالىدىغان بولۇپ، ئوخشاش مەزگىلدىكىدىن %48 ئاشتى، سۇغۇرتا مۇلازىمەت ئىمپورتىنىڭ ئېشىش سۈرئىتى ئوخشاش مەزگىلدىكىدىن بىر ھەسسە تېز بولدى.
</S>
</TEXT>
/BODY
/DOC