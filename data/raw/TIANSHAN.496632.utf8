<DOC>
<DOCID>TIANSHAN.496632</DOCID>
<HEADER>
<CLASS>ئۈرۈمچى</CLASS>
<DATE>2016-02-09 16:49:04</DATE>
</HEADER>
<BODY>
<HEADLINE>
<S ID=10070>
ئۈرۈمچى شەھىرىدىكى قاتناش ساقچىلىرى چاغان مەزگىلىدە قاتناش بىخەتەرلىكىگە پۈتۈن كۈچى بىلەن كاپالەتلىك قىلدى
</S>
</HEADLINE>
<TEXT>
<S ID=10071>
(ماتېرىيال سۈرەت)
</S>
<S ID=10072>
    مۇخبىرىمىزسۈي يۈنيەننىڭيېقىندا ئۈرۈمچى شەھەرلىك ج خ ئىدارىسى قاتناش ساقچىلىرى تارماق ئەترىتىدىن ئىگىلىشىچە، چاغان مەزگىلىدە ئۈرۈمچى شەھىرىدىكى قاتناش ساقچىلىرى تارماقلىرى كۆپ خىل تەدبىر قوللىنىپ، قاتناشنىڭ بىخەتەرلىكىگە كاپالەتلىك قىلىش خىزمىتىنى پۈتۈن كۈچى بىلەن ياخشى ئىشلەپ، ئاممىغا بىخەتەر، راۋان، ئىناق يول قاتناش مۇھىتى يارىتىپ بەرگەن.
</S>
<S ID=10073>
    قاتناش ساقچىلىرى تارماقلىرى چاغان مەزگىلىدە يولدا ۋەزىپە ئىجرا قىلىش ۋە قانۇن ئىجرا قىلىش سالمىقىنى ئاشۇرۇپ، ھاراق ئىچىپ ئاپتوموبىل ھەيدەش ۋە ‹‹ئۈچنى نورمىدىن ئاشۇرۇش، بىردە چارچاش›› قاتارلىق قانۇنغا خىلاپ قىلمىشلارنى مەخسۇس تۈزەش سالمىقىنى نۇقتىلىق ئاشۇرغان.
</S>
<S ID=10074>
    ئامما سەپەر قىلغان ۋە نەرسە سېتىۋالغاندىكى قاتناش بېسىق يول بۆلەكلىرىدە، شەھەر رايونىدىكى قاتناش ساقچىلىرى نۇقتىلىق يول بۆلەكلىرىدە ساقچىلارنى قاراتمىلىق ھالدا ئورۇنلاشتۇرۇپ، ئاپتوموبىللارنى پۈتۈن كۈچى بىلەن تارقاقلاشتۇرۇپ، يولنىڭ راۋانلىقىغا كاپالەتلىك قىلغان، شەھەر ئەتراپىدىكى قاتناش ساقچىلىرىمۇ ساياھەت، چاڭغا تېيىلىش قاتارلىق كۆڭۈل ئېچىش پائالىيەتلىرىدە ئاسان توسۇلۇپ قالىدىغان، قاتناش ھادىسىسى كۆپ يۈز بېرىدىغان يول بۆلەكلىرىنى چارلاش، باشقۇرۇش، تىزگىنلەشنى كۈچەيتىپ، ئېغىر، پەۋقۇلئاددە زور قاتناش ۋەقەسى يۈز بېرىشىنىڭ ئالدىنى ئالغان.
</S>
<S ID=10075>
    ئامما ئارىسىدىكى نەزىر – چىراغ ئۆتكۈزۈش ۋە تىلەك تىلەش ۋە پانۇس بايرىمى، كوچا ئويۇنى قاتارلىق ئۆرپ – ئادەتلەردە، قاتناش ساقچىلىرى تارماقلىرى قاتناشنى راۋانلاشتۇرۇش لايىھەسىنى تۈزۈپ، ئىش ئورنىدا چىڭ تۇرۇپ ۋەزىپە ئىجرا قىلىشنى مۇۋاپىق ئورۇنلاشتۇرغان، قاتناش باشقۇرۇش، تىزگىنلەش تەدبىرلىرىنى قوللىنىپ، پائالىيەت سورۇنلىرى ئەتراپىدىكى يوللاردا ئېغىر قاتناش قىستاڭچىلىقى يۈز بەرمەسلىككە كاپالەتلىك قىلغان.
</S>
<S ID=10076>
    ئىگىلىنىشىچە، 3 – فېۋرالدىن 6 – فېۋرالغىچە يۇرتقا قايتىشنىڭ يۇقىرى پەللىسىدە، 12 –، 13 – فېۋرالدىكى يۇرتتىن قايتىشنىڭ يۇقىرى پەللىسىدە، 18 – فېۋرالدىكى ئوتتۇرا – باشلانغۇچ مەكتەپلەرنىڭ ئوقۇش باشلاش مەزگىلىدە، قاتناش بېسىق يول بۆلەكلىرىدە قاتناش ساقچىلىرىنى كۆپەيتىپ، قاتناشنىڭ يۇقىرى پەللىسىدىكى قوماندانلىق ۋە يولنى راۋانلاشتۇرۇش خىزمىتىنى پۈتۈن كۈچ بىلەن ياخشى ئىشلەيدىكەن.
</S>
</TEXT>
/BODY
/DOC