<DOC>
<DOCID>TIANSHAN.521289</DOCID>
<HEADER>
<CLASS>شىنجاڭ</CLASS>
<DATE>2016-05-05 11:53:16</DATE>
</HEADER>
<BODY>
<HEADLINE>
<S ID=27130>
بىز بىرلىكتە ئۆسۈپ يېتىلىۋاتىمىز
</S>
</HEADLINE>
<TEXT>
<S ID=27131>
 خوتەن پېداگوگىكا ئالىي تېخنىكومى توغرىسىدىكى چاتما خەۋەر(2)
</S>
<S ID=27132>
    ياڭ جيې خەۋەر قىلىدۇ: خوتەن پىداگوگىكا ئالىي تېخنىكومىغا كىرسىڭىز، ئوقۇتۇش بىناسىدىكى ‹‹ئىتتىپاق ئۆتۈش، سەمىمىي بولۇش، تىرىشچان بولۇش، ئىختىساسلىقلارنى يېتىشتۈرۈش›› دەپ يېزىلغان مەكتەپ تەلىمى كۆزگە چېلىقىدۇ. مەكتەپ ئىتتىپاقلىقنى مائارىپ ئىشلىرىدا ئالدىنقى ئورۇنغا قويۇپ، جەنۇبىي شىنجاڭدىكى بۇ ئالىي مەكتەپنىڭ ئوقۇتۇش مۇھىم نۇقتىسىنى گەۋدىلەندۈردى.
</S>
<S ID=27133>
   مەكتەپ تەبىئىي شارائىتى ناچار، جەمئىيەت ئەھۋالى مۇرەككەپ، دىن كەيپىياتى قويۇق بولغان خوتەن ۋىلايىتىگە جايلاشقان. لېكىن مەكتەپتىكى ھەر مىللەت ئوقۇتقۇچى، ئوقۇغۇچىلارنىڭ ئۆز ئارا ئۆگىنىش، بىللە ياشاش، بىللە پائالىيەت قىلىش، بىللە ئۆسۈپ يېتىلىش داۋامىدا مىللەتلەر ئىتتىپاقلىقى تەسىراتلىرى كۈچىيىپ، مىللەتلەر ئىتتىپاقلىقى گۈللىرى ھەر مىللەت ئوقۇتقۇچى، ئوقۇغۇچىلىرىنىڭ قەلبىدە بىخ سۈرۈپ، چېچەكلەپ، مېۋە بەردى.
</S>
<S ID=27134>
   18 – ئاپرېل چۈشتىن كېيىن، 2 – ياتاق بىناسىنىڭ 202 – ياتىقىدىكى سەككىز قىز دەرستىن چۈشۈپ ياتىقىغا قايتىپ كەلدى. بۇ تۆت مىللەتتىن بولغان قىز ئوقۇغۇچىلاردىن تەشكىللەنگەن بىر كىچىك كوللېكتىپ بولۇپ، بۇ قىزلار بالىلار مائارىپى ۋە سەنئەت مائارىپى ئىنستىتۇتلىرىنىڭ ئوخشاش بولمىغان ئۈچ يىللىقىدا ئوقۇيدۇ، ياتاق باشلىقىلىق ۋەزىپىسىنى ئالىي مەكتەپنىڭ 1 – يىللىقىدا ئوقۇيدىغان ليۇ تىڭتىڭ ئىسىملىك قىز ئۈستىگە ئالغان. ليۇ تىڭتىڭنى بۇ ۋەزىپىگە مەكتەپ تەيىنلىگەن بولماستىن، بەلكى ئۇنى ياتاقداشلىرى سايلاپ چىققانىدى. كورلىدىن كەلگەن بۇ قىزغىن قىز ئۆزىنىڭ ئۇسۇلى بىلەن ياتاقداشلىرىنىڭ ئىشەنچىسىگە ئېرىشكەنىدى.
</S>
<S ID=27135>
   ئارزۇگۈل ئالىم كۆپچىلىككە مېۋە – چىۋە، تاتلىق – تۈرۈملەرنى سۇنغاچ ياتاقداشلىرىنى تونۇشتۇرۇپ: ‹‹ھەممىمىز بىللە تۇرۇشقا كۆنۈپ كەتتۇق، بىز بىللە بازار ئايلىنىمىز، بىللە چاي ئىچكەن پاراڭلىشىمىز. تۇرانخاننىڭ يەنە بىر ئىسمى چياڭ ۋېي، مېنىڭ شياۋ شيەننۇ، ليۇ تىڭتىڭنى بولسا ليۇگۈلى دەپ چاقىرىمىز...››، دېدى. بۇ سەككىز ‹‹گۈل›› تار ياتىقىدا كۈلكە – چاقچاقلار بىلەن ئۇسسۇلغا چۈشتى.
</S>
<S ID=27136>
   خوتەن پېداگوگىكا ئالىي تېخنىكومىدا ھازىر بۇنداق ياتاقتىن 394 ى بار بولۇپ، 2000 دىن ئارتۇق ھەر مىللەت ئوقۇغۇچى بىللە تۇرۇپ، ئۆزئارا دوستلىشىپ، تولىمۇ خۇشال ئۆتىدۇ. تەبىئىي پەنلەر ئىنستىتۇتى، ماتېماتىكا ۋە ئۇچۇرچىلىق ئىنستىتۇتى قاتارلىق ئىنستىتۇتلاردا قانات يايدۇرۇلغان ئوقۇغۇچىلار رايىنى سىناپ تەكشۈرۈشتە، ئوقۇغۇچىلارنىڭ رازى بولۇش دەرىجىسى %98 تىن ئاشقان.
</S>
<S ID=27137>
   خوتەن پېداگوگىكا ئالىي تېخنىكومى ‹‹ئەتىگەندە 30 مىنۇت قوش تىلدا كىتاب ئوقۇش پائالىيىتى››نى ئۇزاق مەزگىل قانات يايدۇرغاندىن سىرت، شارائىتى پىشىپ يېتىلگەن ئالاقىدار كەسىپلەر بويىچە ئارىلاشما سىنىپ تەشكىللەپ ئۇقۇتۇشنى پائال ئىلگىرى سۈردى، شۇنداقلا ئىنستىتۇت، فاكۇلتېتلارنى بىرلىك قىلىپ، ئاز سانلىق مىللەت ئوقۇغۇچىلىرى ۋە خەنزۇ ئوقۇغۇچىلار سىنىپلىرىنى يېرىمدىن ئارىلاشتۇرۇپ ئارىلاشما سىنىپ تەشكىللەپ، بىللە كەچلىك مۇزاكىرە قىلىشقا، ئۆز ئارا ياردەم بېرىشكە ئورۇنلاشتۇرۇپ، ئۆگىنىش ئۈنۈمىنى يۇقىرى كۆتۈردى. 2015 – يىلى 9 – ئايدا ئوقۇش باشلانغاندىن كېيىن، مەكتەپ بويىچە 40 ئارىلاشما سىنىپ تەشكىللىنىپ دەرس ئۆتۈلدى.
</S>
<S ID=27138>
   ‹‹ئۆز ئارا ئۇچرىشىش كۆپەيگەندىن كېيىن چۈشىنىش، ئىشنىشمۇ بارا – بارا كۈچىيىپ، دەرسلەرگىمۇ يېتىشىۋالدىم. ئارىلاشما سىنىپتا دەسلەپتە دەرسلەرگە يېتىشەلمىگەنىدىم، لېكىن خەنزۇتىلى سەۋىيەم كۆرۈنەرلىك ئاشتى، ئۆگىنىشتىمۇ بارغانسېرى ئىلگىرىلەۋاتىمەن››، دېدى ماتېماتىكا ۋە ئۇچۇرچىلىق ئىنىستىتوتىنىڭ 2014 – يىللىق 7 – سىنىپىنىڭ ئوقۇغۇچىسى مۇنەۋۋەر مەترېھىميۈسۈپ.
</S>
<S ID=27139>
   مۇنەۋۋەرگە نىسبەتەن، مەكتەپتە تىل ئۆگىنىش ۋە ‹‹كىچىك ئەپەندىلەر››دىن تەلىم ئېلىش پۇرسىتى ئىنتايىن كۆپكەن. مەكتەپتە ھازىر 21 ئىجتىمائىي تەشكىلات بار، مەكتەپتىكى ئۈچتىن بىر قىسىم ئوقۇغۇچى ئىجتىمائىي تەشكىلاتلارغا قاتناشقان. ھەر مىللەت ئوقۇغۇچىلىرى ئىجتىمائىي تەشكىلاتلارنى ۋاسىتە، ئورتاق قىزىقىشنى باش تېما قىلىپ، ئوخشاش بولمىغان مىللەتلەرنىڭ مەدەنىيەت، ئۆرپ – ئادەتلىرىنى ئۆز ئارا تونۇشتۇرۇپ ۋە ئۆگىنىپ، ئويۇنلارنى رېپېتىتسىيە قىلىش، پۇل ئىئانە قىلىش قاتارلىق كۆپ مەزمۇنلۇق ئىجتىمائىي تەشكىلات پائالىيەتلىرىنى ئورتاق قانات يايدۇرۇپ، ھەمكارلىشىش، ئورتاق بەرپا قىلىش، ئورتاق نەپ ئېلىش سۇپىسىنى بەرپا قىلغان.
</S>
</TEXT>
/BODY
/DOC