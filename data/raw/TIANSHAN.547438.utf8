<DOC>
<DOCID>TIANSHAN.547438</DOCID>
<HEADER>
<CLASS>شىنجاڭ</CLASS>
<DATE>2016-09-05 17:01:31</DATE>
</HEADER>
<BODY>
<HEADLINE>
<S ID=46939>
ئۆمەرجان: تەنتەربىيە بىلەن ساياھەتنىڭ مۇكەممەل بىرىكىشىنى تېزلىتىش كېرەك
</S>
</HEADLINE>
<TEXT>
<S ID=46940>
جۇڭ شيۇلىڭ
</S>
<S ID=46941>
    بورتالا موڭغۇل ئاپتونوم ئوبلاستىنىڭ مۇئاۋىن باشلىقى ئۆمەرجان نۇغمان 3 – سېنتەبىر ‹‹2016 – يىللىق جۇڭگو تەنتەربىيە مەدەنىيىتى، تەنتەربىيە ساياھىتى تەرەققىياتى بويىچە باشلىقلار مۇنبىرى››دە ئاساسىي مەقسەت نۇتقىنى سۆزلەپ بولۇپ مۇخبىرنىڭ زىيارىتىنى قوبۇل قىلغاندا: بىز سايرام كۆلىنى ئايلىنىش تاشيول ۋېلىسىپىت مۇسابىقىسىدىن ئىبارەت سەرخىل مۇسابىقە پۇرسىتىنى چىڭ تۇتۇپ، بورتالا تەنتەربىيەسى بىلەن ساياھىتىنىڭ مۇكەممەل بىرىكىشىنى تېزلىتىمىز، دېدى.
</S>
<S ID=46942>
    بورتالا ئوبلاستى تەشەببۇس قىلغان ھەم ئون يىل مۇۋەپپەقىيەتلىك ئۆتكۈزۈلگەن تەنتەربىيە مۇسابىقە تۈرى سايرام كۆلىنى ئايلىنىش تاشيول ۋېلىسىپىت مۇسابىقىسى ‹‹2016 – يىللىق جۇڭگو تەنتەربىيە ساياھىتى بويىچە ئون سەرخىل مۇسابىقە تۈرى››نىڭ بىرى بولۇپ باھالاندى.
</S>
<S ID=46943>
بۇ ھەقتە ئۆمەرجان نۇغمان: بۇ شەرەپ بىزنىڭ بۇ مۇسابىقە تۈرىنى داۋاملىق ئۆتكۈزۈش ئىشەنچىمىزنى ئاشۇردى، شۇنداقلا بۇنىڭدىن كېيىنكى مۇسابىقىنى تېخىمۇ ياخشى ئۆتكۈزۈشىمىزگە تۈرتكە بولدى، دېدى.
</S>
<S ID=46944>
    ئۆمەرجان نۇغمان يەنە مۇنداق دېدى: يېقىنقى يىللاردىن بۇيان بورتالا ئوبلاستى جۇغراپىيەلىك ۋە بايلىق ئەۋزەللىكىگە تايىنىپ، ساياھەت ئىقتىسادىنى زور كۈچ بىلەن راۋاجلاندۇرۇپ، ئۇل ئەسلىھە ۋە مۇھىت ئاسراشقا زور كۈچ سەرپ قىلىپ، ساياھەت كەسپىنىڭ تەرەققىيات قەدىمىنى ئۈزلۈكسىز تېزلەتتى.
</S>
<S ID=46945>
2 مىليارد يۈەنگە يېقىن مەبلەغ سېلىپ، سايرام كۆلى مەركىزىي رايونىدا مال بېقىشنى چەكلەپ، چارۋىچىلىقتىن ئوتلاققا قايتۇرۇش، كۆل ئېكولوگىيەسى ۋە ئارىشاڭ سۇلۇق يېرىنى قوغداش، ئەسلىگە كەلتۈرۈش، دەريا ۋادىسى ئورمانچىلىق قۇرۇلۇشى قاتارلىق ئېكولوگىيەلىك مۇھىتنى قوغداش تۈرلىرىنى يولغا قويدى.
</S>
<S ID=46946>
بىز ئۈزلۈكسىز تىرىشىش ئارقىلىق، بورتالا ئوبلاستىنىڭ ساياھەتچىلىكىدە كۈچلۈك تەرەققىيات ۋەزىيىتىنى شەكىللەندۈردۇق.
</S>
<S ID=46947>
    ئۆمەرجان نۇغمان ئاخىرىدا مۇنداق دېدى: ‹‹ئىككى كۆرگەزمە››گە قاتنىشىش ئارقىلىق باشقا ۋىلايەت، ئوبلاست، ئىچكىرىدىكى ئۆلكە، شەھەر ۋە تەنتەربىيە تارماقلىرى بىلەن ھەمكارلىشىپ، بازارلاشتۇرۇپ مەشغۇلات قىلىش ئەندىزىسى ئۈستىدە پائال ئىزدىنىپ، تەجرىبە ئىگىلەپ، يېتەرسىزلىكلەرنى تۈگىتىپ، دۆلەت ۋە ئاپتونوم رايوننىڭ ئېتىبار بېرىش سىياسەتلىرىدىن پايدىلىنىشنى ئۈمىد قىلىمىز، بىزنىڭ سايرام كۆلىنى ئايلىنىش تاشيول ۋېلىسىپىت مۇسابىقىسىنى مەملىكەتلىك ئەڭ يۇقىرى سەۋىيەدىكى ئىشتىن سىرتقى مۇسابىقىگە ئايلاندۇرۇپ، تەنتەربىيە بىلەن ساياھەتنى مۇكەممەل بىرىكتۈرۈشنى ھەقىقىي ئىشقا ئاشۇرۇشقا ئىشەنچىمىز بار.
</S>
<S ID=46948>

</S>
</TEXT>
/BODY
/DOC