<DOC>
<DOCID>TIANSHAN.548560</DOCID>
<HEADER>
<CLASS>پەن – مائارىپ</CLASS>
<DATE>2016-09-08 15:46:01</DATE>
</HEADER>
<BODY>
<HEADLINE>
<S ID=47861>
پىچان ناھىيەسىدە ‹‹قوش تىل›› تەربىيەسى كۈچەيتىلگەچكە، خىزمەتلەر ئۈنۈملۈك ئىلگىرى سۈرۈلدى
</S>
</HEADLINE>
<TEXT>
<S ID=47862>
    مىجىت ئىبراھىم خەۋەر قىلىدۇ: پىچان ناھىيەسى يېقىندىن بۇيان ئاساسىي قاتلام كادىرلىرى ۋە رەھبىرىي كادىرلارنى ‹‹قوش تىل›› بىلىملىرى بويىچە تەربىيەلەشنى كۈچەيتىپ، خىزمەتلەرنىڭ ئوڭۇشلۇق ئىلگىرى سۈرۈلۈشىگە كاپالەتلىك قىلدى.
</S>
<S ID=47863>
    بۇ ناھىيە يېقىندىن بۇيان ‹‹قوش تىل›› تەربىيەسىنى يېزا – بازارلاردا خىزمەت قىلىۋاتقان ئىشچى – خىزمەتچىلەرنى يىللىق باھالاشنىڭ مۇھىم بىر تۈرى قىلىپ چىڭ تۇتتى.
</S>
<S ID=47864>
پىچان يېزىسىنىڭ ھوڭ كەنتىدىكى دېھقان ئەرشىدىن نىياز مۇنداق دېدى: ئىلگىرى ئىش بېجىرىش ئۈچۈن يېزىلىق ھۆكۈمەتكە بارغىنىمىزدا، خەنزۇ رەھبىرىي كادىرلار بىلەن پاراڭلىشىشتا تىل ئۇقمىغاچقا تولىمۇ قىينىلاتتۇق، ھازىر يېزىدىكى خەنزۇ رەھبىرىي كادىرلارنىڭ ھەممىسى دېگۈدەك ئۇيغۇرچە بىلىدىكەن، ئىش بېجىرىشىمىز بەكمۇ ئاسانلىشىپ كەتتى.
</S>
<S ID=47865>
    ئۇقۇشىمچە، 2012 – يىلىدىن بۇيان بۇ ناھىيەدىكى ناھىيە، يېزا، كەنتتىن ئىبارەت ئۈچ دەرىجىلىك پارتىيە تەشكىلاتلىرىدا 134 قارار، پارتىيە مەكتىپى ۋە يېزا ئىگىلىك رادىيو – تېلېۋىزىيە مەكتىپىدە 32 قارار كۇرس ئېچىلىپ، 356 ئاساسىي قاتلام كادىرى، 1686 ئىشچى – خىزمەتچى ‹‹قوش تىل›› بىلىملىرى بويىچە تەربىيەلەنگەن.
</S>
<S ID=47866>
يېزا – بازار، ئىدارە – ئورگانلاردىكى بۆلۈم باشلىقى دەرىجىلىكتىن يۇقىرى 103 رەھبىرىي كادىر شەھەرلىك، ئاپتونوم رايونلۇق پارتىيە مەكتىپىگە ‹‹قوش تىل›› بىلىملىرى بويىچە تەربىيەلىنىشكە ئەۋەتىلىپ تەربىيەلەنگەن.
</S>
<S ID=47867>
‏    
</S>
</TEXT>
/BODY
/DOC