<DOC>
<DOCID>TIANSHAN.496674</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-10 12:10:53</DATE>
</HEADER>
<BODY>
<HEADLINE>
<S ID=10148>
توقسۇ ناھىيەسىنىڭ ئۇنىۋېرسال ئىقتىسادىي كۈچى كۆرۈنەرلىك ئاشتى
</S>
</HEADLINE>
<TEXT>
<S ID=10149>
    ئىختىيارىي مۇخبىرىمىز مۇھەممەد تۇراپ خەۋىرى: توقسۇ ناھىيەسى " 12-بەش يىل"لىق پىلان مەزگىلدە مەركەزنىڭ شىنجاڭ خىزمىتى سۆھبەت يىغىنى ۋە ئاپتونوم رايوننىڭ جەنۇبىي شىنجاڭ خىزمىتى سۆھبەت يىغىنىنىڭ روھىنى قەتئىي ئەمەلىيلەشتۈرۈپ، ئەبەدىي ئەمىنلىك ۋە خەلقنى بېيىتىپ، ناھىيەنى قۇدرەت تاپقۇزۇش ئىستراتېگىيەسىنى ئىقتىسادىي خىزمەتلەرنىڭ پۈتۈن جەريانىغا سىڭدۈرۈپ، ناھىيەنىڭ ئۇنىۋېرسال ئىقتىسادىي كۈچىنى كۆرۈنەرلىك ئاشۇرۇپ، ناھىيە ئىقتىسادىنىڭ سىجىل راۋاجلىنىشىنى كۈچلۈك ئىلگىرى سۈردى.
</S>
<S ID=10150>
    ناھىيەنىڭ يەرلىك ئىشلەپچىقىرىش ئومۇمىي قىممىتى "11-بەش يىل"لىق پىلان مەزگىلىدىكى 1 مىليارد 698 مىليون يۈەندىن 3 مىليارد 530 مىليون يۈەنگە يېتىپ، يىلىغا ئوتتۇرا ھېساب بىلەن %13.2 ئاشتى، كىشى بېشىغا توغرا كەلگەن ئىشلەپچىقىرىش ئومۇمىي قىممىتى 10 مىڭ 462 يۈەندىن 19 مىڭ 503 يۈەنگە يەتتى.
</S>
<S ID=10151>
ئاممىۋىي مالىيە خامچوت كىرىمى 286 مىليون يۈەندىن 390 مىليون يۈەنگە يەتتى.
</S>
<S ID=10152>
"12-بەش يىل"لىق پىلان مەزگىلىدە پۈتۈن جەمىيەتنىڭ مۇقىم مۈلۈككە سالغان ئومۇمىي مەبلىغى 11 مىليارد124 مىليون يۈەنگە يېتىپ، "11-بەش يىل"لىق پىلان مەزگىلىدىكىنىڭ 5.7 ھەسسىسىگە باراۋەر كەلدى.
</S>
<S ID=10153>
كۇچا ئاقسۇ يۇقىرى سۈرئەتلىك تاشيولى، يېزا ئېلېكتىر تورىنى ئۆزگەرتىش، يېزىلاردا ئىچىملىك سۇنى ياخشىلاش قاتارلىق بىر قاتار قاتناش،سۇچىلىق، ئېنېرگىيە ۋە شەھەر-يېزا ئاممىۋى ئەسلىھەلەر قۇرۇلۇشى تۈرلىرىنى پۈتتۈرۈپ، ئۇل ئەسلىھەلەر،شەھەر-يېزىلارنىڭ قىياپىتى،خەلقنىڭ ئىشلەپچىقىرىش ۋە تۇرمۇش شارائىتىنى كۈرۈنەرلىك ياخشىلىدى.
</S>
<S ID=10154>
«خەلق تۇرمۇشى قۇرۇلۇشى يىلى»پائالىيىتىنى پائال قانات يايدۇرۇپ، خەلق تۇرمۇشى قۇرۇلۇشى تۈرىدىن 200نى يولغا قويۇپ،ناھىيە مالىيەسىنىڭ خەلق تۇرمۇشى چىقىمى ئادەتتىكى ئاممىۋى خامچوت چىقىمىدا ئىگىلىگەن نىسبىتى %79 گە يەتتى.
</S>
<S ID=10155>
جېجاڭ ئۆلكىسى لىشۈي شەھىرىنىڭ ساھەلەر بويىچە سالغان ياردەم مەبلىغى 347 مىليون يۈەنگە يېتىپ، ئەمىن تاپقۇزۇپ خەلقنى بېيىتىش قۇرۇلۇشى سالغان دېھقانلار ياخشى نەپكە ئېرىشتى.
</S>
<S ID=10156>
ھەر يىلى جەمئىيەتكە ۋەدە بەرگەن خەلققە نەپ يەتكۈزۈشكە دائىر ئەمەلىي ئىشلارنى پۈتۈنلەي تاماملىدى.
</S>
<S ID=10157>
نامراتلارنى يۆلەشكە سالغان مەبلەغ 29مىليون 240 مىڭ يۈەنگە يېتىپ،7424 ئائىلىدىكى 33 مىڭ 622 نوپۇس نامراتلىقتىن قۇتۇلدۇرۇلدى.
</S>
<S ID=10158>
شەھەر-بازارلاردا يېڭىدىن 12 مىڭ 700 كىشىنى ئىشقا ئورۇنلاشتۇرۇپ، ئىشسىزلىق نىسبىتىنى %3.5 ئىچىدە تىزگىنلىدى.
</S>
<S ID=10159>
"12-بەش يىل"لىق پىلان مەزگىلىدە شەھەر-بازار ئاھالىلىرىنىڭ كىشى بېشى كىرىمى ۋە دېھقان-چارۋىچىلارنىڭ كىشى بېشى ساپ كىرىمى ئايرىم-ئايرىم ھالدا 23 مىڭ 473 يۈەن ۋە 11 مىڭ 798 يۈەنگە يېتىپ،"11-بەش يىل"لىق پىلان مەزگىلىدىكىدىن ئايرىم-ئايرىم ھالدا 1.7ھەسسە ۋە 1.9 ھەسسە ئاشتى.
</S>
<S ID=10160>
سانائەت كارخانىلىرى 73 گە،كۆلەمدىن يۇقىرى سانائەت كارخانىلىرىدىن بەشى كۆپەيتىلىپ،سانائەت ئاشۇرۇلما قىممىتى 2 مىليون يۈەندىن 520 مىليون يۈەنگە يېتىپ،يىلىغا ئوتتۇرا ھېساب بىلەن %21.1 ئاشتى.
</S>
<S ID=10161>
يېزا ئىگىلىكىنىڭ ئۇللۇق ئورنى ئۈزلۈكسىز مۇستەھكەملىنىپ، "12-بەش يىل"لىق پىلان مەزگىلىدە يېزا ئىقتىسادى كىرىمى 1 مىليارد 580 مىليون يۈەندىن 3 مىليارد 403 مىليون يۈەنگە يېتىپ، "11-بەش يىل"لىق پىلان مەزگىلىنىڭ 2.1 ھەسسىسىگە باراۋەر كەلدى.
</S>
</TEXT>
/BODY
/DOC