<DOC>
<DOCID>TIANSHAN.524126</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-20 11:51:10</DATE>
</HEADER>
<BODY>
<HEADLINE>
<S ID=28644>
كۇچا ناھىيەسىدە ‹‹يول قاتناش بىخەتەرلىكى›› تەشۋىقاتى كۈچەيتىلدى
</S>
</HEADLINE>
<TEXT>
<S ID=28645>
    نىياز راھمان خەۋەر قىلىدۇ: ‹‹موتورلۇق قاتناش ۋاسىتىلىرىنى مەخسۇس تەرتىپكە سېلىپ تۈزەش ھەرىكىتى››نىڭ ئۈنۈمىنى ئاشۇرۇش ئۈچۈن، كۇچا ناھىيەلىك ج خ ئىدارىسى قاتناش ساقچىلىرى چوڭ ئەترىتى يېقىندىن بۇيان يېزا – بازار، كوچا باشقارمىلىرى ۋە ناھىيە بازىرىدىكى كىشىلەر توپلىشىدىغان كوچىلاردا ‹‹يول قاتناش بىخەتەرلىكى›› تەشۋىقاتى پائالىيىتىنى قانات يايدۇرۇپ، ياخشى ئىجتىمائىي ئۈنۈمگە ئېرىشتى.
</S>
<S ID=28646>
   پائالىيەت جەريانىدا، مۇناسىۋەتلىك ئورۇنلاردىن تەشكىللەنگەن تەشۋىقات – تەربىيە گۇرۇپپىسى شەھەر ئاھالىلىرى، دېھقان – چارۋىچىلارغا ‹‹جۇڭخۇا خەلق جۇمھۇرىيىتى يول قاتناش بىخەتەرلىكى قانۇنى››، ‹‹يولۇچىلار نىزامنامىسى››، ‹‹سىياسەت خاراكتېرلىك يېزا ئىگىلىك سۇغۇرتا بىلىملىرى››، ‹‹شىنجاڭ ئۇيغۇر ئاپتونوم رايونىنىڭ توكسىكلىت باشقۇرۇش چارىسى›› قاتارلىق مۇناسىۋەتلىك قانۇن – نىزاملارنى تەشۋىق قىلىش، نومۇر تاختىسى يوق موتورلۇق قاتناش ۋاسىتىلىرىگە نومۇر تاختىسى بېجىرىپ بېرىش، ھەيدەش كىنىشكىسى ئېلىشنىڭ تەرتىپلىرى ۋە تۈرلۈك قاتناش ۋاسىتىلىرى مۇلازىمىتىنى چۈشەندۈردى. يېقىنقى يىللاردا قوشنا ۋىلايەت(ئوبلاست)، ناھىيەلەردە يۈز بەرگەن ‹‹چوڭ قاتناش ھادىسىلىرى››نىڭ يۈز بېرىش سەۋەبىنى تەپسىلىي چۈشەندۈرۈش ۋە قاتناش ھادىسىسى ئەكس ئەتتۈرۈلگەن فىلىمنى قويۇپ بېرىش ئارقىلىق ئىبرەت تەربىيەسى ئېلىپ باردى. بۇ قېتىمقى تەشۋىقات – تەربىيە پائالىيىتىدە تارقىتىلغان يول قاتناش بىخەتەرلىكىگە ئائىت تەشۋىقات ۋەرەقىسى 10 مىڭ 500 پارچىگە، قانۇن – تۈزۈم بىلىملىرىدىن مەسلىھەت بەرگەنلەر 1224 كىشىگە، بۇ پائالىيەتتىن مەنپەئەتلەنگەن ئامما 20 نەچچە مىڭ ئادەم/قېتىمغا يەتتى.
</S>
<S ID=28647>
   ئۇقۇشىمچە، ناھىيەلىك قاتناش ساقچىلىرى چوڭ ئەترىتى بۇ يىل 3 – ئايدىن باشلاپ، 24 سائەت مۇقىم نۆۋەتچىلىك قىلىش، تەكشۈرۈشنى كۈچەيتىش ئارقىلىق موتورلۇق قاتناش ۋاسىتىلىرىنى تەرتىپكە سېلىپ تۈزەش ھەرىكىتىنى قانات يايدۇرغان، تەرتىپكە سېلىپ تۈزەش ھەرىكىتى داۋامىدا نومۇر تاختىسى يوق يول يۈرۈش، بىخەتەرلىك قالپىقى كىيمەي يول يۈرۈش، كىنىشكىسىز موتورلۇق قاتناش ۋاسىتىلىرىنى ھەيدەش قىلمىشلىرىنى نۇقتىلىق تەكشۈرۈپ، ناھىيەنىڭ قاتناش تەرتىپىنىڭ راۋان، بىخەتەر بولۇشىغا پۇختا ئاساس سالغان.
</S>
<S ID=28648>
‏
</S>
</TEXT>
/BODY
/DOC