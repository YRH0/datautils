<DOC>
<DOCID>TIANSHAN.567697</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-11-25 16:31:38</DATE>
</HEADER>
<BODY>
<HEADLINE>
<S ID=61659>
خىزمەت ئەترىتىدىكى كادىرلارنىڭ ياردىمىدە ‹‹قاغجىرىغان تۇپراق›› ‹‹سۇ›› غا قاندى
</S>
</HEADLINE>
<TEXT>
<S ID=61660>
 كامال جامال خەۋەر قىلىدۇ: غۇلجا شەھىرىگە بىۋاسىتە قاراشلىق ئورۇنلاردىن بۇ يىل ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى بويىچە 42 كەنت، 41 مەھەللىدە تۇرۇشلۇق خىزمەت ئەترىتىدىكى 609 كادىر خەلق تۇرمۇشىنى ياخشىلاشقا كۈچ سەرپ قىلىپ، غۇلجا شەھىرى ئاھالىلىرىگە ھەقىقىي نەپ يەتكۈزدى.
</S>
<S ID=61661>
 غۇلجا شەھىرىنىڭ بايانداي بازىرى سەندۈەن كەنتىدىكى تۇرسۇنجان يېقىندا قىزىنىڭ تويىغا كەنتتە تۇرۇشلۇق خىزمەت ئەترىتىنىڭ كادىرلىرىنى ئالاھىدە تەكلىپ قىلدى.
</S>
<S ID=61662>
خىزمەت ئەترىتىنىڭ گېپى چىقسا تۇرسۇنجاننىڭ قەلبى مىننەتدارلىق ھېسلىرىغا تولىدۇ.
</S>
<S ID=61663>
بۇ كەنتتە تۇرۇشلۇق خىزمەت ئەترىتىدىكى كادىرلار ئەھۋال ئىگىلەش جەريانىدا تۇرسۇنجاننىڭ ئولتۇرۇۋاتقان ئۆيىنىڭ كونىراپ كەتكەنلىكىنى، ئىقتىسادىي قىيىنچىلىقىنىڭ ئېغىرلىقىنى بىلگەندىن كېيىن مۇناسىۋەتلىك ئورۇنلار بىلەن ئالاقىلىشىپ ئۇنىڭغا ئەمىن ئۆي سېلىپ بەردى؛ مەكتەپ بىلەن ئالاقىلىشىپ ئۇنىڭ ئىككى بالىسىنىڭ ئوقۇش خىراجىتىنى كۆتۈرۈۋەتتى.
</S>
<S ID=61664>
تۇرسۇنجاننىڭ كالا بېقىش ئارزۇسى بارلىقىنى بىلگەندىن كېيىن ئۇنىڭغا بىر كالا ئېلىپ بەردى ھەمدە تۇرسۇنجاننىڭ دېھقانچىلىق ئىشلىرىغا تېخنىكا ۋە ئادەم كۈچى جەھەتتىن ياردەم بېرىپ، ئۇنىڭ نامراتلىقتىن قۇتۇلۇشىغا ياردەم قىلدى.
</S>
<S ID=61665>
 دادامتۇ يېزىسىنىڭ دادامتۇ كەنتىدە تۇرۇشلۇق خىزمەت ئەترىتى كەنتنىڭ يول قۇرۇلۇشى، نامراتلارنى يۆلەش – ئېچىش قۇرۇلۇشى قاتارلىق تۈرلەرگە 3 مىليون يۈەندىن ئارتۇق مەبلەغ ھەل قىلىپ بەردى.
</S>
<S ID=61666>
بىر يىلغا يېقىن ۋاقىتتا خىزمەت ئەترىتىدىكى كادىرلار 1000دىن ئارتۇق نامرات ئائىلە بىلەن تۇغقاندارچىلىق، ھەمكارلىق مۇناسىۋىتى ئورنىتىپ، ئۇلارنىڭ نامراتلىقتىن قۇتۇلۇشىغا ياردەم قىلدى.
</S>
<S ID=61667>
6774 نامرات ئائىلىگە 865 مىڭ يۈەن ھال سوراش پۇلى تارقاتتى.
</S>
<S ID=61668>
ئائىلىسى نامرات 126 ئوقۇغۇچىنىڭ ئوقۇش ياردەم پۇلى ئىلتىماس قىلىشىغا ياردەم بەردى.
</S>
<S ID=61669>
1600 كىشىدىن تەركىب تاپقان 133 ئاپەتتىن قۇتقۇزۇش ئەترىتى تەشكىللەپ، 22 مىڭ يۈەندىن ئارتۇق مەبلەغ توپلاپ، كەلكۈن ئاپىتىگە ئۇچرىغان 1980 ئائىلىگە ياردەم قىلدى.
</S>
<S ID=61670>
ئادەم ئىشلەتكۈچى ئورۇنلار بىلەن ئالاقىلىشىپ، 2000دىن ئارتۇق كىشىنى ئىشقا تونۇشتۇردى.
</S>
<S ID=61671>
10 مىڭغا يېقىن ئائىلىنى قوشۇمچە كەسىپ بىلەن شۇغۇللىنىشقا يېتەكلەپ، ئۇلارنىڭ كىرىمىنى ئاشۇرۇشىغا تۈرتكە بولدى.
</S>
<S ID=61672>
ئەمەلىي قوللىنىلىدىغان ھۈنەر – كەسىپلەر بويىچە 148 قارار كۇرس ئېچىپ نامرات ئائىلىلەرنىڭ پەرزەنتلىرىنى تەربىيەلىدى، 1480 ئىش ئورنى ھازىرلاپ، ئاممىنىڭ مەھەللىدىلا ئىشلەپ كىرىمىنى ئاشۇرۇشىغا تۈرتكە بولدى.
</S>
<S ID=61673>
مەھەللە، كەنتلەرنىڭ يىراقتىن ئوقۇتۇش ئەسلىھەلىرى بىلەن قاپلىنىش نىسبىتىنى %100كە يەتكۈزدى.
</S>
<S ID=61674>
ئاپتونوم رايوننىڭ ئەلگە نەپ يەتكۈزۈش تۈرلىرىنى ئەمەلىيلەشتۈرۈش خىزمىتىنى چىڭ تۇتۇپ، 103 خەلق تۇرمۇشى قۇرۇلۇش تۈرىنىڭ ئوڭۇشلۇق تاماملىنىشىغا كۈچ چىقاردى.
</S>
</TEXT>
/BODY
/DOC