<DOC>
<DOCID>TIANSHAN.498608</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-17 21:10:25</DATE>
</HEADER>
<BODY>
<HEADLINE>
<S ID=12356>
‹‹ھۈنەرۋەنلەر ئائىلىسى›› يېزا ئاياللىرىنى ئىشقا ئورۇنلاشتۇرۇپ بېيىشقا يېتەكلىدى
</S>
</HEADLINE>
<TEXT>
<S ID=12357>
   ئىختىيارىي مۇخبىرىمىز پولات ئامانيار خەۋەر قىلىدۇ: تېكەس ناھىيەسىنىڭ كۆكسۇ يېزىسى ‹‹ھۈنەرۋەنلەر ئائىلىسى›› قۇرۇپ، يېزا ئاياللىرىنى ماھارەت بويىچە تەربىيەلەپ بېيىشقا يېتەكلىدى.
</S>
<S ID=12358>
   كۆكسۇ يېزىسى تۈرلۈك يوللار ئارقىلىق 500 مىڭ يۈەن مەبلەغ توپلاپ، يېزا مەركىزىدە ‹‹ھۈنەرۋەنلەر ئائىلىسى›› قۇردى ۋە بىر تۈركۈم كەشتە تىكىش ماشىنىسى، تونۇر قاتارلىق ئەسلىھەلەرنى سېتىۋېلىپ، تېخنىكلارنى تەكلىپ قىلىپ، يېزا ئاياللىرىنىڭ ئالاھىدىلىكى ۋە قىزىقىشى بويىچە كەشتىچىلىك، پېچىنە – پىرەنىك پىشۇرۇش، تىككۈچىلىك، ناۋايلىق كەسىپلىرى بويىچە ھەقسىز تەربىيەلەپ، ئۇلارنى ئىگىلىك تىكلەش ۋە ئىشقا ئورۇنلىشىشقا يېتەكلىدى.
</S>
<S ID=12359>
   ‹‹ھۈنەرۋەنلەر ئائىلىسى››دە ئىشلەۋاتقان ئاينۇر مۇنداق دېدى: ‹‹ھۈنەرۋەنلەر ئائىلىسى›› قۇرۇلغاندىن كېيىن، بۇ يەرگە كېلىپ ئىشلەپ ئوبدان كىرىم قىلىۋاتىمەن.
</S>
<S ID=12360>
ھازىر ناۋايلىق گۇرۇپپىمىزدىكى تۆت ئايال ھەر كۈنى زاكاز بويىچە 500 – 600 نان ياقىمىز، نانلىرىمىز ناھىيە بازىرىدا سېتىلىپلا قالماي، يەنە غۇلجا شەھىرىدىمۇ سېتىلىدۇ، ئايلىق كىرىمىمىز 1500 يۈەندىن ئاشىدۇ.
</S>
<S ID=12361>
‏
</S>
</TEXT>
/BODY
/DOC