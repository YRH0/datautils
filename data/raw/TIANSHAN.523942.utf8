<DOC>
<DOCID>TIANSHAN.523942</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-19 16:17:40</DATE>
</HEADER>
<BODY>
<HEADLINE>
<S ID=28481>
يېڭىسار ناھىيەسى ‹‹گۈزەللىك قۇرۇلۇشى›› پائالىيىتى ئارقىلىق خانىم–قىزلارنى دەۋرنىڭ ئالدىدا مېڭىشقا يېتەكلىدى
</S>
</HEADLINE>
<TEXT>
<S ID=28482>
   ھۈسىيىن مەمتىمىن، نۇرگۈل شاھيۈسۈپ خەۋەر قىلىدۇ: زامانىۋى مەدەنىيەتنى ئەۋج ئالدۇرۇش ئۈچۈن يېقىندا يېڭىسار ناھىيەسىنىڭ ئوچار يېزىسى يۇقارقى يارباغ كەنتىدە ‹‹گۈزەللىك قۇرۇلۇشى›› مەدەنىيەت پائالىيىتى ئۆتكۈزدى.
</S>
<S ID=28483>
   يېڭىسار ناھىيەسى يېقىندىن بۇيان ‹‹خانىم – قىزلار ئائىلىسى››، ‹‹ئاياللار كومىتېتى››نىڭ رولىدىن پايدىلىنىپ، ‹‹8 – مارت›› خانىم – قىزلار بايرىمى، ئانىلار بايرىمى قاتارلىق بايراملاردا ‹‹يېزا، كەنت سەھنىسى››، ‹‹100 كۈنلۈك مەيدان پائالىيىتى›› ئۆتكۈزۈپ، ‹‹گۈزەللىك قۇرۇلۇشى – گۈزەل ئاياللاردىن بولۇپ، لاتاپىتىمىزنى نامايان قىلايلى›› باش تېمىسىدا پائالىيەتلەرنى قانات يايدۇردى. ئوچار، لومپا، ساغان، قىزىل قاتارلىق يېزا – بازارلار ئارقان تارتىشىش، ئۇزۇن چاچلىقلار مۇسابىقىسى، مىللىيچە كىيىم – كېچەك كۆرگەزمىسى، شېئىر دېكلاماتسىيە قىلىش، توي گىرىمى قىلىش مۇسابىقىسى، كوللېكتىپ توي، خانىم – قىزلارنىڭ قول ھۈنەر – سەنئەت بۇيۇملىرى كۆرگەزمىسى، مۇنەۋۋەر خانىم – قىزلارنى تەقدىرلەش پائالىيىتى قاتارلىق 100 مەيداندىن ئارتۇق ئىلغار مەدەنىيەتنى تارقىتىش پائالىيىتى ئۆتكۈزدى. ھەر ھەپتىدىكى ‹‹دېھقانلار پائالىيەت كۈنى››دىن پايدىلىنىپ، ئاياللارغا زامانىۋىلىق بىلەن مىللىي خاسلىق بىرلەشتۈرۈلۈپ تىكىلگەن يارىشىملىق كىيىم – كېچەكلەرنىڭ ئاسما رەسىملىرىنى تارقىتىپ بېرىپ، خانىم – قىزلارغا ئېسىل كىيىم – كېچەك مەدەنىيىتىمىزنى تەشۋىق قىلىپ، خانىم – قىزلارنى زامانغا لايىق چىرايلىق، مەدەنىي كىيىملەرنى كىيىپ، لاتاپەتلىك ھازىرقى زامان ئۇيغۇر خانىم – قىزلىرىدىن بولۇپ، دەۋرنىڭ ئالدىدا مېڭىشقا يېتەكلىدى.
</S>
<S ID=28484>
‏
</S>
</TEXT>
/BODY
/DOC