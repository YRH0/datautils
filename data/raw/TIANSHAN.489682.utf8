<DOC>
<DOCID>TIANSHAN.489682</DOCID>
<HEADER>
<CLASS>خەلقئارا</CLASS>
<DATE>2016-01-19 12:13:07</DATE>
</HEADER>
<BODY>
<HEADLINE>
<S ID=3659>
فىرانسىيە زۇڭتۇڭى ھوللاند فىرانسىيە ئىقتىسادىنىڭ جىددىي ھالەتكە كىرگەنلىكىنى جاكارلىدى
</S>
</HEADLINE>
<TEXT>
<S ID=3660>
  جۇڭگو ئاخبارات تورى 18-يانۋار تېلېگراممىسى: ئامېرىكا بىرلەشمە ئاگېنتلىقىنىڭ خەۋەر قىلىشىچە، شۇ يەر ۋاقتى 18-يانۋار، فىرانسىيە زۇڭتۇڭى ھوللاند فىرانسىيە ئىقتىسادىنىڭ جىددىي ھالەتكە كىرگەنلىكىنى جاكارلىغان.
</S>
<S ID=3661>
بۇنىڭ بىلەن بىر ۋاقىتتا، ئۇ يەنە نۆۋەتتىكى ۋەزىيەتنىڭ فىرانسىيەنىڭ ئىقتىسادىي، ئىجتىمائىي ئەندىزىسىگە ئۆزگەرتىش كىرگۈزۈش پەيتى ئىكەنلىكىنى ئېيتقان.
</S>
<S ID=3662>
  خەۋەردە دېيىلىشىچە، ھوللاند شۇ كۈنى سودا ساھەسىدىكى رەھبەرلەرگە يىللىق سۆز قىلغاندا يۇقىرىقىلارنى ئېيتقان، شۇنداقلا بىر قاتار ئىقتىسادىي تەدبىرلەرنى تۈزۈپ چىققان.
</S>
<S ID=3663>
ئۇ مۇشۇ تەدبىرلەر ئارقىلىق ئۇزۇن ۋاقىت بىر نۇقتىدا تۇرۇپ قالغان ئىقتىسادنىڭ ئېشىشىنى ئىلگىرى سۈرۈش بىلەن بىر ۋاقىتتا، ئۇزۇن مەزگىللىك ئىشسىزلىق مەسىلىسىنىڭ ئازىيىشىنى ئۈمىد قىلغان.
</S>
<S ID=3664>
   خەۋەردە دېيىلىشىچە، ھوللاند بالدۇرراق ئەمگەكچىلەرگە پايدىلىق ئىقتىسادىي ئەندىزىلەرنى تۇرغۇزۇپ، تېز سۈرەتتە تەرەققىي قىلىۋاتقان ئىقتىسادنىڭ يەر شارىلىشىشى ۋە تورلىشىشىغا ماسلىشىش لازىملىقىنى كۆرسەتكەن.
</S>
<S ID=3665>
   ئىگىلىنىشىچە، ھوللاندنىڭ تەكلىپلىرى ئىچىدە، كارخانىلارنى خىزمەتچى خادىم قوبۇل قىلىش، شۇنداقلا خىزمەتچىلەرنى تەربىيەلەشكە رىغبەتلەندۈرۈشكە ئائىت تەدبىرلەرمۇ بار ئىكەن.
</S>
</TEXT>
/BODY
/DOC