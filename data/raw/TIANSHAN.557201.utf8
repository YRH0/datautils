<DOC>
<DOCID>TIANSHAN.557201</DOCID>
<HEADER>
<CLASS>خەلقئارا</CLASS>
<DATE>2016-10-18 10:41:26</DATE>
</HEADER>
<BODY>
<HEADLINE>
<S ID=53787>
پۇتىن رۇسىيە تاراتقۇلىرىنى ئەسكەرتىپ، ھەممىڭلار ئامېرىكا نازارەت قىلىدىغان نىشان، دېدى
</S>
</HEADLINE>
<TEXT>
<S ID=53788>
   ھىندىستاننىڭ گوئادا كېسەك ئالتۇن دۆلەتلىرى رەھبەرلىرىنىڭ 8-قېتىملىق ئۇچرىشىشىغا قاتناشقان رۇسىيە زۇڭتۇڭى پۇتىن 16-ئۆكتەبىر بىللە بارغان رۇسىيە تاراتقۇلار ئۆمىكىنى ئەسكەرتىپ، ئۇلارنىڭ ئامېرىكا ئاخبارات تارماقلىرى تەرىپىدىن كۆزىتىلىۋاتقانلىقىنى ئېيتتى.
</S>
<S ID=53789>
پۇتىن: «ئامېرىكا ھەممىنى ئوغرىلىقچە ئاڭلايدۇ، كۆرىدۇ، ھەممىڭلارنىڭ بۇ خىل ‹ئالاھىدە مۇلازىمەت› ىڭلار ئۇلارنىڭ كۆزىتىش نىشانىدۇر» دېدى.
</S>
<S ID=53790>
   نەچچە ئامېرىكا ئەمەلدارىنىڭ يېقىندا ئاشكارىلىشىچە، ئامېرىكا مەركىزىي ئاخبارات ئىدارىسى ئاق ساراينىڭ بىر تەستىقىگە تەييارلىق قىلىۋاتقان بولۇپ، خاككېرلار ئارقىلىق رۇسىيەنىڭ «قارا ماتېرىيالى»غا ئالاقىدار ماتېرىياللارنى يىغىش ۋە ئېلان قىلىش ئارقىلىق، رۇسىيەنىڭ ئامېرىكا دېموكراتلار پارتىيەسىنىڭ ئېلېكتىرونلۇق خەت ساندۇقى سىستېمىسىغا «سۇقۇنۇپ كىرىپ» ھەم مەخپىي ماتېرىياللارنى ئاشكارىلاپ، ئامېرىكىنىڭ «دېموكراتىك سايلىمى» غا بۇزغۇنچىلىق قىلغانلىقىدىن ئۆچ ئالماقچى ئىكەن.
</S>
<S ID=53791>
   ئامېرىكىنىڭ مۇئاۋىن زۇڭتۇڭى جوئى بىدېن 14-ئۆكتەبىر مەملىكەتلىك رادىيو شىركىتى زىيارىتىنى قوبۇل قىلغاندا ئامېرىكىنىڭ رۇسىيەگە مەخپىي تور ئۇرۇشى ئېلان قىلىدىغانلىقىنى ۋاسىتىلىك ئىسپاتلىغان.
</S>
<S ID=53792>
   پۇتىن بۇنىڭغا ئىپادە بىلدۈرۈپ، بۇ ئامېرىكىنىڭ تۇنجى قېتىم باشقا بىر دۆلەتكە ئوچۇق-ئاشكارا ھالدا «ئالاھىدە يۇقىرى دەرىجىلىك» تور ھۇجۇمى تەھدىتى قىلىشى، دېدى.
</S>
<S ID=53793>
پۇتىن: «دەلىل-ئىسپاتلار شۇنى بىلدۈرىدۇكى، ئامېرىكا ھازىر پايلاپ يۈرىدۇ، بۇنىڭدىكى نىشان يوشۇرۇنچى رىقابەتچى دەپ قارالغان دۆلەتلەر بولۇپلا قالماي، يەنە يېقىن دوستلۇق مۇناسىۋىتىدىكى دۆلەتلەر، بۇ غەلىتە ئەمەس.
</S>
<S ID=53794>
بىردىنبىر ئوخشىمايدىغىنى، بۇ ئامېرىكىنىڭ تۇنجى قېتىم ئوچۇق-ئاشكارا ھالدا ئالاھىدە يۇقىرى دەرىجىلىك تور ھۇجۇمى تەھدىتىنى ئىقرار قىلىشى...
</S>
<S ID=53795>
بۇ خەلقئارا ئالاقە مىزانىغا ئۇيغۇن ئەمەس» دېدى.
</S>
</TEXT>
/BODY
/DOC