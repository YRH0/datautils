<DOC>
<DOCID>TIANSHAN.573204</DOCID>
<HEADER>
<CLASS>ئۈرۈمچى</CLASS>
<DATE>2016-12-20 11:40:04</DATE>
</HEADER>
<BODY>
<HEADLINE>
<S ID=66260>
ئۈرۈمچى خەلقئارا ئايروپورتىدا ‹‹يۈك–تاقىسى يوق يولۇچىلار تېز ئۆتۈش بىخەتەرلىك تەكشۈرۈش يولى›› تەسىس قىلىندى
</S>
</HEADLINE>
<TEXT>
<S ID=66261>
 يۈەن لېي، جاڭ جې خەۋەر قىلىدۇ: ئۈرۈمچى خەلقئارا ئاۋىياتسىيە شۆبە شىركىتى بىخەتەرلىك تەكشۈرۈش باش پونكىتى ھازىرقى تەكشۈرۈش بايلىقىدىن تېخىمۇ ئىلمى ۋە ئۈنۈملۈك پايدىلىنىش ئۈچۈن، 12 – ئاينىڭ 1 – كۈنىدىن باشلاپ T3 ئاۋىياتسىيە بىناسى A رايونىدا ‹‹يۈك – تاقىسى يوق يولۇچىلار تېز ئۆتۈش بىخەتەرلىك تەكشۈرۈش يولى›› تەسىس قىلدى.
</S>
<S ID=66262>
يۈك – تاقىسى يوق ياكى بىرلا قول سومكىسى، ئاسما سومكا قاتارلىق كىچىك تىپتىكى يۈك – تاق كۆتۈرۈۋالغان يولۇچىلار بۇ تېز سۈرئەتلىك تەكشۈرۈش يولىدىن ئالدىن ئۆتەلەيدۇ.
</S>
<S ID=66263>
 بۇ بىخەتەرلىك تەكشۈرۈش يولىغا روشەن كۆرسىتىش بەلگىسى ئورنىتىلغان بولۇپ، ھازىر ھەر كۈنى ئەتىگەنلىك بېسىق مەزگىلدە نۆۋەتچى ئايروپىلانلارغا ئولتۇرىدىغان يولۇچىلارغا ئېچىۋېتىلىدۇ.
</S>
<S ID=66264>
 ئۈرۈمچى خەلقئارا ئاۋىياتسىيە شۆبە شىركىتى بىخەتەرلىك تەكشۈرۈش باش پونكىتىنىڭ خىزمەتچىسى مۇنداق دېدى: ئىلگىرى يولۇچىلار ئۆچرەت بولۇپ بىخەتەرلىك تەكشۈرۈشتىن ئۆتكەندە، يۈك – تاقىسى قانچىلىك بولۇشتىن قەتئىينەزەر باشقا يولۇچىلار بىلەن بىللە ئۆچرەتتە تۇرغاچقا، تەكشۈرۈشتىن ئۆتۈش سۈرئىتى ئاستىلاپ كېتەتتى.
</S>
<S ID=66265>
يۈك – تاقىسى يوق يولۇچىلار تېز ئۆتۈش بىخەتەرلىك يولىنىڭ تەسىس قىلىنىشى يولۇچىلارنىڭ تېز سۈرئەتتە ئۆتۈش ئۈنۈمىنى ئاشۇرۇپ، ئۇلارنىڭ سەپەرگە چىقىشىغا تېخىمۇ قولايلىق يارىتىپ بەردى.
</S>
</TEXT>
/BODY
/DOC