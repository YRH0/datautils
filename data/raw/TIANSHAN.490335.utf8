<DOC>
<DOCID>TIANSHAN.490335</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-20 13:11:13</DATE>
</HEADER>
<BODY>
<HEADLINE>
<S ID=4092>
قۇمۇل شەھىرى زامانىۋى ئەشيا ئوبوروت بازىسى قۇرۇش قەدىمىنى تېزلەتتى
</S>
</HEADLINE>
<TEXT>
<S ID=4093>
 يۈسۈپ ئىسمائىل، ياسىمەنئاي ئالىم خەۋەر قىلىدۇ: قۇمۇل شەھىرى رايون ۋە قاتناش ئەۋزەللىكىدىن پايدىلىنىپ، ئەشيا ئوبوروت بازىسى ئامبىرى، يەتكۈزۈش مەركىزى، سودا مەركىزى قاتارلىق تۈرلەرنى يولغا قويۇپ، ئاپتونوم رايون ئىچى – سىرتىدىن ئەشيا ئوبوروت تۈرلىرىنى جەلپ قىلىپ، ئاپتونوم رايونىمىزدىكى مۇھىم زامانىۋى ئەشيا ئوبوروت مەركىزىنى بەرپا قىلدى.
</S>
<S ID=4094>
   قۇمۇل شەھىرىنىڭ غەربىگە جايلاشقان ‹‹شۇاڭدەن خېڭئەن›› ئەشيا ئوبوروت بازىسى ئۆلكە يولى 235 – لىنىيەسى ۋە لەنجۇ – شىنجاڭ تۆمۈريولىغا يېقىن بولۇپ، قاتناش بىلەن ئەشيا ئوبوروتىنىڭ مۇكەممەل بىرىكىشىنى شەكىللەندۈردى.
</S>
<S ID=4095>
پۈتكۈل ئەشيا ئوبوروتى بازىسىدا ئەشيا يىغىپ توپلاش، ياغاچ ماتېرىياللىرى، كونا ماللار، چارۋا سودىسى، ئۇچۇر مۇلازىمىتى كەسىپلىرى بىر گەۋدىلەشتۈرۈلۈپ، قۇمۇل ۋىلايىتىنىڭ چوڭ تىپتىكى ئۇنىۋېرسال ئەشيا ئوبوروت بازىرىغا ئايلاندى.
</S>
<S ID=4096>
   قۇمۇل شەھىرىگە ھازىر 12 چوڭ ئەشيا ئوبوروت كارخانىسى، 80 دىن ئارتۇق كىچىك ئەشيا ئوبوروت كارخانىسى ماكانلاشتى.
</S>
<S ID=4097>
قۇمۇل شەھىرى 13 – بەش يىللىق يىرىك پىلانغا ئاساسەن تۆمۈريول، تاشيولنى ئاساس قىلىپ، ئوتتۇرا ئاسىيا، غەربىي ئاسىيا ۋە دېڭىز بويى رايونلىرىغا يۈزلىنىپ، قۇمۇل شەھىرىنى مەملىكەتكە يۈزلەنگەن، ئەتراپتىكى رايونلارنىڭ ئەشيا ئوبوروتىغا تەسىر كۆرسىتىدىغان خەلقئارالىق ئەشيا ئوبوروت مەركىزىگە ئايلاندۇرۇشنى پىلانلىدى.
</S>
<S ID=4098>
‏
</S>
</TEXT>
/BODY
/DOC