<DOC>
<DOCID>TIANSHAN.515715</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-08 21:06:13</DATE>
</HEADER>
<BODY>
<HEADLINE>
<S ID=24161>
قەشقەر يېڭىشەھەر ناھىيەسىدە 200 مىڭ مو باغنىڭ ئەتىيازلىق پەرۋىشى ياخشى ئىشلەندى 
</S>
</HEADLINE>
<TEXT>
<S ID=24162>
  سابىرجان سىيىت خەۋەر قىلىدۇ: يېزا، كەنتلەردىكى مەخسۇس تەربىيەلەنگەن پەن – تېخنىكا خادىملىرى يېقىندا قەشقەر يېڭىشەھەر ناھىيەسىنىڭ باغچى يېزىسىدىكى ھەسەن ئىگەمبەردىنىڭ بەش مو يەردىكى مېۋىلىك كۆچەتلىرىنىڭ ياۋا شاخلىرىنى پۇتاپ، چاتاپ بەردى، ھەسەن ئىگەمبەردى بۇنىڭدىن تولىمۇ تەسىرلەندى.
</S>
<S ID=24163>
   قەشقەر يېڭىشەھەر ناھىيەسى خاس باغۋەنچىلىك كەسپىنى تەرەققىي قىلدۇرۇپ، دېھقانلارنىڭ كىرىمىنى ئاشۇرۇشنى چىڭ تۇتۇپ، مېۋىلىك كۆچەتلەرنى ئەتىيازلىق كېسەل ۋە ھاشارات زىيىنىدىن ساقلاش، كېسەلنىڭ ئالدىنى ئېلىش، باشقۇرۇش ۋە پەرۋىشنى كۈچەيتىپ، مېۋىگە كىرگەن كۆچەتلەردىن يۇقىرى ئىقتىسادىي كىرىم يارىتىشقا ئاساس سالدى.
</S>
<S ID=24164>
باغۋەنچىلىك مەھسۇلاتلىرىنىڭ بازىرىنى ئېچىش ۋە ئۇنى پىششىقلاشنى چىڭ تۇتۇپ، سۈپەتلىك مەھسۇلاتلارنى ماركا ئارقىلىق بازارغا يۈزلەندۈردى.
</S>
<S ID=24165>
بىر تۈركۈم تېخنىكلارنى ئاپتونوم رايونىمىز ئىچى ۋە ئىچكىرى ئۆلكىلەرگە ئۆگىنىش، تەربىيەلىنىشكە ئەۋەتىپ، ئۇلارنىڭ كۆچەت پەرۋىشى ھەققىدىكى تېخنىكا سەۋىيەسىنى ئۆستۈردى.
</S>
<S ID=24166>
يېتەكلەش، ياردەم بېرىش، ئۆگىتىش ئارقىلىق تېخنىكا ۋە پەرۋىش ئىشلىرىغا ماھىر، ئىگىلىك باشقۇرۇشنى بىلىدىغان تېخنىكا قوشۇنى يېتىشتۈرۈپ، باغۋەنچىلىكنىڭ رىقابەت كۈچىنى ئاشۇرۇشقا ئاساس سالدى.
</S>
<S ID=24167>
بۇ يىل ئەتىيازدا يېزىلاردىكى دېھقان تېخنىكلار كەنت – مەھەللىلەردە باغ پەرۋىشى تېخنىكىسى بويىچە دېھقانلارنى تەربىيەلىدى، دېھقانلار تېخنىكلارنىڭ يېتەكچىلىكىدە باغلارنى ئوغۇتلاش، ياۋا شاخلارنى چاتاش تېخنىكىلىرىنى ئۆگىنىپ، مېۋىگە كىرگەن 200 مىڭ مودىن ئارتۇق باغنىڭ ئەتىيازلىق پەرۋىشىنى ياخشى ئىشلىدى.
</S>
<S ID=24168>
‏
</S>
</TEXT>
/BODY
/DOC