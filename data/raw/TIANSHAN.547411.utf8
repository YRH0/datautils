<DOC>
<DOCID>TIANSHAN.547411</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-09-05 16:47:49</DATE>
</HEADER>
<BODY>
<HEADLINE>
<S ID=46888>
«ئۈچ ئەل» خىزمەت گۇرۇپپىلىرى ھەر مىللەت ئاممىسىنىڭ بەخت كۆرسەتكۈچىنى يۇقىرى كۆتۈردى
</S>
</HEADLINE>
<TEXT>
<S ID=46889>
    ئىختىيارىي مۇخبىرىمىز كامال جامال خەۋىرى: «ئۈچ ئەل» خىزمىتى قانات يايدۇرۇلغاندىن بېرى، ئىلى ئوبلاستى ۋە غۇلجا شەھىرى 370 خىزمەت گۇرۇپپىسدىكى 3026 نەپەر كادىرنى غۇلجا شەھىرىدىكى كەنت، مەھەللىلەرگە ئەۋەتىپ، «ئەل رايىنى ئىگىلەش، ئەلگە نەپ يەتكۈزۈش، ئەلنى مايىل قىلىش» تىن ئىبارەت خىزمەت مەۋقەسىدە چىڭ تۇرۇپ، ھەر مىللەت ئاممىسىنىڭ بەخت كۆرسەتكۈچىنى يۇقىرى كۆتۈردى.
</S>
<S ID=46890>
    غۇلجا شەھىرى كېپەكيۈزى يېزا ئار مەھەللە كەنتى غۇلجا شەھىرىدىكى ئاپتونوم رايون دەرىجىلىك نامرات كەنت، بۇ كەنتتە نامرات ئائىلىلەر بىر قەدەر كۆپ بولۇپ، كەنتتىكى دېھقانلارنىڭ تېرىقچىلىق قۇرۇلمىسى ئاددىي ۋە بىر خىللا ئىدى.
</S>
<S ID=46891>
2014-يىلىدىن باشلاپ، كەنتكە چۈشكەن «ئۈچ ئەل» خىزمەت گۇرۇپپىسى دېھقانلارنىڭ تېرىقچىلىق ئىشلەپچىقىرىشىغا يېتەكچىلىك قىلىپ، تېرىقچىلىق قۇرۇلمىسىنى ئەلالاشتۇردى.
</S>
<S ID=46892>
بۇ كەنتتىكى پىدا مۇھەممەتنىڭ تۆت مو تېرىلغۇ يېرى بولۇپ، ئۇ بۇ يەردىن تۈزۈكرەك كىرىم قىلالماي كەلگەن ئىدى.
</S>
<S ID=46893>
خىزمەت گۇرۇپپىسىنىڭ يېتەكلىشى، ئىقتىسادىي جەھەتتىن ياردەم بېرىشى بىلەن، ئۇ تېرىلغۇ يېرىگە مالىنا كۆچۈرۈپ، كۆكتات تېرىپ، ئەمەلىي كىرىمىنى يۇقىرى كۆتۈردى.
</S>
<S ID=46894>
ئۈچ يىلدىن بېرى خىزمەت گۇرۇپپىسىنىڭ ياردىمىدە ئار مەھەللە كەنتىدىكى 524 ئائىلىلىك دېھقاننىڭ %90 ى تېرىقچىلىق قۇرۇلمىسىنى ئۆزگەرتىپ، ئائىلە كىرىمىنى ئىلگىرىكىدىن بىر ھەسسە يۇقىرى كۆتۈردى.
</S>
<S ID=46895>
غۇلجا شەھەرلىك مالىيە ئىدارىسىدىن غۇلجا شەھىرى ئىلى دەريا يولى باي كوچا مەھەللىسىگە چۈشكەن «ئۈچ ئەل» خىزمەت گۇرۇپپىسى بۇ مەھەللىدىكى قىيىنچىلىقى بار سىدىقجان ئائىلىسىگە ھەقسىز ئىككى ئېغىزلىق ئۆي سېلىپ بېرىپ، ئۇنىڭ ئوغلىنى خىزمەتكە ئورۇنلاشتۇردى.
</S>
<S ID=46896>
غۇلجا شەھىرى خەنبىڭ يېزىسىنىڭ يېڭى مەھەللىسىگە چۈشكەن «ئۈچ ئەل» خىزمەت گۇرۇپپىسى بۇ يىل كەنتتىكى 34 ئارقا ۋە يان كوچىنى رەتكە سېلىپ، ئاسفالتلاشتۇرۇپ، يول چېرىغى ئورنىتىپ، كەنتتىكى دېھقانلارنىڭ يول يۈرۈش شارائىتىنى ياخشىلىدى.
</S>
<S ID=46897>
بۇ يىل ئىلى ئوبلاستلىق مالىيە ئىدارىسىدىن غۇلجا شەھەر دۆلەتباغ مەھەللە ئىش باشقارمىسىنىڭ تۈپچى مەھەللىسىگە چۈشكەن «ئۈچ ئەل» خىزمەت گۇرۇپپىسى 3 مىليون يۈەن مەبلەغ ھەل قىلىپ، مەھەللىدىكى ئاممىغا 130 تۈرلۈك ئەمەلىي ئىش قىلىپ بەردى. غۇلجا شەھىرى دادامتۇ يېزا، دادامتۇ كەنتىگە چۈشكەن ئۈچ تۈركۈمدىكى «ئۈچ ئەل» خىزمەت گۇرۇپپىلىرى ئىلگىرى-ئاخىر بولۇپ، كەنت يول قۇرۇلۇشى، ئېرىق-ئۆستەڭلەرنى راۋانلاشتۇرۇش، نامرات ئائىلىلەرگە ھەقسىز ئۆي سېلىپ بېرىش، مەدەنىيەت سورۇنلىرىنى ياخشىلاش، مۇھىت تازىلىقى قاتارلىق تۈرلەرگە 7 مىليون يۈەندىن ئارتۇق مەبلەغ سېلىپ، سوتسىيالىستىك يېڭى يېزا قىياپىتىنى تولۇق نامايان قىلدى.
</S>
<S ID=46898>
شەھەر بويىچە «ئۈچ ئەل» خىزمەت گۇرۇپپىلىرى 2014-يىلى 2688 نامرات ئائىلىگە، 2015-يىلى 5088 نامرات ئائىلىگە ياردەم بېرىپ، ئۇلارنىڭ نامراتلىقتىن قۇتۇلۇشىغا يېڭىچە يول ئېچىپ بەردى.
</S>
<S ID=46899>
ئىككى يىلدا ئامما كۆڭۈل بۆلۈۋاتقان 1374 قىزىق نۇقتا، قىيىن نۇقتا مەسىلىسىنى ھەل قىلدى.
</S>
</TEXT>
/BODY
/DOC