<DOC>
<DOCID>TIANSHAN.487423</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-01-13 12:31:47</DATE>
</HEADER>
<BODY>
<HEADLINE>
<S ID=2767>
كەنت ھەمكارلىق كوپىراتىپى چەت ئەلدىن زاكاز قوبۇل قىلدى
</S>
</HEADLINE>
<TEXT>
<S ID=2768>
   ئادالەت ئابدۇۋەلى، نۇرىمانگۈل ئوسمان خەۋەر قىلىدۇ: كۇچا ناھىيەسىنىڭ بېھىشباغ يېزىسى بوستان 2 – كەنتى كەشتىچىلىك ھەمكارلىق كوپىراتىپى يېقىندا كەنت زالىدا كىيىم – كېچەك كۆرگەزمىسى ئۆتكۈزۈپ، ئەنئەنىۋى كىيىم – كېچەك مەدەنىيىتى ۋە ئۇيغۇر خانىم – قىزلىرىنىڭ گۈزەللىكىنى نامايان قىلدى.
</S>
<S ID=2769>
كۆرگەزمىدە ئويلىمىغان يەردىن قازاقىستانلىق بىر سودىگەر كوپىراتىپتىكىلەر بىلەن بىر يېرىم ئايدا 800 قۇر كىيىم تىكىپ بېرىش توختامى ئىمزالىدى.
</S>
<S ID=2770>
گەرچە بۇ زاكازنىڭ ۋاقتى قىس، تېخنىكا تەلىپى يۇقىرى بولسىمۇ، ئەمما ئىش ھەققى يۇقىرى بولغانلىقتىن، كۆپچىلىك بۇنىڭدىن تولىمۇ خۇشال بولدى.
</S>
<S ID=2771>
    كەشتىچىلىك ھەمكارلىق كوپىراتىپىنىڭ كېڭەش باشلىقى نىساگۈل قېيۇمنىڭ تونۇشتۇرۇشىچە، ئۇ يېزىلىق ھۆكۈمەتنىڭ قوللىشى بىلەن ئىككى يىل ئىلگىرى كەنتتىكى ئون نەچچە ئاچا – سىڭىلنى تەشكىللەپ كەشتىچىلىك ھەمكارلىق كوپىراتىپى قۇرۇپ، كىيىم – كېچەك تىكىش، سېتىش ۋە كىيىملەرگە كەشتە ئىشلەش ئارقىلىق كىيىم – كېچەكلىرىنى بازارغا يۈزلەندۈرگەن، كەنت زالىدا ۋە ھەر ھەپتىدىكى بازار كۈنىدە تىككەن ۋە كەشتىلىگەن كىيىم – كېچەكلىرىنى كۆرگەزمە قىلىپ، كىيىم – كېچەكلىرىنىڭ تونۇلۇش دەرىجىسىنى ئۆستۈرگەن.
</S>
<S ID=2772>
ھازىر كوپىراتىپتا 18 ئىشچى مۇقىم ئىشلەۋاتقان بولۇپ، ئايلىق كىرىمى 3000 يۈەندىن ئاشىدىكەن.
</S>
<S ID=2773>
‏    
</S>
</TEXT>
/BODY
/DOC