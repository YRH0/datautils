<DOC>
<DOCID>TIANSHAN.514194</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-31 11:41:28</DATE>
</HEADER>
<BODY>
<HEADLINE>
<S ID=23051>
كۇچا ناھىيەسىدە 316 مىڭدىن ئارتۇق تۆل ئېلىندى
</S>
</HEADLINE>
<TEXT>
<S ID=23052>
    ئەھمەد ئىسمائىل خەۋەر قىلىدۇ: كۇچا ناھىيەسىدىكى چارۋىچىلىق تارماقلىرى ھازىرقى تۆل ئېلىش مەزگىلىدە قوزىلارنىڭ ئەي بولۇش نىسبىتىنى يۇقىرى كۆتۈرۈش ئۈچۈن دېھقان – چارۋىچىلارنى تېخنىكا جەھەتتىن قوللاشنى كۈچەيتىپ، باقمىچى ئائىلىلەر بىلەن ھەمكارلىشىپ، چارۋىلاردىكى يۇقۇملۇق كېسەللىكلەرنىڭ ئالدىنى ئېلىش خىزمىتىنى قانات يايدۇرۇپ، تۆل ئېلىش خىزمىتىنىڭ ئوڭۇشلۇق ئېلىپ بېرىلىشىغا كاپالەتلىك قىلدى.
</S>
<S ID=23053>
    مەن يېقىندا ئۇچا بازىرى 2 – ئۇچا كەنتىدە چارۋىچىلىق پونكىتىدىكى خادىملارنىڭ كەنت كادىرلىرى بىلەن بىرلىكتە چارۋىچىلارنىڭ ئۆيلىرىگە بېرىپ، ئۇلارنى تۆل ئېلىش جەھەتتىكى تېخنىكا مۇلازىمىتى بىلەن تەمىنلەۋاتقانلىقىنى؛ 2 – ئۇچا كەنتىدىكى ئەركىنجاننىڭ قوي قوتىنىدا تۇغۇلغىنىغا ئانچە ئۇزاق بولمىغان 40تىن ئارتۇق قوزىنىڭ تاقلاپ يۈرگەنلىكىنى كۆردۈم.
</S>
<S ID=23054>
باقمىچى ئەركىنجان مۇنداق دېدى: بازارلىق چارۋا مال دوختۇرلۇق پونكىتىدىكى تېخنىكلار دائىم ئۆيۈمگە كېلىپ، چارۋىلاردىكى يۇقۇملۇق كېسەللىكلەرنىڭ ئالدىنى ئېلىش، ساۋاتلىرىنى سۆزلەپ تۆل ئېلىشىمغا يېتەكچىلىك قىلىۋاتىدۇ، ئۇلاردىن بەك مىننەتدار بولدۇم.
</S>
<S ID=23055>
بازارلىق چارۋا مال دوختۇرلۇق پونكىتىنىڭ تېخنىكى ئېزىز مۇنداق دېدى: بازىرىمىزدا 50 مىڭ قوي بار، بۇنىڭ 32 مىڭى ساغلىق. ھازىرغىچە بازىرىمىزدا ئەتىيازلىق تۆل ئېلىش نىسبىتى %70تىن، ئەي بولۇش نىسبىتى %99تىن ئاشتى.
</S>
<S ID=23056>
بىز تۆل ئېلىشتىن بۇرۇن ئائىلىلەرگە كىرىپ، چارۋىلارغا يۇقۇملۇق كېسەللىكلەرنىڭ ئالدىنى ئېلىش ۋاكسىنىسى ئەملىدۇق، چارۋىچىلارغا تۆل ئېلىش ۋە تۆل ئېلىشتىن كېيىنكى پەرۋىش ساۋاتلىرىنى تەشۋىق قىلدۇق.
</S>
<S ID=23057>
    ئىگىلىشىمچە، بۇ يىل بۇ ناھىيەدىكى 378 مىڭ تۇياق ساغلىقتىن ھازىرغىچە 316 مىڭ 100 تۇياق تۆل ئېلىنغان بولۇپ، تۆللەرنىڭ ئەي بولۇش نىسبىتى %99كە يەتكەن.
</S>
<S ID=23058>
‏    
</S>
</TEXT>
/BODY
/DOC