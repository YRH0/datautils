<DOC>
<DOCID>TIANSHAN.508721</DOCID>
<HEADER>
<CLASS>شىنجاڭ</CLASS>
<DATE>2016-03-12 11:43:45</DATE>
</HEADER>
<BODY>
<HEADLINE>
<S ID=19636>
ئاپتونوم رايون ئىچكىرى ئۆلكىلەردىكى شىنجاڭلىق ئوقۇغۇچىلارنى تەربىيەلەش خىزمىتىنىڭ ئۈنۈمىنى ئاشۇرىدۇ
</S>
</HEADLINE>
<TEXT>
<S ID=19637>
    رەناگۈل خۇدابەردى، رازىيە ئابلەت خەۋەر قىلىدۇ: 7 – فېۋرال ئاپتونوم رايونلۇق مائارىپ نازارىتى 2016 – يىللىق ئىچكىرى ئۆلكە، شەھەرلەردىكى شىنجاڭ تولۇق ئوتتۇرا سىنىپلىرىدىكى ئوقۇغۇچىلارنى تەربىيەلەپ يېتىشتۈرۈش توغرىسىدا سىن يىغىنى ئاچتى.
</S>
<S ID=19638>
يىغىنغا ئاپتونوم رايونلۇق پارتكوم دائىمىي كومىتېتىنىڭ ئەزاسى، ئاپتونوم رايوننىڭ مۇئاۋىن رەئىسى ئەركىن تۇنىياز قاتناشتى.
</S>
<S ID=19639>
    ئىگىلىنىشىچە، مائارىپ مەنبەسى نىسپىي تەرەققىي قىلغان ئىچكىرى ئۆلكە، شەھەرلەردە تەسىس قىلىنغان شىنجاڭ تولۇق ئوتتۇرا سىنىپلىرى ۋە رايون ئىچى تولۇقسىز ئوتتۇرا سىنىپلىرى، ئوتتۇرا تېخنىكوم سىنىپلىرىنى تەسىس قىلىش پارتىيە مەركىزىي كومىتېتى، گوۋۇيۈەننىڭ چېگرا رايوندىكى ئاز سانلىق مىللەت ئىختىساسلىقلىرىنى تەربىيەلەش خىزمىتىنى تېزلىتىشتىكى ئەلگە نەپ يەتكۈزىدىغان مۇھىم تەدبىرى بولۇپ، ئاپتونوم رايونىمىز ‹‹13 – بەش يىل››نىڭ بېشىدا ئىچكىرى ئۆلكىلەردە شىنجاڭ سىنىپى ئېچىش خىزمىتىنى ئىلگىرى سۈرۈشنى تېزلىتىپ، ئىشنى خىزمەت مېخانىزمىنى مۇكەممەللەشتۈرۈش، سىياسىي ئىدىيەۋى تەربىيەنى كۈچەيتىش، ئوقۇش – ئوقۇتۇشنى باشقۇرۇشنى چىڭ تۇتۇش، باشقۇرغۇچىلار قوشۇن قۇرۇلۇشىنى كۈچەيتىش قاتارلىق جەھەتلەردىن باشلاپ، باشقۇرۇش خىزمىتىنىڭ ئاساسىنى تېخىمۇ پۇختىلاپ، ئىچكىرى ئۆلكىلەردىكى شىنجاڭلىق ئوقۇغۇچىلارنى تەربىيەلەش خىزمىتىنىڭ ئۈنۈمىنى ئاشۇرىدىكەن.
</S>
<S ID=19640>
    يىغىندا، ئەركىن تۇنىياز مەركەز ۋە ئاپتونوم رايوننىڭ ئىچكىرى ئۆلكىلەردە شىنجاڭ سىنىپىنى تەسىس قىلىشتىكى مەقسىتى ۋە ئىستراتېگىيەلىك ئورنىنى توغرا ئىگىلەپ، پۇرسەتنى چىڭ تۇتۇپ، تەشەببۇسكارلىق بىلەن يېڭى نورمال ھالەتكە ماسلىشىش؛ سىياسىي – ئىدىيەۋى تەربىيەنى كۈچەيتىشنى ئاساسىي لىنىيە قىلىپ، ۋەتەنپەرۋەرلىك ۋە مىللەتلەر ئىتتىپاقلىقى تەربىيەسىدە قەتئىي بوشاشماي، دىن ئەسەبىيلىكى ئىدىيەسىنىڭ مەكتەپلەرگە سىڭىپ كىرىشىنى توسۇش؛ تەربىيەلەش، باشقۇرۇش، مۇلازىمەت سەۋىيەسىنى يەنىمۇ ئۆستۈرۈپ، مەكتەپ باشقۇرۇش قۇرۇلمىسىنى سەرخىللاشتۇرۇش، ئوقۇغۇچى قوبۇل قىلىش ئۆتكىلىنى چىڭ تۇتۇپ، تەربىيەلەپ باشقۇرۇش، ئوقۇتقۇچىلار قوشۇنى قۇرۇلۇشىنى كۈچەيتىش، ئوقۇغۇچىلارنىڭ يازلىق تەتىللىك توشۇش بىخەتەرلىكىگە كاپالەتلىك قىلىشنى تەلەپ قىلدى.
</S>
<S ID=19641>
‏    
</S>
</TEXT>
/BODY
/DOC