<DOC>
<DOCID>TIANSHAN.502223</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-26 12:11:23</DATE>
</HEADER>
<BODY>
<HEADLINE>
<S ID=16154>
ئاقتۇ ناھىيەسىدە يېزا–كەنت تاشيولى تۇتاشتۇرۇلدى
</S>
</HEADLINE>
<TEXT>
<S ID=16155>
    مۇختەر نۇرمۇھەممەت خەۋەر قىلىدۇ: ئاقتۇ ناھىيەسىدىكى تاشيول تۇتاشتۇرۇلمىغان ئەڭ ئاخىرقى كەنت قىزىلتۇ يېزىسىنىڭ ئارپالىق كەنتىگە بۇلتۇر يىل ئاخىرى تاشيول تۇتاشتۇرۇلدى.
</S>
<S ID=16156>
بۇنىڭ بىلەن ناھىيە بويىچە يېزا – كەنت تاشيوللىرىنى ئومۇميۈزلۈك تۇتاشتۇرۇش ئىشقا ئاشۇرۇلدى.
</S>
<S ID=16157>
    بۇ كەنتتىكى57 ياشلىق چارۋىچى يۈسۈپ ئەخمەت مۇنداق دېدى: ئىلگىرى يېزا مەركىزىگە ياكى ناھىيە بازىرىغا بارماقچى بولساق ئات بىلەن تاغ يولىدا نەچچە ئون سائەت يول يۈرەتتۇق، يول خەتەرلىك بولغاچقا، تاغدىن غۇلاپ كېتىپ ئۆلۈپ – يارىلىنىدىغان ئىشلارمۇ بولۇپ تۇراتتى، ھازىر تاشيول ياسالدى، ئاپتوموبىل بىلەن نەچچە سائەتتىلا يېزا بازىرىغا بارالايدىغان بولدۇق، پارتىيە، ھۆكۈمەتنىڭ غەمخورلۇقىغا كۆپ رەھمەت.
</S>
<S ID=16158>
    ئاقتۇ ناھىيەسى يېقىنقى يىللاردىن بۇيان، يېزا تاشيول قۇرۇلۇشى سېلىنمىسىنى كۆپەيتىپ، چەت، يىراق چارۋىچىلىق رايونلىرى، يېزا – كەنتلەرگە تاشيول تۇتاشتۇرۇپ، ھەر مىللەت ئاممىسىنىڭ يول يۈرۈشى قىيىن بولۇش مەسىلىسىنى ھەل قىلدى.
</S>
<S ID=16159>
ھازىر ناھىيە بويىچە يېزا – كەنت تاشيول مۇساپىسى 1452 كىلومېتىرغا يېتىپ، ناھىيە بازىرىنى مەركەز قىلغان، 15 يېزا – بازار، مەيدان، 121 كەنتنى تۇتاشتۇرىدىغان قاتناش تورى ئاساسەن شەكىللەندى.
</S>
<S ID=16160>
‏    
</S>
</TEXT>
/BODY
/DOC