<DOC>
<DOCID>TIANSHAN.565720</DOCID>
<HEADER>
<CLASS>ئۈرۈمچى</CLASS>
<DATE>2016-11-17 17:48:42</DATE>
</HEADER>
<BODY>
<HEADLINE>
<S ID=60366>
ئۈرۈمچىدە 880 مىڭ شەھەر-يېزا ئاھالىسى سالامەتلىكىنى ھەقسىز تەكشۈرتتى
</S>
</HEADLINE>
<TEXT>
<S ID=60367>
 ناۋادا ئومۇمىي خەلق سالامەتلىكىنى ھەقسىز تەكشۈرۈش قۇرۇلۇشىغا قاتناشمىغان بولسا، ئۈرۈمچى تەنتەربىيە سارىيى يولى ئەتراپىدىكى ما خانىم ئۆزىنىڭ يۇقىرى قان بېسىم كېسىلىگە گىرىپتار بولغىنىغا كۆپ يىللار بولۇپ كەتكىنىنى بىلمەي قالاتتى.
</S>
<S ID=60368>
 16-نويابىر تەنتەربىيە سارىيى يولى مەھەللە سەھىيە مۇلازىمەت مەركىزىدە 65 ياشلىق ما خانىم ئۆزىنىڭ قان بېسمىنى ئۆلچىگەندىن كېيىن، قان بېسىمىغا ئالاقىدار سان-سېفىرلارنى ئاڭلاپ، ئىشەنگۈسى كەلمىدى.
</S>
<S ID=60369>
كېيىن دوختۇر دۇڭ فاڭ ئۇنى قايتا-قايتا ئۆلچەپ، ئۇنىڭغا يۇقىرى قان بېسىمغا گىرىپتار بولغان، دەپ دىياگنوز قويدى ۋە ئۇنىڭغا ياخشى مەسىلىھەتلەرنى بەردى.
</S>
<S ID=60370>
 مۇخبىرنىڭ 16-نويابىر ئۈرۈمچى شەھەرلىك سەھىيە ئىدارىسىدىن ئىگىلىشىچە، بۇ يىل سېنتەبىرنىڭ ئاخىرىلىرى ئاپتونوم رايوننىڭ ئورۇنلاشتۇرۇشىغا ئاساسەن، مەركىزىي شەھەر ئۈرۈمچىنىڭ ئومۇمىي خەلق سالامەتلىكىنى ھەقسىز تەكشۈرۈش قۇرۇلۇشى شەھەر بويىچە 27يېزا-بازار شىپاخانىسى، 62 مەھەللە سەھىيە مۇلازىمەت مەركىزىدە ئومۇميۈزلۈك قانات يايدۇرۇلۇپ، 16-نويابىرغا قەدەر، 885 مىڭ 24 نەپەر شەھەر-يېزا ئاھالىسى سالامەتلىكىنى ھەقسىز تەكشۈرگەن.
</S>
<S ID=60371>
 دوختۇر دۇڭ فاڭ مۇنداق دېدى: تاماكا چېكىش، ئوزۇقلۇق مۇۋاپىق بولماسلىق، ھەرىكەت ئاز بولۇش قاتارلىق ساغلام بولمىغان تۇرمۇش ئۇسۇللىرىنىڭ تەسىرىدە، ئاستا خاراكتېرلىك كېسەللىكلەرنىڭ قوزغىلىش نىسبىتى يۇقىرى كۆتۈرۈلمەكتە.
</S>
<S ID=60372>
بۇ قېتىملىق سالامەتلىك تەكشۈرۈشتە، 40 ياشتىن يۇقىرى بولغانلاردا جىگەرنى ماي قاپلاش، يۇقىرى قان بېسىمى، يۇقىرى شېكەرلىك قان، قاندا ماي كۆپىيىپ كېتىش قاتارلىق كېسەللىكلەرنىڭ بىر قەدەر ئومۇملاشقانلىقىنى بايقىدۇق، نۇرغۇن ئاھالىلەر سالامەتلىك تەكشۈرتۈشتىن بۇرۇن ئۆزىنىڭ بۇ خىل كېسەللىككە گىرىپتار بولغانلىقىدىن خەۋىرى يوق ئىكەنلىكىنى ئېيتتى، بۇ قېتىمقى سالامەتلىك تەكشۈرۈش قۇرۇلۇشىدا بىز يەنە ساغلاملىق بىلىملىرىنى ئومۇملاشتۇرۇش، ئائىلىلەر ۋە  دوختۇرلار بىلەن كېلىشىم ئىمزالاش، ساغلاملىق ئارخىپى تۇرغۇزۇش خىزمىتىنى تىرىشىپ ياخشى ئىشلەپ، ئاھالىلەر ساغلاملىقىنىڭ «دەرۋازىۋەنى» بولۇشقا تىرىشىمىز.
</S>
</TEXT>
/BODY
/DOC