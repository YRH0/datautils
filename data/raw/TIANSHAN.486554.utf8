<DOC>
<DOCID>TIANSHAN.486554</DOCID>
<HEADER>
<CLASS>ئۈرۈمچى</CLASS>
<DATE>2016-01-11 11:08:21</DATE>
</HEADER>
<BODY>
<HEADLINE>
<S ID=2247>
ئۈرۈمچىدە مۇشۇ ھەپتە ھاۋا ئانچە سوغۇق بولمايدۇ
</S>
</HEADLINE>
<TEXT>
<S ID=2248>
   شىنجاڭ تورى خەۋىرى: ئۈرۈمچى شەھەرلىك مېتېئورولوگىيە ئىستانسىسىنىڭ ئالدىن مەلۇماتىدا كۆرسىتىلىشىچە، مۇشۇ ھەپتىنىڭ بەشىگىچە ئاۋۋالقىدەكلا ھېچقانداق سوغۇق ھاۋا ئېقىمى مەركىزىي شەھەر ئۈرۈمچىگە تەسىر كۆرسەتمەيدىكەن، ھاۋا ئوچۇق بەزىدە تۇمانلىق بولىدىكەن.
</S>
<S ID=2249>
ئىگىلىنىشچە، بىر يىلدىكى ئەڭ سوغۇق مەزگىل ئۈچىنچى چىللىدە تېمپېراتۇرا℃20-قىمۇ يېقىنلىشالمىغان بولۇپ، ئوتتۇرىچە تېمپېراتۇرا ئاۋۋالقى يىللارغا سېلىشتۇرغاندا يۇقىرى بولغان.
</S>
<S ID=2250>
    ئۈرۈمچى شەھەرلىك مېتېئورولوگىيە ئىستانسىسىنىڭ باشلىقى ۋاڭ جيەننىڭ تونۇشتۇرىشىچە، 9-يانۋار شىنجاڭغا ئاجىز سوغۇق ھاۋا ئېقىمى تەسىر كۆرسەتكەن، شۇنىڭدەك سوغۇق ھاۋا ئېقىمىنىڭ تەسىر دائىرىسى شىمالىي شىنجاڭنىڭ شىمالىي ۋە غەربىدىكى رايونلارغىچە بولغان.
</S>
<S ID=2251>
يۆتكىلىش سۈرئىتى ئاستا بولغاچقا، مەركىزىي شەھەر ئۈرۈمچىگە ئانچە تەسىر كۆرسەتمىگەن.
</S>
<S ID=2252>
10-يانۋار شەھەر رايونىدا ئازراق قار ئۇچقۇندىغان، ئەمەلىيەتتە بۇ قار تۇمانلىق ھاۋارايى ئېلىپ كەلگەن تۇمانلىق قار بولۇپ، سوغۇق ھاۋا ئېقىمى بىلەن ھېچقانداق مۇناسىۋىتى يوق ئىكەن. 
</S>
<S ID=2253>
    ئۈرۈمچى شەھەرلىك مېتېئورولوگىيە ئىستانسىسىنىڭ ئالدىن مەلۇماتىدىن قارىغاندا، مۇشۇ ھەپتە مەركىزىي شەھەر ئۈرۈمچىدە ھاۋا ئوچۇق بەزىدە تۇمانلىق بولىدىكەن.
</S>
<S ID=2254>
تەتۈر تېمپېراتۇرا قاتلىمى مەۋجۇت بولغاچقا شەھەر ئاساسىي رايونىدا تېمپېراتۇرا ئازراق تۆۋەن بولۇپ،℃7-ئەتراپىدا بولىدىكەن.
</S>
<S ID=2255>
ئەتىگەن ۋە كەچتىكى تۆۋەن تېمپېراتۇرا℃12-نىڭ ئالدى-كەينىدە بولىدىكەن.
</S>
</TEXT>
/BODY
/DOC