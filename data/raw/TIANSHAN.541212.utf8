<DOC>
<DOCID>TIANSHAN.541212</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-08-15 11:59:12</DATE>
</HEADER>
<BODY>
<HEADLINE>
<S ID=39548>
ئېتىبار سىياسەتلەر پىچان ناھىيەسىدە يېزا ئىگىلىكىنىڭ تەرەققىياتىنى تېزلەتتى
</S>
</HEADLINE>
<TEXT>
<S ID=39549>
   ئىختىيارىي مۇخبىرىمىزمىجىت ئىبراھىمخەۋىرى: پىچان ناھىيەسى بۇ يىل ئەلا سورتلۇق زىرائەت ئۇرۇقى تولۇقلىمىسى بېرىش، ئەسلىھەلىك يېزا ئىگىلىك سۇغۇرتا خىزمىتىنى كۈچەيتىشكە ئوخشاش دېھقانلارغا مەنپەئەت يەتكۈزىدىغان ئېتىبار سىياسەتلەرنى ئەمەلىيلەشتۈرۈشنى كۈچەيتىپ، سەر خىل يېزا ئىگىلىكىنىڭ تەرەققىياتىنى تېزلەتتى.
</S>
<S ID=39550>
   پىچان ناھىيەسى بۇ يىل يېزا ئىگىلىكىنىڭ زامانىۋىلىشىش، سەرخىللىشىش قەدىمىنى تېزلىتىش ئۈچۈن، دېھقانلارنىڭ سەر خىل مەھسۇلات ئىشلەپچىقىرىشىغا ۋە مەھسۇلاتلىرىنى سېتىشىغا يېقىندىن كۆڭۈل بۆلدى.
</S>
<S ID=39551>
دېھقانلارغا مەھسۇلاتلارنى توشۇش تولۇقلىمىسى بېرىش، پارنىكلىرىنى سۇغۇرتىغا قاتناشتۇرغان دېھقانلارغا تولۇقلىما بېرىش، سەر خىل زىرائەت ئۇرۇقى سېتىۋېلىش تولۇقلىمىسى بېرىشتىن ئىبارەت ئېتىبار سىياسەتلەرنى يولغا قويۇپ، ئەمەلىيلەشتۈرۈشنى چىڭ تۇتتى.
</S>
<S ID=39552>
مەركەز ۋە ئاپتونوم رايوننىڭ ئىككى مىليون يۈەن سەر خىل زىرائەت ئۇرۇقىنى سېتىۋېلىش تولۇقلىمىسىنى قولغا كەلتۈرۈپ، 127 مىڭ مو يەرگە تېرىلىدىغان زىرائەت ئۈچۈن ئۇرۇق تولۇقلىمىسى تارقىتىپ، بۇنىڭدىن 20 مىڭ ئائىلىنى مەنپەئەتلەندۈردى ھەم دېھقانلارنىڭ 4000 غا يېقىن پارنىكتا سەر خىل مېۋە، 22 مىڭ 145 مو يەردە پەسىلسىز كۆكتات، 6000 مو يەردە قوغۇن-تاۋۇز ئىشلەپچىقىرىشىغا تۈرتكە بولدى.
</S>
<S ID=39553>
پارنىكلارنى سۇغۇرتىغا قاتناشتۇرغۇچىلارغا تولۇقلىما بېرىش ئارقىلىق، 12 مىڭ پارنىكنىڭ يوپۇقى ۋە پارنىك ئىچىدىكى كۆكتاتلارنى سۇغۇرتىغا قاتناشتۇرۇپ، تۈرلۈك تەبىئىي ئاپەتلەرگە ئۇچرىغان پارنىك كۆكتاتلىرىغا سۇغۇرتا تۆلىمى بەردى.
</S>
<S ID=39554>
يېزا ئىگىلىك مەھسۇلاتلىرىغا توشۇش تولۇقلىمىسى بېرىشنى يولغا قويۇپ، دېھقانلار ھەمكارلىق كوپىراتىپلىرىنىڭ كۆكتاتلارنى ئوراپ قاچىلاش، توشۇش، ئاشكارىلاش، ئىستاتىستىكا قىلىشىغا يېقىندىن ھەيدەكچىلىك قىلىپ، ئىشلەپچىقىرىلغان كۆكتاتلارنىڭ سېتىلىشىنى ئىلگىرى سۈردى.
</S>
<S ID=39555>
نەتىجىدە، ناھىيە بويىچە 15 مىڭ توننا كۆكتات ئاپتونوم رايون ئىچى-سىرتىدىكى ئىستېمالچىلارنىڭ ياقتۇرۇپ سېتىۋېلىشىغا ئېرىشتى.
</S>
</TEXT>
/BODY
/DOC