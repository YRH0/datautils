<DOC>
<DOCID>TIANSHAN.549633</DOCID>
<HEADER>
<CLASS>شىنجاڭ</CLASS>
<DATE>2016-09-18 11:10:01</DATE>
</HEADER>
<BODY>
<HEADLINE>
<S ID=48833>
كورلىنى تېخىمۇ جەلپكار قىلايلى
</S>
</HEADLINE>
<TEXT>
<S ID=48834>
−كورلا شەھىرىنىڭ مەدەنىي شەھەر بەرپا قىلىش ئارقىلىق شەھەرنىڭ جەلپكارلقىنى ئاشۇرغانلىقى توغرىسىدا
</S>
<S ID=48835>
 شيا چىڭ
</S>
<S ID=48836>
   ھەر بىر كىشىنى مەدەنىي شەھەرنىڭ ئاساسىي پېرسوناژى قىلىش
</S>
<S ID=48837>
　　مۇخبىر خاتىرىسى :كورلا شەھىرىدە كۈنسايىن يۈز بېرىۋاتقان ئۆزگىرىش مەملىكەت بويىچە مەدەنىي شەھەر بەرپا قىلىش پائالىيىتى قانات يايدۇرۇلغانلىقىنىڭ نەتىجىسىدۇر.
</S>
<S ID=48838>
شەھەردىكى ھەر بىر ئۆزگىرىش ھەر مىللەت خەلقىگە تەسىر كۆرسەتتى، 20 يىللىق مەدەنىيەتلىك شەھەر بەرپا قىلىش خىزمىتى ئارقىلىق، كۆپچىلىك ئىختىيارسىز شەھەر رايونىدىكى كوچىلارنىڭ پاكىز بولۇپ كەتكەنلىكى، كۆنچى دەرياسى سۈيىنىڭ سۈزۈلگەنلىكى، قاتناشنىڭ بارغانسېرى راۋانلاشقانلىقى، ئەتراپتىكى مەدەنىيەتسىز قىلماشلارنىڭ بارغانسېرى ئازىيىۋاتقانلىقىنى بايقىدى.
</S>
<S ID=48839>
　　بىر شەھەرنىڭ مەدەنىيەت دەرىجىسى يۇقىرى كۆتۈرۈلسە، بۇنىڭدىن ئەڭ زور نەپكە ئېرىشىدىغىنى ھەر مىللەت خەلقى بولىدۇ.
</S>
<S ID=48840>
شۇنىڭ بىلەن بىللە، مەدەنىي شەھەر بەرپا قىلىش پائالىيىتى ھەر مىللەت خەلقىنىڭ ئاكتىپ قاتنىشىشىدىن تېخىمۇ ئايرىلالمايدۇ.
</S>
<S ID=48841>
كورلىنىڭ مەڭگۈ داۋاملىشىدىغان مەملىكەتلىك مەدەنىي شەھەر بولۇشنى قولغا كەلتۈرۈش پائالىيىتى جەريانىدا، مۇھىت ئاسراش ئىشچىلىرىدىن پىدائىيلارغىچە، پارتىيەلىك كادىرلاردىن ئاددىي ئاممىغىچە...
</S>
<S ID=48842>
نۇرغۇن ئاددىي «قەھرىمان»لار مەيدانغا كەلدى. ئۇلار ئۆزلىرىنىڭ سۆزى ۋە ھەرىكىتى ئارقىلىق مەدەنىيەتنىڭ مەنىسىنى تارقاتتى، دەل مۇشۇ ئاددىي كىشىلەر شەھەرنىڭ مەدەنىيەت تۈۋرۈكىنى كۆتۈرۈپ، كورلىنى مۇشۇنداق تېخىمۇ جەلپكار شەھەرگە ئايلاندۇردى.
</S>
<S ID=48843>
　　مەدەنىيەت بىر شەھەرنىڭ ئىچكى جەلپ قىلىش كۈچىنىڭ مەڭگۈلۈك نىشانى، شەھەر ئائىلىسىنىڭ بىر ئەزاسى بولۇش سۈپىتى بىلەن، ھەر بىر پۇقرانىڭ ئۆزىنىڭ مەدەنىي ھەرىكىتى ئارقىلىق شەھەرنى تېخىمۇ گۈزەل قىلىپ قۇرۇپ چىقىش مەسئۇلىيىتى ۋە مەجبۇرىيىتى بار.
</S>
<S ID=48844>
ھەر بىر كىشى مەدەنىي شەھەردىكى ئاساسىي پېرسوناژ بولغاندىلا، شەھەر تېخىمۇ گۈزەللىشىپ، خەلقنىڭ بەخت كۆرسەتكۈچىمۇ بارغانسېرى ئاشىدۇ.
</S>
<S ID=48845>
　　«چېگرا رايوندىكى مەرۋايىت، گۈزەل نەشپۈت شەھىرى» دېگەن نامى بار كورلا شەھىرى 1996 - يىلى مەدەنىي شەھەر بەرپا قىلىش خىزمىتىنى يولغا قويغاندىن بۇيان، 2015 - يىلىغىچە ئۇدا ئۈچ قېتىم مەملىكەتلىك مەدەنىي شەھەر بولۇپ باھالاندى.
</S>
<S ID=48846>
ھازىر ئۇدا 4 - قېتىم مەملىكەتلىك مەدەنىي شەھەر بولۇپ باھالىنىش ئۈچۈن تىرىشماقتا.
</S>
<S ID=48847>
20 يىللىق مەملىكەتلىك مەدەنىي شەھەر بەرپا قىلىش مۇساپىسىدە، كورلا شەھىرى ئۇل قۇرۇلۇشتىن جامائەت ئەسلىھەلىرىگىچە، ئاھالىلەرنىڭ ياشاش مۇھىتىدىن يول قاتنىشىغىچە، ئاھالىنىڭ كىرىمىدىن ئىجتىمائىي كاپالەتكىچە... شانلىق ئىزلارنى قالدۇرۇپ، شەھەرنىڭ جەلپكارلىقىنى ئۈزلۈكسىز ئۆستۈردى.
</S>
<S ID=48848>
　　مەدەنىيلىك، بىر شەھەردىكى شانلىق ئۆزگىرىش
</S>
<S ID=48849>
　　ئاپتونوم رايون 2012 - يىلى «شىنجاڭ شەھەر - بازار سىستېمىسى يىرىك پىلانى»دا «بىرنى ئاساس، ئۈچنى قوشۇمچە قىلىش»تىن ئىبارەت مەركىزىي شەھەر تەرەققىيات ئىستراتېگىيەسىنى ئوتتۇرىغا قويۇپ، كورلا شەھىرىنى شىنجاڭدىكى ئۈچ قوشۇمچە مەركىزىي شەھەرنىڭ بىرى قىلىپ بېكىتتى.
</S>
<S ID=48850>
كورلا شەھىرى شۇ يىلى «چېگرا رايوندىكى مەرۋايىت، گۈزەل نەشپۈت شەھىرى» نىشانىنى ئوتتۇرىغا قويۇپ، كۆنچى دەرياسى، كاككۇك دەرياسى، ئۇقار دەرياسى ئېقىنىنى توغرىسىغا تۇتاشتۇرىدىغان «ئۈچ دەريانى تۇتاشتۇرۇش» ۋە كەپىلىك مەھەللىنى ئۆزگەرتىش قۇرۇلۇشىنى پىلانلاپ ۋە يولغا قويۇپ، «سۇ» سەھىپىسىنى ۋايىغا يەتكۈزدى.
</S>
<S ID=48851>
　　مەدەنىي شەھەر بەرپا قىلىشنىڭ مەقسىتى ۋە مەۋقەسى شەھەر ئاھالىسىنى يەنىمۇ ياخشى تۇرمۇشقا ئېرىشتۈرۈش.
</S>
<S ID=48852>
كورلا شەھىرىنىڭ غەربىي تەڭرىتاغ يولىنى كېڭەيتىپ ياساش قۇرۇلۇشى دەل كورلىنىڭ «خەلق تۇرمۇشى ئۈچۈن مەدەنىي شەھەر بەرپا قىلىشى»نىڭ كونكرېت ئىپادىسى.
</S>
<S ID=48853>
　　كورلا شەھىرى ئاھالىسى لى لياڭ: ئىلگىرىكى تەڭرىتاغ غەربىي يولى «مەينەت، قالايمىقان، ناچار» ئىدى، تەڭرىتاغ غەربىي يولىنى كېڭەيتىپ ياساش قۇرۇلۇشىنىڭ يولغا قويۇلۇشىغا ئەگىشىپ، ھازىر، راۋان يولدا مېڭىۋاتقانلىقىمىزدىن تولىمۇ خۇش بولدۇق، دېدى.
</S>
<S ID=48854>
　　تەڭرىتاغ غەربىي يولىدىكى ئۆزگىرىش كورلا شەھىرىنىڭ ئۆزگىرىشىدىكى بىر ئىخچام كۆرۈنۈش.
</S>
<S ID=48855>
يېقىنقى يىللاردىن بۇيان، كورلا شەھىرى «بىر شەھەر ئۈچ رايون، بىر رايون قوش يادرو» تەرەققىيات بوشلۇقى بەرپا قىلىپ، كونا شەھەر رايونىدا 9.2 كىۋادرات كىلومېتىر كېلىدىغان «بەخت شەھەرچىسى»، يېڭى شەھەر رايونىدا 3 كىۋادرات كىلومېتىر كېلىدىغان «ئۈستىنكى سۇ شەھەرچىسى» ۋە 13.1 كىۋادرات كىلومېتىر كېلىدىغان «ئېكولوگىيە شەھەرچىسى»نى نۇقتىلىق قۇردى.
</S>
<S ID=48856>
2014 - يىلى 12 - ئايدا 45 مىليون يۈەن مەبلەغ سېلىپ قۇرۇلغان كورلا شەھىرى ئاق قۇ دەرياسى مەنزىرىلىك رايونى دۆلەت 4A دەرىجىلىك مەنزىرىلىك رايون قىلىپ بېكىتىلىپ، «نەشپۈت شەھىرىنى كېمىلىك سەيلە قىلىش» كورلىنىڭ يەنە بىر يېڭى كوزىرىغا ئايلاندى.
</S>
<S ID=48857>
　　مەدەنىيلىك، ھەر بىر شەھەر ئاھالىسىنىڭ ئاڭلىق ھەرىكىتىگە ئايلاندى
</S>
<S ID=48858>
　　بەكرى قايىر، تۇرغۇن نىياز، ۋاڭ چۈنشېڭ، چياۋ يۇڭگاڭ، ۋاڭ بوۋېن قاتارلىقلار پىداكارلىق بىلەن كۆكرەك كېرىپ ئوتتۇرىغا چىقىپ، قىممەتلىك ھاياتىنى تەقدىم قىلدى.
</S>
<S ID=48859>
بۇ قەھرىمان ئوغۇل - قىزلار تېگىشلىك ھۆرمەتكە ئېرىشتى − ئۇلارنىڭ رەسىمى كورلىدىكى «قەھرىمان - نەمۇنىچىلار چىراغ ساندۇقى»غا ئېسىلدى.
</S>
<S ID=48860>
　　قەھرىمان ئوغۇل - قىزلارنىڭ كۈچلۈك تەسىرىدە، كورلا شەھىرىدە خالىس تۆھپە قوشىدىغان، باشقىلارغا ياردەم بېرىشنى خۇشاللىق دەپ بىلىدىغان بىر تۈركۈم پىدائىيلار بارلىققا كەلدى.
</S>
<S ID=48861>
شەھەر كوچىلىرىدا قىزىل رەڭلىك جىلىتكە ۋە شەپكە كىيگەن كىشىلەرنىڭ كۆنچى دەرياسى بويىدا ئەخلەت تېرىۋاتقانلىقى، كوچىلاردا قاتناش تەرتىپىنى ساقلاۋاتقانلىقى، شۇنداقلا ياشانغانلارنىڭ يولدىن ئۆتۈشىگە ياردەم بېرىۋاتقانلىقىنى دائىم ئۇچراتقىلى بولىدۇ، پىدائىيلار ئەمەلىي ھەرىكىتى ئارقىلىق مەدەنىي شەھەر ئاھالىسىنىڭ مەنىسىنى چۈشەندۈرمەكتە؛ كۆزگە ئانچە چېلىقىپ كەتمەيدىغان مەدەنىيەتسىز قىلمىشلارنى تۈزەپ، شەھەر ئاھالىسىنىڭ مەدەنىيەت ساپاسىنىڭ ئۆسۈشىگە بىلىندۈرمەي تەسىر كۆرسەتمەكتە.
</S>
<S ID=48862>
　　 ھازىرغىچە، كورلا شەھىرى بويىچە رويخەتكە ئېلىنغان پىدائىي 58 مىڭ 435كە يەتتى، 2015 - يىلى پۈتۈن شەھەردىكى پىدائىيلارنىڭ پىدائىي مۇلازىمەت بىلەن شۇغۇللانغان ۋاقتى 1مىليون 500 مىڭ سائەتتىن ئاشقان بولۇپ، ھەر بىر پىدائىينىڭ مۇلازىمەت قىلغان ۋاقتى ئوتتۇرا ھېساب بىلەن 26سائەتكە يەتتى.
</S>
<S ID=48863>
شەھەر بويىچە پىدائىي مۇلازىمەت ھەمكارلىقىغا قاتناشقان ئورۇن 100دىن، چېگرا ھالقىغان ھەمكارلىق 200قېتىمدىن ئاشتى.
</S>
<S ID=48864>
　　دائىمىلاشقان پىدائىي مۇلازىمەت تۈرى 16گە يېتىپ، پاراۋانلىق پائالىيىتى، مېيىپلەرگە ياردەم بېرىش، نامراتلارنى يۆلەش، ياشانغانلارغا غەمخورلۇق قىلىش، قانۇن ياردىمى، مەدەنىيەت - سەنئەت، جىددىي ياردەم ۋە پىسخىك ساغلاملىق قاتارلىق ساھەلەرگە چېتىلدى.
</S>
<S ID=48865>
　　ئىللىق كۈلۈمسىرەش، قىزغىن ئەھۋال سوراش، ياردەمگە ئېھتىياجلىق كىشىلەرگە كۈچىنىڭ يېتىشىچە ياردەم قىلىش، كورلا شەھىرىدىكىلەرنىڭ ئاڭلىق ھەرىكىتىگە ئايلاندى.
</S>
<S ID=48866>
مەدەنىيلىك، بىر مەيدان توختىمايدىغان كۈچ ئۇلاش
</S>
<S ID=48867>
　　كورلا شەھىرى 2015 - يىلىغىچە غەربىي شىمالدىكى بەش ئۆلكە، ئاپتونوم رايون ئىچىدە تۇنجى بولۇپ ئۇدا ئۈچ قېتىم مەملىكەتلىك مەدەنىي شەھەر بولۇپ باھالاندى.
</S>
<S ID=48868>
مەدەنىي شەھەر بەرپا قىلىش قەدىمى توختاپ قالمىدى، كورلا شەھىرى مەدەنىي شەھەر بەرپا قىلىش ئۇزاق ئۈنۈملۈك مېخانىزمىنى كۈچەپ يولغا قويۇپ، ئۆلچەپ باھالاش سىستېمىسى قۇرۇشنى ئاساسىي لىنىيە قىلىپ، ئۆلچەپ باھالاش كۆرسەتكۈچى قۇرۇش تەلىپىنى پۈتۈن شەھەردىكى ھەر قايسى تارماق ۋە ئورۇنلارنىڭ دائىملىق خىزمەت ۋەزىپىسىگە ئايلاندۇرۇپ، بەرپا قىلىش مەسئۇلىيىتىنى ئەمەلىيلەشتۈرۈپ، نازارەت قىلىش، تەكشۈرۈشنى كۈچەيتىپ، مەملىكەت بويىچە مەدەنىي شەھەر بەرپا قىلىش سەۋىيەسىنى ئۈزلۈكسىز ئۆستۈرۈپ، ئۇدا تۆت قېتىم مەملىكەتلىك مەدەنىي شەھەر بولۇش نىشانىغا قاراپ داغدام ئىلگىرىلىمەكتە.
</S>
<S ID=48869>
　　كورلا شەھىرى مەدەنىي شەھەر بەرپا قىلىش جەريانىدا، ئۈندىداردىن ئۈنۈملۈك پايدىلاندى.
</S>
<S ID=48870>
«مەدەنىي نەشپۈت يۇرتى بەرپا قىلىش توغرىسىدا سۆھبەت»، «كۆنچى دەرياسى بويىدا» قاتارلىق كۆپ خىل تىلدىكى ئۈندىدار جامائەت سۇپىسى تەسىس قىلىپ، مەدەنىي شەھەر قۇرۇش خىزمىتىدە پائال رول ئوينىدى.
</S>
<S ID=48871>
ھازىر، «مەدەنىي نەشپۈت يۇرتى بەرپا قىلىش توغرىسىدا سۆھبەت» ناملىق ئۈندىدار جامائەت سۇپىسىنىڭ ئەگەشكۈچىسى 100مىڭدىن ئاشتى.
</S>
<S ID=48872>
　　بۇ يىل كورلا شەھىرىنىڭ ھەر قايسى رايونلىرىدىكى 1400 دىن كۆپرەك نۇقتىغا ئوخشاش بولمىغان تېمىدىكى پاراۋانلىق ئېلانى چاپلاندى، توققۇز باغچا، مەيدانغا 400 تەشۋىقات تاختىسى تىزىلدى.
</S>
<S ID=48873>
مەملىكەتلىك مەدەنىي شەھەر بەرپا قىلىش ھەر بىر شەھەر پۇقراسىنىڭ ئاڭلىق ھەرىكىتىگە ئايلاندى.
</S>
<S ID=48874>
　　شەھەرنى تېخىمۇ مەدەنىي قىلىش، تۇرمۇشنى تېخىمۇ گۈزەل قىلىشتىن ئىبارەت بۇ ئارزۇنىڭ باشلىنىش نۇقتىسىلا بار ئاخىرلىشىش نۇقتىسى يوق.
</S>
<S ID=48875>
كورلا شەھەر ئاھالىسىنىڭ مەدەنىيلىكنى قوغلىشىش قەدىمى مەڭگۈ توختاپ قالمايدۇ، كورلا تېخىمۇ جەلپكار شەھەرگە ئايلانغۇسى.
</S>
</TEXT>
/BODY
/DOC