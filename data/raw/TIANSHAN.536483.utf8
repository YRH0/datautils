<DOC>
<DOCID>TIANSHAN.536483</DOCID>
<HEADER>
<CLASS>شىنجاڭ</CLASS>
<DATE>2016-07-24 13:26:59</DATE>
</HEADER>
<BODY>
<HEADLINE>
<S ID=34471>
بىڭتۈەن ئون چوڭ ھەرىكەت ئارقىلىق بىڭتۈەن بىلەن يەرلىكنىڭ يۇغۇرما تەرەققىياتى ۋە مىللەتلەرئىتتىپاقلىقىنى ئىلگىرى سۈرىدۇ
</S>
</HEADLINE>
<TEXT>
<S ID=34472>
    بۇ يىل 100مىليون يۈەن مەخسۇس مەبلەغ ئاجرىتىپ، ‹‹ئون چوڭ ھەرىكەت پىلانى››نى ئىزچىللاشتۇرۇشنى ئىلگىرى سۈرىدۇ
</S>
<S ID=34473>
     جاڭ شياۋيەن خەۋەر قىلىدۇ: بىڭتۈەن 22 – ئىيۇل بىڭتۈەن بىلەن يەرلىكنىڭ يۇغۇرما تەرەققىياتى ۋە مىللەتلەر ئىتتىپاقلىقىنى ئىلگىرى سۈرۈشتىكى ‹‹ئون چوڭ ھەرىكەت پىلانى›› خىزمىتى سۆھبەت يىغىنى ئاچتى.
</S>
<S ID=34474>
    ئاپتونوم رايونلۇق پارتكومنىڭ مۇئاۋىن شۇجىسى، بىڭتۈەن پارتكومىنىڭ شۇجىسى، سىياسىي كومىسسارى سۈن جىنلۇڭ شۇ كۈنى ئېچىلغان سۆھبەت يىغىنىدا مۇنداق دېدى: بىڭتۈەن ‹‹ئون چوڭ ھەرىكەت پىلانى››نى يولغا قويۇش خىزمىتىگە رەھبەرلىك قىلىش گۇرۇپپىسى قۇرۇپ، ‹‹ئون چوڭ ھەرىكەت پىلانى››نى بۇ يىلنىڭ ئاخىرىغىچە تولۇق مۇۋەپپەقىيەتلىك ئورۇنداشقا كاپالەتلىك قىلىدۇ. سۈن جىنلۇڭ يولغا قويۇشنى چىڭ تۇتۇپ، بىڭتۈەن بىلەن يەرلىكنىڭ يۇغۇرما تەرەققىياتى ۋە مىللەتلەر ئىتتىپاقلىقى – تەرەققىياتىنى يېڭى سەۋىيەگە كۆتۈرۈشنى؛ بىڭتۈەن بىلەن يەرلىكتىكى ھەر مىللەت ئاممىنىڭ ئالاقىلىشىش، ئالماشتۇرۇش، ئارىلىشىشىنى چوڭقۇرلاشتۇرۇپ، بىڭتۈەن بىلەن يەرلىكنىڭ مەنپەئەت ئورتاق گەۋدىسىنى ئىشقا ئاشۇرۇپ، ھېسسىيات جەھەتتە بىر – بىرىگە باغلاپ، بىڭتۈەننىڭ ئالاھىدە رولىنى ياخشى جارى قىلدۇرۇپ، شىنجاڭنىڭ ئىجتىمائىي مۇقىملىقى ۋە ئەبەدىي ئەمىنلىكىنى ئىشقا ئاشۇرۇش ئۈچۈن يېڭى تۆھپىلەرنى قوشۇشنى تەلەپ قىلدى.
</S>
<S ID=34475>
    ‹‹ئون چوڭ ھەرىكەت پىلانى›› بىڭتۈەننىڭ مەركەزنىڭ تەلىپى ۋە ئاپتونوم رايونلۇق پارتكومنىڭ ئورۇنلاشتۇرمىلىرىنى ئىزچىللاشتۇرۇشىدىكى كونكرېت ھەرىكىتى، شۇنداقلا بىڭتۈەننىڭ ئېسىل ئەنئەنىگە ۋارىسلىق قىلىپ، يەرلىكتىكى ھەر مىللەت ئاممىسىغا مۇلازىمەت قىلىشتىكى مۇھىم تەدبىرى. ئۇنىڭدا شىنجاڭ خىزمىتىنىڭ باش نىشانى كۆزدە تۇتۇلغان بولۇپ، ‹‹مۇقىملىقنى ساقلاش مەسئۇلىيىتىنى ئورتاق زىممىسىگە ئېلىش، يېزا ئىگىلىكىدە ئۈلگە كۆرسىتىپ ئورتاق گۈللىنىش، نامراتلارنى دەل جايىدا يۆلەشكە ئورتاق تۈرتكە بولۇش، ئىشقا ئورۇنلاشتۇرۇش، كىرىمنى ئاشۇرۇشنى ئورتاق ئىلگىرى سۈرۈش، مائارىپ بايلىقىدىن ئورتاق بەھرىمەن بولۇش، داۋالاش مۇلازىمىتىدىن ئورتاق نەپ ئېلىش، پەن – تېخنىكا ئارقىلىق يېتەكلەشنى ئورتاق بەرپا قىلىش، مەدەنىيەت ئالاقىسىنى ئورتاق يۇغۇرما تەرەققىي قىلدۇرۇش، مىللەتلەر ئىتتىپاقلىقىنى ئورتاق بەرپا قىلىش، كادىرلار، ئىختىساسلىقلاردىن ئورتاق پايدىلىنىش›› تىن ئىبارەت ئون جەھەتتىكى كونكرېت ۋەزىپىنى ياخشى ئەمەلىيلەشتۈرۈشتە بىر قەدەر سىستېمىلىق خىزمەت تەلىپى شەكىللەندۈرۈلدى.
</S>
<S ID=34476>
    مۇقىملىقنى ساقلاش مەسئۇلىيىتىنى ئورتاق زىممىسىگە ئېلىشنىڭ مۇھىم نۇقتىسى: ئورتاق بەرپا قىلىشتا قوشماق بولۇش پائالىيىتىنى قانات يايدۇرۇش؛ يېزا ئىگىلىكىدە ئۈلگە كۆرسىتىپ ئورتاق گۈللىنىشنىڭ مۇھىم نۇقتىسى: جەنۇبىي شىنجاڭنىڭ بىڭتۈەن بىلەن يەرلىكنىڭ يۇغۇرما ئەسلىھەلىك يېزا ئىگىلىك ئۈلگە كۆرسىتىش رايونى، ئۆلچەملەشكەن ئۈلگە كۆرسىتىش باغچىسىنىڭ كۆلەملىك باقمىچىلىق ئۈلگە كۆرسىتىش مەيدانى قۇرۇلۇشىنى چىڭ تۇتۇش؛ نامراتلارنى دەل جايىدا يۆلەشنى ئورتاق ئىلگىرى سۈرۈشنىڭ مۇھىم نۇقتىسى: بىڭتۈەن يەرلىكنىڭ خىزمىتىگە نىشانلىق ياردەم بېرىش... ئىشقا ئورۇنلاشتۇرۇش ئارقىلىق كىرىمنى ئاشۇرۇشنى ئورتاق ئىلگىرى سۈرۈشنىڭ مۇھىم نۇقتىسى: جەنۇبىي شىنجاڭدىكى شى، شەھەرلەردە توقۇمىچىلىق، كىيىم – كېچەك كەسپى ئارقىلىق ئىشقا ئورۇنلاشتۇرۇشقا تۈرتكە بولۇش خىزمىتىنى ئىلگىرى سۈرۈش، بىڭتۈەن كارخانىلىرىنىڭ يەرلىكتىكى ئاز سانلىق مىللەت ئاممىسىنى قوبۇل قىلىپ ئىشقا ئورۇنلاشتۇرۇش ۋەزىپىسىنى ياخشى ئورۇنداش؛ مائارىپ بايلىقىدىن ئورتاق بەھرىمەن بولۇشنىڭ مۇھىم نۇقتىسى: بىڭتۈەننىڭ ‹‹قوش تىل›› يەسلىسى، ئوتتۇرا – باشلانغۇچ مەكتەپلەرگە يەرلىكتىن تېخىمۇ كۆپ ئوقۇغۇچى جەلپ قىلىش؛ داۋالاش مۇلازىمىتىدىن ئورتاق نەپ ئېلىشنىڭ مۇھىم نۇقتىسى: بىڭتۈەن، شى، تۈەن، ليەننىڭ داۋالاش – سەھىيە ئاپپاراتلىرىنى يەرلىكتىكى ئاممىغا ئومۇميۈزلۈك ئېچىۋېتىش؛ پەن – تېخنىكا ئارقىلىق يېتەكلەشنى ئورتاق بەرپا قىلىشنىڭ مۇھىم نۇقتىسى: بىڭتۈەندىكى پەن – تېخنىكا كوللېكتىپى جەنۇبىي شىنجاڭدىكى نامرات كەنتلەرگە بېرىپ، پەن – تېخنىكا مۇلازىمىتىنى قانات يايدۇرۇش؛ مەدەنىيەت ئالاقىسىنى ئورتاق يۇغۇرما تەرەققىي قىلدۇرۇشنىڭ مۇھىم نۇقتىسى: بىڭتۈەننىڭ جامائەت مەدەنىيەت مۇلازىمىتى سىستېمىسىنى ئەتراپتىكى يەرلىككە كېڭەيتىش مۇلازىمىتىنى ئىلگىرى سۈرۈش؛ مىللەتلەر ئىتتىپاقلىقىنى ئورتاق بەرپا قىلىشنىڭ مۇھىم نۇقتىسى: بىڭتۈەننىڭ تۈەن، مەيدان، ليەنلىرى بىلەن يەرلىكتىكى ناھىيە، يېزا – بازار، كەنتلەر ئوتتۇرىسىدا مىللەتلەر ئىتتىپاقلىقىنى ئورتاق بەرپا قىلىش پائالىيىتى ۋە بىڭتۈەن بىلەن يەرلىكتىكى ئاممىنىڭ قول تۇتۇشۇش پائالىيىتىنى قانات يايدۇرۇش؛ كادىرلار، ئىختىساسلىقلاردىن ئورتاق پايدىلىنىش قاتارلىق ئون چوڭ ھەرىكەتتە نورمال ھالەت شەكىللەندۈرۈلىدۇ.
</S>
<S ID=34477>
    ئىگىلىنىشىچە، بۇ يىل بىڭتۈەن ‹‹ئون چوڭ ھەرىكەت پىلانى››نى ئىزچىللاشتۇرۇشقا 100 مىليون يۈەن مەخسۇس مەبلەغ ئاجرىتىدىكەن.
</S>
</TEXT>
/BODY
/DOC