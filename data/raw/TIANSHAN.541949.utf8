<DOC>
<DOCID>TIANSHAN.541949</DOCID>
<HEADER>
<CLASS>ئۈرۈمچى</CLASS>
<DATE>2016-08-17 12:17:19</DATE>
</HEADER>
<BODY>
<HEADLINE>
<S ID=40307>
ئالدىنقى يېرىم يىلدا ئۈرۈمچى شەھىرى خىيانەتچىلىك-پارىخورلۇق دېلوسىدىن 53 نى بىر تەرەپ قىلدى
</S>
</HEADLINE>
<TEXT>
<S ID=40308>
  ياشىن تورى خەۋىرى، تەڭرىتاغ ئۇيغۇرچە تورى تەرجىمىسى: مۇخبىرنىڭ ئۈرۈمچى شەھەرلىك 15-نۆۋەتلىك خەلق قۇرۇلتىيى دائىمىي كومىتېتىنىڭ 39-قېتىملىق يىغىنىدىن ئىگىلىشىچە، 2016-يىلنىڭ ئالدىنقى يېرىمىدا ئۈرۈمچى شەھەرلىك خەلق تەپتىش مەھكىمىسى خىيانەتچىلىك-پارىخورلۇق دېلوسىدىن جەمئىي 53 نى بىر تەرەپ قىلىپ، 54 ئادەمنى قولغا ئالغان، بۇنىڭ ئىچىدە ناھىيە، باشقارما دەرىجىلىكتىن يۇقىرى رەھبىرىي كادىردىن 9ى بار.
</S>
<S ID=40309>
    ئۈرۈمچى شەھەرلىك تەپتىش مەھكىمىسىنىڭ باشلىقى دولقۇن ئابدۇرېھىمنىڭ تونۇشتۇرۇشىچە، ئالدىنقى يېرىم يىلدا مەزكۇر تەپتىش مەھكىمىسى ھەر تۈرلۈك جىنايەت دېلوسىدىن 1417 نى بىر تەرەپ قىلىپ، 1829 ئادەمنى قولغا ئېلىشنى تەستىقلىغان.
</S>
<S ID=40310>
ئاپتونوم رايونلۇق خەلق ئىشلىرى نازارىتى پارتگۇرۇپپىسىنىڭ سابىق شۇجىسى مو جۈەنتەننىڭ خىيانەتچىلىك-پارىخورلۇق زور دېلوسى قاتارلىق  2269 دېلودىكى 2798 ئادەمنى قانۇن بويىچە ئەيىبلىگەن. 
</S>
<S ID=40311>
    دولقۇن ئابدۇرېھىمنىڭ ئېيتىشىچە، كېيىنكى يېرىم يىللىق خىزمەتلەرنىڭ مۇھىم نۇقتىسى دۆلەتنىڭ ئىقتىسادىي ياردەم مەبلىغى، نۆۋەت ئالماشتۇرۇش سايلىمى، نامراتلارنى يۆلەش، مەسئۇلىيەتسىزلىكتىن كېلىپ چىققان زور ۋەقەلەر قاتارلىق ساھەلەرنى چۆرىدىگەن ھالدا ئېلىپ بېرىلىپ، ئامما ئارىسىدا يۈز بەرگەن، پۇقرالارنىڭ مەنپەئەتىگە زىيان يەتكۈزىدىغان دېلولار قەتئىي تەكشۈرۈپ بىر تەرەپ قىلىنىدىكەن.
</S>
</TEXT>
/BODY
/DOC