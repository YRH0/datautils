<DOC>
<DOCID>TIANSHAN.554419</DOCID>
<HEADER>
<CLASS>شىنجاڭ</CLASS>
<DATE>2016-10-03 12:12:45</DATE>
</HEADER>
<BODY>
<HEADLINE>
<S ID=51948>
ئاپتونوم رايونىمىزدا ئوبلاست، شەھەرلىك پارتكوملارنىڭ نۆۋەت ئالماشتۇرۇش خىزمىتى تولۇق تاماملاندى
</S>
</HEADLINE>
<TEXT>
<S ID=51949>
    مەركەزنىڭ بىر تۇتاش ئورۇنلاشتۇرمىسى ۋە ئاپتونوم رايونلۇق پارتكومنىڭ ئومۇمىي ئورۇنلاشتۇرمىسىغا ئاساسەن، 9 – ئاينىڭ 24 – كۈنىدىن 30 – كۈنىگىچە تۇرپان شەھىرى، قومۇل شەھىرى، بايىنغولىن موڭغۇل ئاپتونوم ئوبلاستى، قاراماي شەھىرى، سانجى خۇيزۇ ئاپتونوم ئوبلاستى، بورتالا موڭغۇل ئاپتونوم ئوبلاستى، ئۈرۈمچى شەھىرى، قىزىلسۇ قىرغىز ئاپتونوم ئوبلاستى ئارقا – ئارقىدىن پارتىيە قۇرۇلتىيى ئېچىپ، پارتكوملارنىڭ نۆۋەت ئالماشتۇرۇش سايلىمىنى تولۇق تاماملىدى.
</S>
<S ID=51950>
ئوبلاست، شەھەرلەرنىڭ پارتىيە قۇرۇلتايلىرىدا پارتكوملارنىڭ رەھبەرلىكى كۈچلۈك، تەشكىللەش، يولغا قويۇشى پۇختا، دوكلاتنى مۇزاكىرە قىلىشى قىزغىن، سايلام تەرتىپى رەتلىك، يىغىن كەيپىياتى ۋە ئىنتىزامى ياخشى بولۇپ، ياخشى ئۇلۇغۋار پىلان تۈزۈش، ياخشى كادىرلارنى سايلاپ چىقىش، ياخشى بەنزە سەپلەش، نۆۋەت ئالماشتۇرۇش ئارقىلىق قىياپەتنى ياخشىلاش نىشانى ئەمەلگە ئاشۇرۇلدى .
</S>
<S ID=51951>
    ئاپتونوم رايونلۇق پارتكوم باش شۇجى شى جىنپىڭنىڭ پارتىيە رەھبەرلىكىنى كۈچەيتىشنى نۆۋەت ئالماشتۇرۇش خىزمىتىنىڭ پۈتۈن جەريانىغا سىڭدۈرۈش توغرىسىدىكى يوليورۇقىنى پۇختا، قەتئىي ئەمەلىيلەشتۈرۈپ، ئوبلاست، شەھەرلىك پارتكوملار بىلەن ناھىيە، يېزا، كەنت رەھبەرلىك بەنزىلىرىنىڭ نۆۋەت ئالماشتۇرۇش خىزمىتىنى بىر تۇتاش پىلانلاپ ئىلگىرى سۈرۈپ، مەركەزنىڭ نۆۋەت ئالماشتۇرۇش توغرىسىدىكى سىياسەت – بەلگىلىمىلىرىنى ئومۇميۈزلۈك قاتتىق ئىزچىللاشتۇرۇپ، ئوبلاست، شەھەرلىك پارتكوملارنىڭ نۆۋەت ئالماشتۇرۇش سايلىمىنى يولداش شى جىنپىڭ باش شۇجىلىقىدىكى پارتىيە مەركىزىي كومىتېتىنىڭ تەلىپىگە ئۇيغۇنلاشتۇرۇشقا ھەقىقىي كاپالەتلىك قىلدى.
</S>
<S ID=51952>
ئوبلاست، شەھەرلىك پارتكوملار پارتىيە قۇرۇلتىيىغا تەييارلىق قىلىش خىزمىتىگە رەھبەرلىك قىلىش گۇرۇپپىلىرىنى قۇرۇپ، يولغا قويۇش لايىھەسىنى بېكىتىپ، ئورۇنلاشتۇرۇش يىغىنلىرىنى ئېچىپ، تەييارلىق خىزمەتلىرىنى يېرىم يىل بۇرۇن باشلاپ، شۇ دەرىجىلىك پارتكوملارنىڭ نۆۋەت ئالماشتۇرۇش خىزمىتىنىڭ ساغلام، تەرتىپلىك ئىلگىرى سۈرۈلۈشىگە ھەقىقىي كاپالەتلىك قىلدى.
</S>
<S ID=51953>
    ئاپتونوم رايونلۇق پارتكوم باش شۇجى شى جىنپىڭنىڭ شىنجاڭ خىزمىتى توغرىسىدىكى باش نىشاننى قاتتىق، قەتئىي مەركەز قىلىشنى ئوبلاست، شەھەرلىك پارتكوملارنىڭ نۆۋەت ئالماشتۇرۇش خىزمىتىنىڭ 1 – ۋەزىپىسى قىلىپ، ئوبلاست، شەھەرلىك پارتكوملاردىن ئىجتىمائىي مۇقىملىق ۋە ئەبەدىي ئەمىنلىكنى تىرىشىپ ئەمەلگە ئاشۇرۇش، ھاللىق جەمئىيەتنى ئۆز قەرەلىدە ئومۇميۈزلۈك قۇرۇپ چىقىش، نامرات ئاھالىنى ئۆز قەرەلىدە نامراتلىقتىن قۇتۇلدۇرۇش، ئېكولوگىيەلىك مۇھىتنى ياخشى ساقلاش نىشانىنى زىچ چۆرىدەپ، ئۇلۇغۋار پىلان تۈزۈپ، پارتكوم دوكلاتىنى سۈپەتلىك شەكىللەندۈرۈپ، يۇقىرى بىلەن بىردەك بولۇپ، نىشاننى توغرىلاپ، تۆۋەننىڭ ئەھۋالىغا بىرلەشتۈرۈپ ھەقىقىي قاتتىق تەدبىرلەرنى ئوتتۇرىغا قويۇپ، پارتىيە قۇرۇلتىيىدا بىر يېرىم كۈن مۇزاكىرە ئورۇنلاشتۇرۇپ، ئىجتىمائىي مۇقىملىق ۋە ئەبەدىي ئەمىنلىكتىن ئىبارەت باش نىشاننى ئوبلاست، شەھەرلىك پارتىيە قۇرۇلتايلىرى باشتىن – ئاخىر ئېگىز كۆتۈرىدىغان بايراق قىلىشنى تەلەپ قىلدى.
</S>
<S ID=51954>
    ئاپتونوم رايونلۇق پارتكوم باش شۇجى شى جىنپىڭنىڭ يېڭى دەۋردىكى ياخشى كادىرلار ئۆلچىمىنى قاتتىق، قەتئىي ئەمەلىيلەشتۈرۈپ، كادىرلارنى تەيىنلەش نىزامىنى ئەستايىدىل ئىجرا قىلىپ، نۆۋەت ئالماشتۇرۇش بويىچە تەكشۈرۈشنى قاتتىق تەشكىللەپ، پارتىيەۋىلىكىگە، ئەخلاق – پەزىلىتىگە، ئەمەلىي نەتىجىسىگە، ئاساسىي قاتلامغا، ئاممىنىڭ ئېتىراپ قىلىشىغا ئەھمىيەت بېرىشتەك كادىر ئىشلىتىش يۆنىلىشىنى تۇرغۇزۇپ، يېڭى بىر نۆۋەتلىك ئوبلاست، شەھەرلىك پارتكوم بەنزىلىرىنىڭ قۇرۇلمىسىنىڭ ياخشى، فۇنكسىيەسىنىڭ كۈچلۈك بولۇشىغا ھەقىقىي كاپالەتلىك قىلدى.
</S>
<S ID=51955>
ئومۇمىيەتنى ئىگىلەش، تەرەپلەرنى ماسلاشتۇرۇش ئىقتىدارىنى ئۆستۈردى، ئوبلاست، شەھەرلىك پارتكوملارنىڭ ئەزالىرى، كاندىدات ئەزالىرىنىڭ سانى ئوتتۇرا ھېساب بىلەن 54.4 كىشى بولدى، ناھىيە، شەھەر، رايونلاردىكى پارتىيە، ھۆكۈمەت ئورۇنلىرىنىڭ بىرىنچى قول مەسئۇللىرى ئومۇميۈزلۈك ئوبلاست، شەھەرلىك پارتكوملارنىڭ ئەزالىقىغا سايلاندى؛ پارتكوم، ھۆكۈمەت رەھبەرلىك بەنزىلىرىدە گىرەلەشتۈرۈلۈپ ۋەزىپىگە تەيىنلەنگەنلەر پارتكوم دائىمىي كومىتېت ئەزالىرى ئومۇمىي سانىنىڭ %16.16 ىنى ئىگىلىدى؛ ئوبلاست، شەھەرلىك ئىنتىزام تەكشۈرۈش كومىتېتى ئەزالىرى سانى ئوتتۇرا ھېساب بىلەن 30.5 كىشى بولدى، ئىنتىزام تەكشۈرۈش كومىتېتى دائىمىي كومىتېتىدىكى قوشۇمچە ۋەزىپىدىكى ئەزالار پۈتۈنلەي ئەمەلدىن قالدۇرۇلدى، مەخسۇس ۋەزىپىدىكى ئىنتىزام تەكشۈرۈش كومىتېتى خىزمىتى بىلەن شۇغۇللىنىدىغان ئىنتىزام تەكشۈرۈش كومىتېتى ئەزالىرى ئالدىنقى قاراردىكىدىن 3.4 پىرسەنت پوئېنت ئاشتى.
</S>
<S ID=51956>
ئامما بىلەن ئىتتىپاقلىشىش، ئەلرايىنى مايىل قىلىش ئىقتىدارى ئۆستۈرۈلدى، ئوبلاست، شەھەرلىك ئىشچىلار ئۇيۇشمىسى، ئاياللار بىرلەشمىسى، ئىتتىپاق كومىتېتلىرىنىڭ %95.83 مەسئۇلى ۋە يېزا – بازارلىق پارتكوملارنىڭ سەككىز شۇجىسى ئوبلاست، شەھەرلىك پارتكوملارنىڭ ئەزالىقى، كاندىدات ئەزالىقىغا سايلاندى؛ پارتكوم دائىمىي كومىتېتى ئەزالىرى ئارىسىدا ئاز سانلىق مىللەت كادىرلىرى، ئايال كادىرلارنىڭ نىسبىتى ئايرىم ھالدا 3.31 ۋە 3.11 پىرسەنت پوئېنت ئاشتى.
</S>
<S ID=51957>
مۇقىملىقنى ساقلاش، ئىناقلىقنى ئىلگىرى سۈرۈش ئىقتىدارى ئۆستۈرۈلدى، ئوبلاست، شەھەرلىك پارتكوملاردىن ئالتە مۇئاۋىن شۇجى قوشۇمچە سىياسىي – قانۇن كومىتېتىنىڭ شۇجىسى بولدى، ئوبلاست، شەھەرلىك پارتكوم دائىمىي كومىتېتى ئەزالىرى ئارىسىدا سىياسىي – قانۇن خىزمىتىنى پىششىق بىلىدىغانلار %39.4 نى، دىن، ئىدېئولوگىيە خىزمىتىنى پىششىق بىلىدىغانلار %32.3 نى ئىگىلەپ، ئىسلاھات، تەرەققىيات، جەمئىيەتنى ئىدارە قىلىش ئىقتىدارى ئۆستۈرۈلدى، ئالىي مەكتەپتىن يۇقىرى ئوقۇش تارىخىغا ئىگە بولغانلار %97.98 نى، ئىقتىساد خىزمىتى، جەمئىيەت باشقۇرۇشقا پىششىقلار ئايرىم ھالدا %66.67 ۋە %53.54 نى ئىگىلىدى.
</S>
<S ID=51958>
پارتىيەنى باشقۇرۇش، پارتىيەنى ئىدارە قىلىش، ئاساسنى پۇختىلاش ئىقتىدارى ئۆستۈرۈلدى، پارتكوم دائىمىي كومىتېتى ئەزالىرى ئارىسىدا پارتىيە ئىشلىرى خىزمىتىنى پىششىق بىلىدىغانلار %44.44 نى ئىگىلىدى.
</S>
<S ID=51959>
    ئاپتونوم رايونلۇق پارتكوم باش شۇجى شى جىنپىڭنىڭ نۆۋەت ئالماشتۇرۇش ئىنتىزامىنى چىڭىتىپ قىلچە يول قويماسلىق تەلىپىنى قاتتىق، قەتئىي ئەمەلىيلەشتۈرۈپ، نۆۋەت ئالماشتۇرۇش ئىنتىزامىنى چىڭىتىشنى ئوبلاست، شەھەرلىك پارتكوملارنىڭ نۆۋەت ئالماشتۇرۇش خىزمىتىدىكى گەۋدىلىك ئورۇنغا قويۇشتا چىڭ تۇرۇپ، داۋاملىق بېسىم قىلىپ، قەدەممۇ قەدەم چوڭقۇرلاشتۇرۇپ، ئىدىيە مۇداپىئە سېپى، نازارەت مۇداپىئە سېپىنى مۇستەھكەملەپ، ئىستىل دۇرۇس، كەيپىيات توغرا بولغان ياخشى سىياسىي ئېكولوگىيەنى يەنىمۇ ياخشى ياراتتى. 
</S>
<S ID=51960>
   
</S>
</TEXT>
/BODY
/DOC