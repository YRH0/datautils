<DOC>
<DOCID>TIANSHAN.547423</DOCID>
<HEADER>
<CLASS>شىنجاڭ</CLASS>
<DATE>2016-09-05 16:47:59</DATE>
</HEADER>
<BODY>
<HEADLINE>
<S ID=46900>
ليۇ جىڭ: شىنجاڭدا ‹‹ئۈزۈم يېرىم مۇساپىلىك مارافونچە يۈگۈرۈش مۇسابىقىسى›› ئۆتكۈزۈشنى ئۈمىد قىلىمىز
</S>
</HEADLINE>
<TEXT>
<S ID=46901>
مايگۈل ئايتقازى، خې سىجيا
</S>
<S ID=46902>
    ‹‹گېيۇ›› مەدەنىيەت تارقىتىش (شاڭخەي) چەكلىك شىركىتىنىڭ ‹‹جۇڭگودىكى ئەڭ گۈزەل 100 يېزا، كەنتنى يۈگۈرۈپ ئايلىنىش›› نىشانى ۋە ئىدىيەسى مەملىكەتتىكى نۇرغۇن يۈگۈرۈش ھەۋەسكارلىرىنى جەلپ قىلدى.
</S>
<S ID=46903>
ئۇلار ئومۇمىي خەلق ساغلام تۇرمۇش ئۇسۇلىنى ئىلگىرى سۈرۈپ، يۈگۈرۈش مەدەنىيىتىنى پائال كېڭەيتىپ، مارافون روھىنى ئەمەلىيىتىدە كۆرسىتىش ئۈچۈن كۈچىمەكتە.
</S>
<S ID=46904>
    بۇ شىركەتنىڭ كاپالەت مېخانىزمى باش نازارەتچىسى ليۇ جىڭ مۇنداق دېدى: بىز تەشكىللىگەن ‹‹550 يېزا – كەنتتە مارافونچە يۈگۈرۈش›› تۈرىنى شىنجاڭدىمۇ بىر قانچە مەيدان ئۆتكۈزۈشنى ئۈمىد قىلىمىز، تۈنۈگۈن ئايروپىلاندىن چۈشۈپ شىنجاڭ زېمىنىغا قەدەم بېسىپلا شىنجاڭنىڭ ھاۋاسىنىڭ ئىنتايىن ساپلىقىنى، كۈز پەسلىدىكى مەنزىرىسىنىڭ ئىنتايىن گۈزەللىكىنى ھېس قىلدىم.
</S>
<S ID=46905>
شىنجاڭنىڭ ئۈزۈم، قوغۇن، شاپتۇل قاتارلىق مېۋىلىرى بەك تاتلىق، ئۈنىڭ ئۈستىگە سۈپەتلىك ھەم ئەرزان، مول ھوسۇللۇق كۈز پەسلىدە شىنجاڭغا كېلىپ بىر مەيدان ‹‹ئۈزۈم يېرىم مۇساپىلىك مارافونچە يۈگۈرۈش مۇسابىقىسى››نى ئۆتكۈزۈش ئارزۇيىمىز بار.
</S>
<S ID=46906>
شىنجاڭدىكى نۇرغۇن جاي بىزنىڭ ئەڭ گۈزەل يېزا، كەنتلەرنى باھالاش تەلىپىمىزگە ماس كېلىدۇ، شىنجاڭدا شۇنچە گۈزەل جاي، شۇنچە مول بايلىق، شۇنچە قىزغىن، مېھماندوست ھەر مىللەت خەلق بولغاچقا، يېزا، كەنت مارافونچە يۈگۈرۈش مۇسابىقىسىنى ئۆتكۈزۈش جەھەتتە كەڭ بوشلۇققا ئىگە.
</S>
<S ID=46907>
    مارافونچە يۈگۈرۈش مۇسابىقىسى ئۆتكۈزۈلىدىغان يېزا – كەنتلەرنى تاللاش ئۆلچىمى ئېكولوگىيەسى ياخشى، ھاۋاسى ساپ، مەنزىرىسى گۈزەل، يوللىرى ئازادە بولۇش، شۇنىڭ بىلەن بىللە، مارافونچە يۈگۈرۈش مۇسابىقىسىگە قاتناشقان ماھىرلاردا شەھەردە مارافونچە يۈگۈرۈش بىلەن ئوخشىمايدىغان تۇيغۇ پەيدا قىلالايدىغان بولۇشتىن ئىبارەت.
</S>
<S ID=46908>
مارافونچە يۈگۈرۈش مۇسابىقىسى ئۆتكۈزۈلىدىغان 550 يېزا، كەنتنىڭ ھەممىسى ئېچىلىش ئالدىدىكى جايلار بولۇپ، شۇ يەرنىڭ ئىقتىسادىنى جانلاندۇرۇشتا ياخشى رول ئوينايدۇ.
</S>
<S ID=46909>

</S>
</TEXT>
/BODY
/DOC