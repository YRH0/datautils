<DOC>
<DOCID>TIANSHAN.487213</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-12 15:46:39</DATE>
</HEADER>
<BODY>
<HEADLINE>
<S ID=2525>
مەدەنىيەت پائالىيەت ئۆيلىرى «دىنىي ئەسەبىيلىك»نى تۈگىتىشنىڭ بازىسىغا ئايلاندى
</S>
</HEADLINE>
<TEXT>
<S ID=2526>
     ئىختىيارىي مۇخبىرىمىز ئابدۇسالام قادىر خەۋىرى: توققۇزتارا ناھىيەسى بۇلتۇردىن باشلاپ، ئاساسىي قاتلام بازا قۇرۇلۇشىنى زور كۈچ بىلەن ئېلىپ بېرىش ئارقىلىق ھەممە كەنتلەردە مەدەنىيەت پائالىيەت ئۆي بولۇشنى ئىشقا ئاشۇرۇپ، مەدەنىيەت-تەنتەربىيە پائالىيەتلىرىنى قانات يايدۇرۇش ئارقىلىق بۇ پائالىيەت ئۆيىنى مىللەتلەر ئىتتىپاقلىقىنى كۈچەيتىش، «دىنىي ئەسەبىيلىكى»نىڭ ئالدىنى ئېلىش ، تۈگىتىشتىكى مۇھىم بازىغا ئايلاندۇردى.
</S>
<S ID=2527>
    يېڭى يىل ھارپىسىدا توققۇزتارا ناھىيە توققۇزتارا بازىرى تاشكەنساز كەنت ئاھالىلەر كومىتېتىنىڭ قوراسى ئىچىدىكى پائالىيەت ئۆي بۆلەكچىلا قىزىپ كەتكەن بولۇپ، كەنت كادىرلىرى، كەنتكە چۈشكەن خىزمەت گۇرۇپپا خادىملىرى ۋە ئامما بىرلىكتە يېڭى يىلىنى كۈتۈۋىلىش مۇناسىۋىتى بىلەن ئەدەبىيات-سەنئەت پائالىيىتىنى ئۆتكۈزىۋاتاتتى.
</S>
<S ID=2528>
قىزىقارلىق ئويۇنلار، دېھقان سەنئەتكارلارنىڭ سەنئەت نومۇرلىرى ۋە بۇ سەنئەت پائالىيتىگە قوشۇپ ئېلىپ بارغان خىزمەت گۇرۇپپىسىنىڭ يېڭى سىياسەت ، يېڭى تەدبىرلەر توغرىسىدىكى تەشۋىقاتى ئاممىنىڭ كۆڭۈلىگە تولىمۇ ياقتى.
</S>
<S ID=2529>
كەنت ئاھالىسى نۇرمەمەت مۇنداق دېدى: «كەنتىمىزدە ئەدەبىيات-سەنئەت ۋە تەنتەربىيە پائالىيەتلىرى ئۆتكۈزۈلۈپ تۇرىدۇ.
</S>
<S ID=2530>
بۈگۈنكى بۇ پائالىيەت ئارقىلىق بىر تەرەپتىن قىشتىكى ئارىسال ۋاقىتلىرىمىزدىكى مەنىۋى تۇرمۇشىمىز بېيىسا، يەنە بىر تەرەپتىن پارتىيەمىزنىڭ يېڭى يىلدىكى سىياسەتلىرىدىن ۋاقتىدا خەۋەردار بولدۇق».
</S>
<S ID=2531>
تاشكەنساز كەنت پارتىيە ياچىيكىسىنىڭ شۇجىسى ئادىلجان سابىر مۇنداق دېدى:پائالىيەت ئۆيىدە ئەدەبىيات-سەنئەت پائالىيەتلىرى بىلەن مىللەتلەر ئىتتىپاقلىقىنى كۈچەيتىش، ھەق-ناھەقنى ئېنىق ئايرىش، «دىنىي ئەسەبىيلىك»نىڭ زىيىنى ئېنىق تونۇش، تۈگىتىش شۇنداقلا پارتىيەنىڭ مىللەت، دىن سىياسىتى، قانۇن-نىزاملار، پارتىيەنىڭ ئەلگە نەپ يەتكۈزۈش سىياسىتىنى تەشۋىق قىلىش بىرلەشتۈرۈلۈپ ئېلىپ بېرىلىپ ياخشى بولغان ئىجتىمائىي ئۈنۈمنى قولغا كەلتۈردۇق.
</S>
<S ID=2532>
بۇ ئاممىنىڭ قىزغىن ئالقىشىغا ئېرىشىپ، ئاممىنىڭ پائالىيەتلەرگە قاتنىشىش نىسبىتى%80دىن ئاشتى.
</S>
<S ID=2533>
بۇ ئاساسىي قاتلام پارتىيە تەشكىلىنىڭ ئۇيۇشۇش كۈچىنى ئاشۇرۇش، زامانىۋى مەدەنيەتنى ئەۋج ئالدۇرشتا مۇھىم رول ئوينىدى».
</S>
<S ID=2534>
    توققۇزتارا ناھىيەسى ئاساسىي قاتلاملاردا مەدەنىيەت پائالىيەت ئۆي بولۇشىنى ئىشقا ئاشۇرۇش ئۈچۈن بۇلتۇردىن بېرى، مەبلەغ سېلىش سالمىقىنى زورايتىپ، ئاساسىي ئەسلىھەلەر قۇرۇلۇشىنى ئېلىپ بېرىپ، مەدەنىيەت پائالىيەت ئۆيىگە كېرەكلىك ئۈسكۈنە ۋە جابدۇقلارنى تولۇقلىدى ۋە يېڭىدىن سەپلىدى.
</S>
<S ID=2535>
پائالىيەت ئۆيلىرىدە تۈرلۈك پائالىيەتلەرنى جانلاندۇرۇپ، ئىلغار مەدەنىيەتنى ئاممىغا تەشۋىق قىلدى.
</S>
<S ID=2536>
توققۇزتارا ناھىيەلىك پارتكوم ئاساسىي قاتلام ئىشخانىسىنىڭ مۇئاۋىن مۇدىرى يى چېڭ مۇنداق دېدى:«ناھىيەمىز2015-يىلى 20مىليون يۈەندىن ئارتۇق مەبلەغ سېلىپ، 39كەنتتە مەدەنىيەت پائالىيەت ئۆي قۇرۇلۇشىنى ئېلىپ باردۇق.
</S>
<S ID=2537>
ئىچكىرى ئۆلكىلەرنىڭ شىنجاڭغا ياردەم بېرىش مەبلىغى بىلەن ناھىيە مالىيىسىدىن بىر مىليون يۈەن مەبلەغ توپلاپ، بۇ پائالىيەت ئۆيلىرىنىڭ ئەسلىھەلىرىنى تولۇقلىدى.
</S>
<S ID=2538>
ھەرمىللەت ئاممىسىنى تەشكىللەپ، 50مەيدان ئويۇن قويۇپ، ئاممىنىڭ ئالقىشىغا ئېرىشتى. 
</S>
<S ID=2539>
   
</S>
</TEXT>
/BODY
/DOC