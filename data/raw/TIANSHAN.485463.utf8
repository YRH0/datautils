<DOC>
<DOCID>TIANSHAN.485463</DOCID>
<HEADER>
<CLASS>مەملىكەت</CLASS>
<DATE>2016-01-06 12:33:01</DATE>
</HEADER>
<BODY>
<HEADLINE>
<S ID=992>
نىڭشيا يىنچۈەندىكى ئاممىۋى ئاپتوبۇسقا ئوت كېتىش ۋەقەسىدە قازا قىلغانلار 17 گە يەتتى
</S>
</HEADLINE>
<TEXT>
<S ID=993>
    جۇڭگو ئاخبارات تورى 5-يانۋار تېلېگراممىسى : يىنچۈەن شەھەرلىك پارتكوم بەنگۇڭتىڭى، شەھەرلىك ھۆكۈمەت بەنگۇڭتىڭىنىڭ ھۆكۈمەت مىكروبىلوگى تارقاتقان ئەڭ يېڭى ئۇچۇردا، 301-يول ئاممىۋى ئاپتوبۇسقا ئوت كېتىش ۋەقەسىدە قازا قىلغانلار سانىنىڭ 17 گە يەتكەنلىكى كۆرسىتىلگەن.
</S>
<S ID=994>
    6-يانۋار سائەت 7:00 ئەتراپىدا، يىنچۈەن شەھەرلىك ئاممىۋى ئاپتوبۇس شىركىتى 301- يول ئاممىۋى ئاپتوبۇسى خېلەن ناھىيەسى تيەنجۈن گۈللىكىدىن يىنچۈەن پويىز ئىستانسىسىغا بېرىش سەپىرىدە، دۆلەت يولى 109- لىنىيەنىڭ جىنشېڭ خەلقئارا ئائىلە سايمانلىرى مەيدانى دەرۋازىسى ئالدىغا كەلگەندە تۇيۇقسىز ئوت كەتكەن.
</S>
<S ID=995>
    ۋەقە يۈز بەرگەندىن كېيىن، نىڭشيا خۇيزۇ ئاپتونوم رايونلۇق ج خ نازارىتى ھەمكارلىشىپ تەكشۈرۈش ئومۇمىي ئوقتۇرۇشى تارقىتىپ، ئاممىۋى ئاپتوبۇسقا ئوت كېتىش ۋەقەسىدىكى جىنايەت گۇماندارى ما يوڭپىڭنى قوغلاپ تۇتقان.
</S>
<S ID=996>
    ھەمكارلىشىپ تەكشۈرۈش ئومۇمىي ئوقتۇرۇشىدا مۇنداق دېيىلگەن : 5-يانۋار سائەت 7:08 دە، يىنچۈەن ئاممىۋى ئاپتوبۇس شىركىتى 301-يول ئاممىۋى ئاپتوبۇسى خېلەن ناھىيەسى تيەنجۈن گۈللىكىدىن يىنچۈەن پويىز ئىستانسىسىغا بېرىش سەپىرىدە، دۆلەت يولى 109- لىنىيەنىڭ جىنشېڭ خەلقئارا ئائىلە سايمانلىرى مەيدانى دەرۋازىسى ئالدىغا كەلگەندە تۇيۇقسىز ئوت كېتىپ، نۇرغۇن ئادەم يارىلاندى ۋە قازا قىلدى، تەكشۈرۈش ئارقىلىق، جىنايەت گۇماندارى ما يوڭپىڭ زور دېلو سادىر قىلغان بولۇپ، ئۇنىڭ نامىدا宁AKN035،宁E32909、宁AJB016 دىن ئىبارەت ئۈچ ئاپتوموبىل بارلىقى ئېنىقلاندى.
</S>
<S ID=997>
نۆۋەتتە، نىڭشيادىكى ھەر قايسى ج خ ئورگانلىرى تېز سۈرئەتتە تاقابىل تۇرۇش لايىھەسىنى يولغا قويۇپ، شەھەر، ناھىيەنىڭ چىقىش ئېغىزى ۋە ئۆلكىدىن چىقىش ئېغىزىغا چازا قۇرۇپ، جىنايەت گۇماندارى ۋە ئاپتوموبىللارنى تەكشۈردى.
</S>
<S ID=998>
‏
</S>
</TEXT>
/BODY
/DOC