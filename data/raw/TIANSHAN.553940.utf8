<DOC>
<DOCID>TIANSHAN.553940</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-09-29 19:02:10</DATE>
</HEADER>
<BODY>
<HEADLINE>
<S ID=51365>
يوپۇغا ناھىيەسى سۇ ئامبىرى ئەتراپىدىكى ئائىلىلەرنى بىخەتەر جايغا كۆچۈردى
</S>
</HEADLINE>
<TEXT>
<S ID=51366>
    ئىمىنجان تۇرسۇن خەۋەر قىلىدۇ: يوپۇغا ناھىيەسى ناھىيەدىكى نۇقتىلىق سۇ ئامبارلىرىنىڭ ئەتراپىغا ئولتۇراقلاشقان 1425 ئائىلىدىكى 3441 كىشىنى ھويلا – ئاران ئىگىلىكىنى يۈكسەلدۈرۈشكە باب كېلىدىغان مۇھىتى ياخشى جايلارغا قايتا ماكانلاشتۇرۇپ نامراتلىقتىن قۇتۇلدۇرۇش قۇرۇلۇشىغا 82 مىليون 424 مىڭ يۈەن مەبلەغ سېلىپ، بۇ يىلنىڭ ئاخىرىغىچە 28 نامرات كەنتتىكى 26 مىڭدىن ئارتۇق نامرات كىشىنى نامراتلىقتىن قۇتۇلدۇرۇش ئاساسىنى پۇختىلىدى.
</S>
<S ID=51367>
   بۇ ناھىيە 2013 – يىلى ئاپتونوم رايوننىڭ چوڭ، ئوتتۇرا تىپتىكى سۇ ئامبىرى ئەتراپىدىكى ئائىلىلەرنى بىخەتەر جايلارغا كۆچۈرۈپ نامراتلىقتىن قۇتۇلدۇرۇش سىناق نۇقتىسى تۈرىگە كىرگۈزۈلگەندىن بۇيان مەركەزنىڭ 11 مىليون 960 مىڭ يۈەن مەخسۇس تۈر مەبلىغىنى قولغا كەلتۈرۈپ، 31 مىليون 970 مىڭ يۈەن مەبلەغ سېلىپ، تۇنجى تۈركۈمدە ئاچچىق يېزىسىدىكى پاۋان سۇ ئامبىرى ئەتراپىدىكى 126 ئائىلىلىك 598 كىشىنى يېڭى يېزا قۇرۇلۇشى ئۆلچىمى بويىچە ئەمىن ئۆيلەرگە ماكانلاشتۇردى.
</S>
<S ID=51368>
بۇلتۇر يەنە مەركەزنىڭ 25 مىليون 120 مىڭ يۈەن مەخسۇس تۈر ياردىمىنى قولغا كەلتۈرۈپ، 50 مىليون 454 مىڭ يۈەن مەبلەغ سېلىپ، تېرىم بازىرىنىڭ قارا توغراق كەنتى، ئاچچىق يېزىسىنىڭ بېلىقچى كەنتى، ئاخۇنلۇقۇم يېزىسىنىڭ ئاخۇنلۇقۇم كەنتى قاتارلىق ئۈچ كەنتتىن 338 ئائىلىلىك 1256 كىشىنى ھويلا – ئاران ئىگىلىكىنى يۈكسەلدۈرۈشكە ماس كېلىدىغان جايلارغا يۆتكەپ قايتا ماكانلاشتۇرۇش قۇرۇلۇشىنى تاماملىدى.
</S>
<S ID=51369>
‏
</S>
</TEXT>
/BODY
/DOC