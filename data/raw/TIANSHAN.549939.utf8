<DOC>
<DOCID>TIANSHAN.549939</DOCID>
<HEADER>
<CLASS>شىنجاڭ</CLASS>
<DATE>2016-09-19 11:29:46</DATE>
</HEADER>
<BODY>
<HEADLINE>
<S ID=49273>
ئالتاي ۋىلايەتلىك پارتكومنىڭ سابىق ئەزاسى، ئالتاي شەھەرلىك پارتكومنىڭ سابىق شۇجىسى ۋاڭ شىبىن ئىنتىزامغا ئېغىر خىلاپلىق قىلغاچقا، پارتىيەدىن قوغلاندى، خىزمەتتىن ھەيدەلدى
</S>
</HEADLINE>
<TEXT>
<S ID=49274>
   ئۆز خەۋىرىمىز. يېقىندا ئاپتونوم رايونلۇق پارتكومنىڭ تەستىقلىشى بىلەن ئاپتونوم رايونلۇق ئىنتىزام تەكشۈرۈش كومىتېتى ئالتاي ۋىلايەتلىك پارتكومنىڭ سابىق ئەزاسى، ئالتاي شەھەرلىك پارتكومنىڭ سابىق شۇجىسى ۋاڭ شىبىننىڭ ئىنتىزامغا ئېغىر خىلاپلىق قىلىش مەسىلىسىنى دېلو تۇرغۇزۇپ تەكشۈردى.
</S>
<S ID=49275>
   تەكشۈرۈپ ئېنىقلىنىشىچە، ۋاڭ شىبىن سىياسىي ئىنتىزامغا ئېغىر خىلاپلىق قىلىپ، تەشكىلنىڭ تەكشۈرۈشىگە قارشىلىق كۆرسەتكەن؛ مەركەزنىڭ سەككىز تۈرلۈك بەلگىلىمىسىنىڭ روھىغا ئېغىر خىلاپلىق قىلىپ، بەلگىلىمىگە خىلاپ ھالدا قاراشلىق ئورۇنلارنىڭ ئۆلچەمدىن ئارتۇق ئاپتوموبىل سېتىۋېلىشىغا يول قويغان ھەم ئاپتوموبىلنى ئۇزاق مۇددەت ئىگىلىۋالغان؛ تەشكىلىي ئىنتىزامغا ئېغىر خىلاپلىق قىلىپ، مۇناسىۋەتلىك شەخسىي ئىشلىرىنى بەلگىلىمە بويىچە يۇقىرىغا ئەينەن دوكلات قىلمىغان، تەشكىل ئۇنىڭ مەسىلىسىنى خەت – ئالاقە ئارقىلىق سۈرۈشتۈرگەندە، تەشكىلگە مەسىلىنى ئەينەن چۈشەندۈرمىگەن، يۇقىرى دەرىجىلىك پارتىيە تەشكىلاتلىرىنىڭ مۇھىم قارارلىرىنى ئىجرا قىلىشنى رەت قىلىپ، خىزمەت ھوقۇقىدىن پايدىلىنىپ، باشقىلارغا ۋەزىپىسىنى تەڭشەش ۋە خىزمىتىنى قوللاش قاتارلىق جەھەتلەردە نەپ يەتكۈزۈپ، باشقىلارنىڭ پۇل – مېلىنى قوبۇل قىلغان؛ پاكلىق ئىنتىزامىغا ئېغىر خىلاپلىق قىلىپ، بەلگىلىمىگە خىلاپ ھالدا پېيى بازارغا سېلىنمىغان كارخانىلارنىڭ پېيىغا ئىگە بولغان؛ ئاممىۋى ئىنتىزامغا ئېغىر خىلاپلىق قىلىپ، دۆلەتنىڭ كۆچۈرۈلىدىغان ئائىلىلەرنىڭ كۆچۈرۈش مەبلىغىنى ئىشلىتىپ، تاۋار ئۆي سېتىۋېلىپ، ئۆيى چېقىلغان، كۆچۈرۈلگەن ئائىلىلەرنى ئورۇنلاشتۇرۇپ، دۆلەت ۋە ئاممىنىڭ مەنپەئىتىگە دەخلى – تەرۇز يەتكۈزگەن؛ خىزمەت ئىنتىزامىغا ئېغىر خىلاپلىق قىلىپ، قۇرۇلۇش تۈرلىرىنى ھۆددىگە بېرىش ۋە ھۆددىگە ئېلىش، ئۆي – زېمىن تەرەققىياتى ۋە تىجارىتى قىلىشقا ئارىلىشىپ ۋە قول تىقىپ، مەمۇرىي قانۇن ئىجرا قىلىش پائالىيىتىگە بەلگىلىمىگە خىلاپ ھالدا ئارىلىشىۋالغان ۋە قول تىققان؛ تۇرمۇش ئىنتىزامىغا ئېغىر دەرىجىدە خىلاپلىق قىلىپ، باشقىلار بىلەن ئۇزاققىچە بىنورمال جىنسىي مۇناسىۋەتتە بولغان.
</S>
<S ID=49276>
دۆلەتنىڭ قانۇن – نىزاملىرىدىكى بەلگىلىمىلەرگە ئېغىر دەرىجىدە خىلاپلىق قىلىپ، ۋەزىپە قولايلىقىدىن پايدىلىنىپ، كارخانا تىجارىتى قاتارلىق جەھەتلەردە باشقىلارغا نەپ يەتكۈزۈپ، زور سوممىلىق پۇل ئۈندۈرۈۋالغان ۋە مال – مۈلۈك قوبۇل قىلىپ جىنايەت شەكىللەندۈرگەن.
</S>
<S ID=49277>
   ۋاڭ شىبىن پارتىيەنىڭ رەھبىرىي كادىرى تۇرۇقلۇق ھۆكۈمەت ئىشىدا پاك – دىيانەتلىك بولۇپ، قانۇن – ئىنتىزامغا بويسۇنۇشى كېرەك ئىدى، لېكىن ئۇ غايە – ئېتىقادىنى يوقىتىپ، پارتىيە ئىنتىزامىغا ئېغىر خىلاپلىق قىلغان، پارتىيە 18 – قۇرۇلتىيىدىن كېيىنمۇ يەنىلا ھوشىنى تاپماي، بۇ ئىشلاردىن قول ئۈزمىگەن، خاراكتېرى قەبىھ، قىلمىشى ئالاھىدە ئېغىر.
</S>
<S ID=49278>
‹‹جۇڭگو كوممۇنىستىك پارتىيەسىنىڭ ئىنتىزام جازاسى نىزامى›› قاتارلىق ئالاقىدار بەلگىلىمىلەرگە ئاساسەن، ئاپتونوم رايونلۇق ئىنتىزام تەكشۈرۈش كومىتېتى دائىمىي كومىتېتىنىڭ يىغىنىدا مۇزاكىرە قىلىش ھەم ئاپتونوم رايونلۇق پارتكوم دائىمىي كومىتېتى يىغىنىنىڭ قاراپ چىقىشىغا سۇنۇش ئارقىلىق، ۋاڭ شىبىنغا پارتىيەدىن قوغلاش، خىزمىتىدىن ھەيدەش جازاسى بېرىش؛ ئۇنىڭ ئىنتىزامغا خىلاپ ئېرىشكەن تاپاۋىتىنى قايتۇرۇۋېلىش قارار قىلىندى؛ ئۇنىڭ قانۇنغا خىلاپلىق قىلىپ جىنايەت ئۆتكۈزۈش مەسىلىسى ۋە يىپ ئۇچى ئەدلىيە ئورگانلىرىنىڭ قانۇن بويىچە بىر تەرەپ قىلىشىغا تاپشۇرۇلىدۇ.
</S>
<S ID=49279>
‏
</S>
</TEXT>
/BODY
/DOC