<DOC>
<DOCID>TIANSHAN.537750</DOCID>
<HEADER>
<CLASS>شىنجاڭ</CLASS>
<DATE>2016-07-29 11:41:20</DATE>
</HEADER>
<BODY>
<HEADLINE>
<S ID=35390>
مۇنەۋۋەر ياشلارنىڭ ‹‹مىللەتلەر ئىتتىپاقلىقى ھېكايىلىرى›› ھەر مىللەت ياشلىرىنى تەسىرلەندۈردى
</S>
</HEADLINE>
<TEXT>
<S ID=35391>
   گۈلمىرە مۇھەممەد خەۋەر قىلىدۇ: ئۈرۈمچى شەھىرى تۇدۇڭخابا رايونلۇق سودا – سانائەت مەمۇرىي باشقۇرۇش ئىدارىسى، تۇدۇڭخابا رايونلۇق يەككە – خۇسۇسىي كارخانىچىلار جەمئىيىتىنىڭ ئۇيۇشتۇرغان ‹‹ھەر مىللەت خەلق بىر ئائىلە كىشىلىرى، بىر نىيەت، بىر مەقسەتتە جۇڭگو ئارزۇسىنى ئىشقا ئاشۇرايلى›› تېمىسىدىكى مىللەتلەر ئىتتىپاقلىقى بويىچە لېكسىيە سۆزلەش پائالىيىتى ۋە سەنئەت كۆرىكى 26 – ئىيۇل چۈشتىن كېيىن ئۈرۈمچى شەھىرىنىڭ تۇدۇڭخابا رايونىدا ئۆتكۈزۈلدى.
</S>
<S ID=35392>
   پائالىيەتتە، ئاپتونوم رايونلۇق ئىتتىپاق كومىتېتى ‹‹ئاپتونوم رايون بويىچە ئىلغارلىققا، ياخشىللىققا ئىنتىلگەن مۇنەۋۋەر ياشلار ۋەكىلى›› شەرىپىگە ئېرىشكەن شىنجاڭ ‹‹قارلۇق›› مېدىيا پەن – تېخنىكا چەكلىك شىركىتىنىڭ لىدىرى پەخرىدىن قارلۇق، شىنجاڭ ‹‹ئاتلان›› مائارىپ پەن – تېخنىكا چەكلىك شىركىتىنىڭ لىدىرى قاسىمجان ئابدۇرېھىمنى ئىگىلىك تىكلەش جەريانىدىكى كەچۈرمىشلىرى، مىللەتلەر ئىتتىپاقلىقى خىزمىتىدىكى ئىلغار ئىش – پائالىيەتلىرىنى سۆزلەپ بېرىشكە تەشكىللىدى.
</S>
<S ID=35393>
تۇدۇڭخابا رايونىدىكى كارخانا، ئىدارە – ئورگان، مەھەللىلەردىكى ھەر مىللەت ياشلىرى ئۆزلىرى تەييارلىغان سەرخىل سەنئەت نومۇرلىرى ئارقىلىق مىللەتلەر ئىتتىپاقلىقىنى ھىمايە قىلىشتەك ئورتاق ئارزۇسىنى نامايان قىلدى.
</S>
<S ID=35394>
پائالىيەت ئاخىرىدا، بۇ مۇنەۋۋەر ئىككى ياش شىنجاڭ ‹‹خېڭ يۈشياڭ›› مەبلەغ سېلىش گۇرۇھى چەكلىك شىركىتى، شىنجاڭ ‹‹شىردەن›› يېمەكلىك چەكلىك شىركىتىدىكى ھەر مىللەت ياش ئىشچى – خىزمەتچىلەر بىلەن مىللەتلەر ئىتتىپاقلىقىنى ھىمايە قىلىش، ئىگىلىك تىكلەپ يېڭىلىق يارىتىش تېمىسىنى چۆرىدىگەن ئاساستا سۆھبەت يىغىنى ئۆتكۈزدى.
</S>
<S ID=35395>
   ئۇقۇشىمچە، تۇدۇڭخابا رايونلۇق يەككە – خۇسۇسىي كارخانىچىلار جەمئىيىتى كۆپ يىلدىن بۇيان، ئىتتىپاقلىق، تەربىيە، يېتەكچىلىكنى كۈچەيتىپ، ئاممىنىڭ ئۆز – ئۆزىنى ئىدارە قىلىش، نازارەت قىلىش رولىنى جارى قىلدۇرۇپ، مىللەتلەر ئىتتىپاقلىقىغا ئالاقىدار تەشۋىقات – تەربىيە، تەرەققىياتقا يېتەكچىلىك قىلىش، ئەتراپلىق مۇلازىمەت ئارقىلىق يەككە – خۇسۇسىي ئىگىلىكنىڭ ساغلام تەرەققىي قىلىشىغا تۆھپە قوشقان.
</S>
<S ID=35396>
   ئاپتونوم رايونلۇق ئىتتىپاق كومىتېتى تەشۋىقات بۆلۈمىنىڭ مۇئاۋىن باشلىقى شۆھرەت شاۋكەت مۇنداق دېدى: پەخرىدىن بىلەن قاسىمجان زامانىمىز ياشلىرى ئارىسىدىكى ئىگىلىك تىكلەپ يېڭىلىق يارىتىۋاتقان، مىللەتلەر ئىتتىپاقلىقىدا ئۈلگە بولۇۋاتقان نەمۇنىلىك ياشلارنىڭ ۋەكىللىرى.
</S>
<S ID=35397>
ئۇلار ئىگىلىك تىكلەش، يېڭىلىق يارىتىش، مىللەتلەر ئىتتىپاقلىقىنى ھىمايە قىلىش جەھەتلەردە نۇرغۇن خىزمەتلەرنى ئىشلەپ، ئاپتونوم رايونىمىزنىڭ ئىجتىمائىي، ئىقتىسادىي تەرەققىياتىغا تېگىشلىك تۆھپىسىنى قوشماقتا.
</S>
<S ID=35398>
بىز ئۇلارنىڭ ئىلغار ئىش – پائالىيەتلىرىنى تۇدۇڭخابا رايونىدىكى كارخانا، ئىدارە – ئورگان، مەھەللىلەردىكى ھەر مىللەت ياشلىرىغا تونۇشتۇرۇپ، ياشلارنى مىللەتلەر ئىتتىپاقلىقىنى ھىمايە قىلىش، جۇڭگو ئارزۇسىنى ئورتاق ئىشقا ئاشۇرۇشقا يېتەكلىدۇق.
</S>
</TEXT>
/BODY
/DOC