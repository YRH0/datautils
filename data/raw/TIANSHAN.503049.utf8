<DOC>
<DOCID>TIANSHAN.503049</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-02-29 16:34:22</DATE>
</HEADER>
<BODY>
<HEADLINE>
<S ID=16573>
داۋالاش چىقىمىنىڭ تېز سۈرئەتتە كۆپىيىشىنىڭ ئارقىسىدا، داۋالاش سۇغۇرتا فوندى بارغانسېرى كۆپ چىقىم قىلىش بېسىمىغا دۇچ كەلمەكتە
</S>
</HEADLINE>
<TEXT>
<S ID=16574>
　　ئادەم كۈچى بايلىقى ۋە ئىجتىمائىي كاپالەت مىنىستىرلىقى تور بېكىتىنىڭ 26-فېۋرال ئېلان قىلغان خەۋىرىدە مۇنداق دېيىلدى: داۋالاش چىقىمىنىڭ تېز سۈرئەتتە كۆپىيىشىنىڭ ئارقىسىدا، داۋالاش سۇغۇرتا فوندى بارغانسېرى كۆپ چىقىم قىلىش بېسىمىغا دۇچ كەلمەكتە.
</S>
<S ID=16575>
چىقىمنىڭ ئېشىش كۆلىمى كىرىمنىڭ ئېشىش كۆلىمىدىن يۇقىرى بولدى، ھەتتا بەزى بىر قىسىم ئۆلكىلەردە كىرىم چىقىمىنى قامدىيالماسلىق ئەھۋالى كۆرۈلۈپ، فوند خېيىم-خەتىرى كۈنسېرى گەۋدىلىك بولدى.
</S>
<S ID=16576>
　　خەۋەردە مۇنداق دېيىلدى: نۆۋەتتە ئېلىمىزدە نوپۇسنىڭ قېرىلىشىشى ئېغىر، ئىجتىمائىي سۇغۇرتىنىڭ دائىرىسىنى كېڭەيتىش بوشلۇقى كۈنسېرى كىچىكلىمەكتە، تۈرلۈك ئىجتىمائىي سۇغۇرتىنىڭ تەمىنات سەۋىيەسى داۋاملىق ئۆستى، ئىجتىمائىي سۇغۇرتا فوندى كىرىم چىقىمىنى تەڭپۇڭلاشتۇرۇش بارغانسېرى زور بېسىمغا دۇچ كەلمەكتە.
</S>
<S ID=16577>
　　شۇنىڭ بىلەن بىر ۋاقىتتا، قېرىلىشىشىنىڭ تېزلىشىشىغا ئەگىشىپ، دەم ئېلىشقا چىقىدىغانلارنىڭ سانى يىلمۇ-يىل كۆپەيمەكتە، ئېلىمىزدە كارخانىلاردىن پېنسىيەگە، دەم ئېلىشقا چىققانلارنىڭ سانى 2004-يىلدىكى 37 مىليون 750 مىڭدىن ئېشىپ، 2014-يىلى 80 مىليون 150 مىڭغا يېتىپ، ياشانغانلار سۇغۇرتىسى فوندىنىڭ يۈكى بارغانسېرى ئېغىرلاشتى.
</S>
</TEXT>
/BODY
/DOC