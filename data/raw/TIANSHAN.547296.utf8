<DOC>
<DOCID>TIANSHAN.547296</DOCID>
<HEADER>
<CLASS>پەن – مائارىپ</CLASS>
<DATE>2016-09-05 12:52:23</DATE>
</HEADER>
<BODY>
<HEADLINE>
<S ID=46710>
جۇڭگو بېيجىڭ نېفىت ئۇنىۋېرسىتېتى قاراماي مەكتەپ رايونىدا ئوقۇش باشلاش مۇراسىمى ئۆتكۈزۈلدى
</S>
</HEADLINE>
<TEXT>
<S ID=46711>
   ئىختىيارى مۇخبرىمىز رەپقەت مالىك خەۋىرى: بۇ يىل سېنتەبىردە جۇڭگو بېيجىڭ نېفىت ئۇنىۋېرسىتېتى قاراماي مەكتەپ رايونى تۇنجى تۈركۈمدىكى تولۇق كۇرس ئوقۇغۇچىلىرىنى كۈتۈۋالدى.
</S>
<S ID=46712>
3-سېنتەبىر چۈشتىن بۇرۇن جۇڭگو بېيجىڭ نېفىت ئۇنىۋېرسىتېتى قاراماي مەكتەپ رايونىدا 2016-يىللىق ئوقۇش باشلاش مۇراسىمى ئۆتكۈزۈلدى.
</S>
<S ID=46713>
جۇڭگو بېيجىڭ نېفىت ئۇنىۋېرسىتېتىنىڭ مۇدىرى جاڭ لەيبىڭ، قاراماي شەھەرلىك پارتكومنىڭ شۇجىسى چېن شىنفا، قاراماي شەھىرىنىڭ باشلىقى جاڭ خۇڭيەن، شىنجاڭ نېفىتلىك شىركىتىنىڭ باش دىرېكتورى ياڭ شۆۋېن قاتارلىق رەھبەرلەر، ئامېرىكا تۇلسا ئۇنىۋېرسىتېتىنىڭ رەھبەرلىرى، جۇڭگو بېيجىڭ نېفىت ئۇنىۋېرسىتېتىنىڭ مەكتەپداشلار ۋەكىللىرى، جەمئىيەتتىكى داڭلىق زاتلار، مەكتەپتىكى ئوقۇتقۇچى-ئوقۇغۇچىلار ھەمدە ئوقۇغۇچىلارنىڭ ئاتا-ئانىلىرىدىن بولۇپ، 600 كىشى ئوقۇش باشلاش مۇراسىمىغا قاتناشتى.
</S>
<S ID=46714>
   جۇڭگو بېيجىڭ نېفىت ئۇنىۋېرسىتېتىنىڭ مۇئاۋىن مۇدىرى، قاراماي مەكتەپ رايونى پارتىيە خىزمىتى كومىتېتىنىڭ شۇجىسى، باشقۇرۇش كومىتېتىنىڭ مۇدىرى جاڭ شىچېڭ ئوقۇش باشلاش مۇراسىمىغا رىياسەتچىلىك قىلدى.
</S>
<S ID=46715>
   مۇراسىمدا ئوقۇغۇچىلار ۋەكىلى ۋە ئوقۇتقۇچىلار ۋەكىلى سۆز قىلدى.
</S>
<S ID=46716>
   ئامېرىكا تۇلسا ئۇنىۋېرسىتېتىنىڭ مۇدىرى گېرارد كىلەنسىي ئەپەندى سۆز قىلىپ: جۇڭگو بېيجىڭ نېفىت ئۇنىۋېرسىتېتى بىلەن تۇلسا ئۇنىۋېرسىتېتى كۆپ يىللاردىن بۇيان ھەمكارلىشىپ كېلىۋاتىدۇ.
</S>
<S ID=46717>
جۇڭگو بېيجىڭ نېفىت ئۇنىۋېرسىتېتى قاراماي مەكتەپ رايونىنىڭ قۇرۇلۇشى ئىككى تەرەپنى يېڭى ئۈمىد ۋە پۇرسەت بىلەن تەمىنلەيدۇ.
</S>
<S ID=46718>
بۇ نېفىت قۇرۇلۇشى ساھەسىنىڭ تەرەققىياتى ۋە خەلق تۇرمۇشىنى ياخشىلاش سەۋىيەسىنى يەنىمۇ ئىلگىرى سۈرىدۇ.
</S>
<S ID=46719>
شەھەر ئاھالىلىرى قاتناش، سودا ۋە تۇرمۇش قاتارلىق جەھەتلەردە تېجەشلىك ئېنېرگىيەدىن بەھرىمەن بولىدۇ، دېدى.
</S>
<S ID=46720>
   جۇڭگو بېيجىڭ نېفىت ئۇنىۋېرسىتېتىنىڭ مۇدىرى جاڭ لەيبىڭ: ئۇزۇندىن بۇيان، قاراماي شەھىرى بىلەن جۇڭگو بېيجىڭ نېفىت ئۇنىۋېرسىتېتى قويۇق مۇناسىۋەت ئورنىتىپ كەلدى.
</S>
<S ID=46721>
جۇڭگو بېيجىڭ نېفىت ئۇنىۋېرسىتېتىنىڭ قارامايغا ماكانلىشىشى شەھەرنىڭ تەرەققىياتتا يېڭىلىق يارىتىشىنىڭ ئېھتىياجى، دۆلەتنىڭ «بىر بەلباغ، بىر يول» ئىستىراتېگىيەسىنىڭ ئېھتىياجى.
</S>
<S ID=46722>
جۇڭگو بېيجىڭ نېفىت ئۇنىۋېرسىتېتى قاراماي مەكتەپ رايونىنى يۇقىرى سەۋىيەلىك، قوللىنىشچان ئۇنىۋېرسىتېت قىلىپ قۇرۇپ چىقىدۇ، دېدى.
</S>
<S ID=46723>
   جۇڭگو بېيجىڭ نېفىت ئۇنىۋېرسىتېتى مائارىپ مىنىستىرلىقىغا بىۋاسىتە قارايدىغان، 211 قۇرۇلۇشىدىكى ئالىي مەكتەپ.
</S>
<S ID=46724>
نۆۋەتتە، جۇڭگو بېيجىڭ نېفىت ئۇنىۋېرسىتېتى قاراماي مەكتەپ رايونىدا 3 ئىنستىتۇت، 6 كەسىپ تەسىس قىلىندى.
</S>
<S ID=46725>
بۇنىڭ ئىچىدىكى 5 كەسىپ «ئالاھىدە ئىنژېنېرلارنى تەربىيەلەش پىلانى» دىكى كەسىپتۇر.
</S>
<S ID=46726>
جۇڭگو بېيجىڭ نېفىت ئۇنىۋېرسىتېتى قاراماي مەكتەپ رايونى تۇنجى تۈركۈمدە پۈتۈن مەملىكەتتىكى 16 ئۆلكە، شەھەردىن 497 نەپەر ئوقۇغۇچى قوبۇل قىلدى.
</S>
</TEXT>
/BODY
/DOC