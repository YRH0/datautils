<DOC>
<DOCID>TIANSHAN.563360</DOCID>
<HEADER>
<CLASS>پەن – مائارىپ</CLASS>
<DATE>2016-11-08 13:08:17</DATE>
</HEADER>
<BODY>
<HEADLINE>
<S ID=57629>
خېنەن ئۆلكىسىنىڭ ياردىمىدە قومۇلدا ئۈچ مەكتەپ قۇرۇلىدۇ
</S>
</HEADLINE>
<TEXT>
<S ID=57630>
 ئىختىيارىي مۇخبىرىمىز يۈنۈس سادىقنىڭ قومۇل شەھەرلىك مائارىپ ئىدارىسىدىن ئىگىلىشىچە، «13-بەش يىل» لىق پىلان مەزگىلىدە خېنەن ئۆلكىسىنىڭ شىنجاڭغا ياردەم بېرىدىغان 250 مىليون يۈەندىن ئارتۇق مەبلىغى بىلەن قومۇل شەھىرىدە يېڭىدىن ئۈچ مەكتەپ قۇرۇلىدىكەن.
</S>
<S ID=57631>
 قومۇل شەھىرى مائارىپنى ئالدىنقى ئورۇنغا قويۇپ، ئالدىن پىلانلاپ، مائارىپ بايلىقىنى مۇۋاپىق تەقسىملەپ، مائارىپ ئادىللىقىنى نامايان قىلىپ، خەلق ئاممىسىنىڭ ئەلا مائارىپ بايلىقىدىن تولۇق بەھرىمەن بولۇشىغا كاپالەتلىك قىلىش ئۈچۈن، خېنەننىڭ 40 مىليون يۈەن ياردەم مەبلىغىدە 7200 كىۋادرات مېتىر كۆلەمدە خېنەن-قومۇل تەجرىبە يەسلىسىنى قۇرۇپ چىقىدىكەن، پىلان بويىچە بۇ تۈر قۇرۇلۇشى 2017-يىلى 8-ئايدا تاماملىنىدىكەن، يەسلىگە جەمئىي 450 بالا قوبۇل قىلىنىدىكەن؛ ئۇنىڭدىن باشقا، 5200 كىۋادرات مېتىر كۆلەملىك قومۇل مەركىزىي 2-قوش تىل يەسلىسى قۇرۇلۇشى بۇ يىل 3-ئايدا باشلانغان بولۇپ، بۇنىڭغا 10 مىليون 400 مىڭ يۈەن ياردەم مەبلىغى سەرپ قىلىنىدىكەن، پىلان بويىچە بۇ يەسلىمۇ كېلەر يىلى 7-ئايدا پۈتىدىكەن، يەسلىگە 12 سىنىپ تەسىس قىلىنىپ، 360 بالا قوبۇل قىلىنىدىكەن.
</S>
<S ID=57632>
 قومۇل شەھەرلىك مائارىپ ئىدارىسى پىلان-مالىيە بۆلۈمىدىكى ما فۇچياڭنىڭ تونۇشتۇرۇشىچە، يېڭىدىن قۇرۇلىدىغان خېنەن-قومۇل تەجرىبە مەكتىپىنىڭ ئومۇمىي يەر كۆلىمى 202 مو، قۇرۇلۇش ئومۇمىي كۆلىمى 34 مىڭ كىۋادرات مېتىر كېلىدىكەن، بۇ قۇرۇلۇشنىڭ تۈر ئومۇمىي مەبلىغى 158 مىليون يۈەن بولۇپ، بۇنىڭ ئىچىدە خېنەننىڭ ياردەم مەبلىغى 140 مىليون يۈەن ئىكەن.
</S>
<S ID=57633>
بۇ قۇرۇلۇش ئوقۇتۇش بىناسى، ئوقۇغۇچىلار ياتاق بىناسى، ئاشخانىسى، كۇتۇپخانا، سەنئەت بىناسى، تەنتەربىيە سارىيى، شۇنداقلا ئۆلچەملەشكەن 400 مېتىرلىق پىلاستماسسا تەنتەربىيە مەيدانى قاتارلىقلارنى ئۆز ئىچىگە ئالىدىغان بولۇپ، قۇرۇلۇش تاماملانغاندىن كېيىن توققۇز يىللىق مەجبۇرىيەت تۈزۈمدىكى 2600 نەپەر ئوقۇغۇچىسى بولغان مەكتەپ بولۇپ قۇرۇلىدىكەن.
</S>
<S ID=57634>
مۆلچەرلىنىشىچە بۇ مەكتەپ قۇرۇلۇشى 2017-يىلى 2-ئايدا باشلىنىپ، 2018-يىلى 9-ئايدا ئىشلىتىشكە تاپشۇرۇلىدىكەن.
</S>
</TEXT>
/BODY
/DOC