<DOC>
<DOCID>TIANSHAN.487432</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-13 12:34:16</DATE>
</HEADER>
<BODY>
<HEADLINE>
<S ID=2794>
باي ناھىيەسى مەدەنىيەت مىراسلىرىنى قوغداش خىزمىتىدە زور نەتىجىلەرنى قولغا كەلتۈردى
</S>
</HEADLINE>
<TEXT>
<S ID=2795>
     ئىختىيارىي مۇخبىرىمىز قەھرىمان روزى خەۋىرى: باي ناھىيەلىك مەدەنىيەت-تەنتەربىيە، رادىيو-كىنو-تېلېۋىزىيە ئىدارىسىنىڭ مۇئاۋىن باشلىقى شېڭ ۋېنجۇ ۋە بۇ ئىدارىدىكى تۆت نەپەر خادىم 11-يانۋار باي ناھىيەسىنىڭ ياتۇر يېزىسىدىكى ئاپتونوم رايون دەرىجىلىك غەيرىي ماددىي مەدەنىيەت مىراسلىرى ۋارىسى ياقۇپ ئىبراھىمنىڭ ئۆيىگە بېرىپ، ئاپتونوم رايون تارقاتقان 2015-يىللىق 4800 يۈەن تولۇقلىما ياردەم پۇلىنى ياقۇپ ئىبراھىمغا تاپشۇردى. 
</S>
<S ID=2796>
    ياقۇپ ئىبراھىم  3-ئەۋلات «كەكلىك سوقۇشتۇرۇش ئويۇنى ۋارىسى» بولۇپ، 2010-يىلى ئاپتونوم رايون دەرىجىلىك غەيرىي ماددىي مەدەنىيەت ۋارىسى تىزىملىكىگە كىرگۈزۈلگەندىن بۇيان دۆلەتنىڭ ياردەم پۇلىدىن مەنپەئەتلىنىپ كەلمەكتە.
</S>
<S ID=2797>
    باي ناھىيەسى «جۇڭخۇا خەلق جۇمھۇرىيىتىنىڭ غەيرىي ماددىي مەدەنىيەت مىراسلىرى قانۇنى» ۋە «شىنجاڭ ئۇيغۇر ئاپتونوم رايونىنىڭ غەيرىي ماددىي مەدەنىيەت مىراسلىرىنى قوغداش نىزامى» نى قاتتىق ئەمەلىيلەشتۈرۈپ، «قوغداش ئاساس، قۇتۇلدۇرۇش بىرىنچى، مۇۋاپىق پايدىلىنىش، ۋارىسلارنى تەرەققىي قىلدۇرۇش» خىزمەت يۆنىلىشى بويىچە، مەدەنىيەت مىراسلىرىنى قوغداش، باشقۇرۇش ۋە غەيرىي ماددىي مەدەنىيەت مىراسلىرىنى توپلاش، رەتلەش ۋە غەيرىي ماددىي مەدەنىيەت مىراسى ۋارىسلىرىنى بېكىتىش، ئىلتىماس قىلىپ تۈرگە كىرگۈزۈش خىزمىتىنى چىڭ تۇتۇپ ياخشى ئىشلەپ كۆرۈنەرلىك ئۈنۈمنى قولغا كەلتۈردى.
</S>
<S ID=2798>
    بۇ ناھىيەنىڭ «پالاز توقۇش ھۈنىرى»، «كەكلىك سوقۇشتۇرۇش ئويۇنى»، «تاشتۇزدىن قاچا-قۇچا ياساش» قاتارلىق 8 چوڭ تۈر 51 تۈردە غەيرىي ماددىي مەدەنىيەت مىراسى بار.
</S>
<S ID=2799>
بۇنىڭدىن دۆلەت دەرىجىلىك بىر، ئاپتونوم رايون دەرىجىلىك ئۈچ، ۋىلايەت دەرىجىلىك 13، 51 تۈرنىڭ ھەممىسى ناھىيە دەرىجىلىك بولۇپ، دۆلەت دەرىجىلىك بىر نەپەر، ئاپتونوم رايون دەرىجىلىك ئىككى نەپەر غەيرىي ماددىي مەدەنىيەت مىراسى ۋارىسى دۆلەت ۋە ئاپتونوم رايوننىڭ ياردەم پۇلىدىن مەنپەئەتلەنمەكتە.
</S>
<S ID=2800>
   
</S>
</TEXT>
/BODY
/DOC