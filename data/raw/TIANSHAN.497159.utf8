<DOC>
<DOCID>TIANSHAN.497159</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-14 15:58:48</DATE>
</HEADER>
<BODY>
<HEADLINE>
<S ID=10554>
كۇچا دېھقانلىرى «كەسپى ھەمكارلىق كوپراتىپ»لىرىدىن ئەمەلىي نەپكە ئېرىشتى
</S>
</HEADLINE>
<TEXT>
<S ID=10555>
    ئىختىيارىي مۇخبىرىمىز ئەھمەت ئىسمائىل خەۋىرى: كۇچا ناھىيەسى بۇلتۇردىن بۇيان يېزا ئىگىلىكىدىكى تۈرلۈك كەسپىي ھەمكارلىق كوپراتىپلىرىنى زورايتىپ، يېزا ئىگىلىكى دېھقانلارغا مۇلازىمەت قىلىش ۋە مەنپەئەت يەتكۈزۈش رولىنى كۈچەيتتى.
</S>
<S ID=10556>
ناھىيە دېھقانلار ۋاستىچى كوپىراتىپلىرىنىڭ روناق تېپىشىغا سىياسەت جەھەتتىن «يېشىل چىراغ» يېقىپ بەرگەنلىكى ئۈچۈن دېھقانلار ئۇلاردىن ئەمەلىي نەپكە ئېرىشتى.
</S>
<S ID=10557>
    بۇ ناھىيەدە 680مىڭ مو باغ، 50مىڭ مو قوغۇن-تاۋۇز، 12مىڭ مو پارنىكتا سەي-كۆكتات تېرىلىدىغان بولۇپ، دېھقانلار ئىشلەپچىقارغان مەھسۇلاتلىرىنى ساتالماي قېلىشىدىن ئەنسىرەيتتى.
</S>
<S ID=10558>
2013-يىلى ناھىيە يېزا ئىگىلىكى، سودا-سانائەت، باج قاتارلىق تارماقلارنى ماسلاشتۇرۇپ، دېھقانلار قۇرغان تۈرلۈك كەسپى ھەمكارلىق كوپراتىپلىرىنى قوللاش ۋە ئۇلارغا مەدەت بىرىشكە چاقىردى.
</S>
<S ID=10559>
نەتىجىدە، دېھقانچىلىق، باغۋەنچىلىك، چارۋىچىلىق، ئەسلىھەلىك يېزا ئىگىلىك قاتارلىق كەسپىي ھەمكارلىق كوپراتىپلىرى تېز كۆپىيىپ، ھازىرغىچە 280 گە يېتىپ، ئەزالىرى 2620گە، جۇغلانما سوممىسى47مىليون 560مىڭ يۈەنگە يەتتى.
</S>
<S ID=10560>
بۇ كوپراتىپلار دېھقانلارنىڭ سودا ئوبوروتىدىكى تۈرلۈك ئىش ھالقىلىرى ۋە سېتىش يوللىرىنى قىسقارتىپ، يۆتكەش، ساقلاش، باھا، ئەمگەك كۈچى قاتارلىقلاردا بۇلتۇر 14مىليون 470مىڭ يۈەندىن كۆپرەك چىقىمنى تېجەپ دېھقانلارغا ئەمەلىي نەپ يەتكۈزدى .
</S>
</TEXT>
/BODY
/DOC