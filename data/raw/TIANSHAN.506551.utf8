<DOC>
<DOCID>TIANSHAN.506551</DOCID>
<HEADER>
<CLASS>شىنجاڭ</CLASS>
<DATE>2016-03-07 17:47:06</DATE>
</HEADER>
<BODY>
<HEADLINE>
<S ID=18217>
ئاپتونوم رايون بويىچە مۇنەۋۋەر كومپارتىيە ئەزاسى، ئىنقىلابىي قەھرىمان مەمەتجان توخنىيازنىڭ ئىش - ئىزلىرىدىن دوكلات بېرىش يىغىنى ئۆتكۈزۈلدى
</S>
</HEADLINE>
<TEXT>
<S ID=18218>
    ئاپتونوم رايون بويىچە مۇنەۋۋەر كومپارتىيە ئەزاسى، ئىنقىلابىي قەھرىمان مەمەتجان توخنىيازنىڭ ئىش - ئىزلىرىدىن دوكلات بېرىش يىغىنى 5-مارت شىنجاڭ تىببىي ئۇنىۋېرسىتېتىدا ئۆتكۈزۈلدى.
</S>
<S ID=18219>
شىنجاڭدىكى قىسمەن ئالىي مەكتەپلەرنىڭ مىڭغا يېقىن ئوقۇتقۇچى، ئوقۇغۇچىلىرى نەق مەيداندا مەمەتجان توخنىيازنىڭ قەھرىمانلىق ئىش - ئىزلىرىنى ئاڭلىدى.
</S>
<S ID=18220>
    دوكلات تەسىرلىك بولۇپ، كىشىلەر قەلبىنى لەرزىگە سالدى، ئالغا بېسىشقا ئۈندىدى.
</S>
<S ID=18221>
مەمەتجان توخنىيازنىڭ ھايات ۋاقتىدىكى زوراۋان، ياۋۇز توپىلاڭچىلارغا قارشى كۈرەشتە نامايان قىلغان قەھرىمانلىق جاسارىتى ۋە ئالىيجاناب پەزىلىتى جانلىق سۈرەتلەپ بېرىلدى.
</S>
<S ID=18222>
دوكلاتنى ئاڭلىغان ئالىي مەكتەپلەرنىڭ ئوقۇتقۇچى - ئوقۇغۇچىلىرى بەس - بەستە: قەھرىماننىڭ قېنى بىكارغا ئاقمايدۇ، قەھرىماننىڭ ئىش - ئىزلىرى مەڭگۈ ئۆچمەيدۇ.
</S>
<S ID=18223>
بۇنىڭدىن كېيىنكى ئۆگىنىش، تۇرمۇشتا ئۆز خىزمىتىمىزنى ياخشى ئىشلەپ، شىنجاڭنىڭ ئىجتىمائىي مۇقىملىقى ۋە ئەبەدىي ئەمىنلىگە تېگىشلىك تۆھپىمىزنى قوشىمىز، دېيىشتى.
</S>
<S ID=18224>
    شىنجاڭ كەسپىي ئۇنىۋېرسىتېتىنىڭ ئوقۇغۇچىسى مەۋلۇدە مىجىت مۇنداق دېدى: ئىنقىلابىي قۇربان مەمەتجان قەلبىمىزدىكى قەھرىمان، ئۇ ئۆزىنىڭ ھاياتى ئارقىلىق ئىجتىمائىي مۇقىملىقنى قوغدىدى.
</S>
<S ID=18225>
بۇ قېتىمقى لېكسىيەنى ئاڭلىغاندىن كېيىن، زوراۋان، تېررورچىلارغا غەزەپ - نەپرىتىم تولۇپ تاشتى.
</S>
<S ID=18226>
بۇنىڭدىن كېيىن كۆپچىلىكنىڭ بىر نىيەت - بىر مەقسەتتە قول تۇتۇشۇپ، قەلبداش بولۇپ، تېنچ - ئەمىن جەمئىيەتنى بەرپا قىلىشىنى ئۈمىد قىلىمەن.
</S>
<S ID=18227>
    شىنجاڭ ساقچى ئىنىستىتۇتى پارتكومىنىڭ ئەزاسى، مۇئاۋىن مۇدىرى دىلمۇرات سېيىت مۇنداق دېدى: بىز خەلق ساقچىلىرىنى تەربىيەلەيدىغان مەكتەپ بولۇش سۈپىتىمىز بىلەن، كۆپچىلىكنى ئىنقىلابىي قۇربان مەمەتجان توختنىيازنىڭ پارتىيە، خەلق ئۈچۈن سادىق بولۇش روھىنى ئۆگىنىشكە تەشكىللەيمىز.
</S>
<S ID=18228>
ئۇلاردىن ئىنقىلابىي قۇرباننى ئۈلگە قىلىپ، ئۆگىنىش جەريانىدا كەسىپنى ئەستايىدىل ئۆگىنىپ، جاپاغا چىداپ مەشىق قىلىشنى تەلەپ قىلىمىز.
</S>
<S ID=18229>
قۇربىتىمىزنىڭ يېتىشىچە تىرىشچانلىق كۆرسىتىپ، خەلق خاتىرجەم بولىدىغان لاياقەتلىك خەلق ساقچىلىرىنى تەربىيەلەپ چىقىمىز.
</S>
</TEXT>
/BODY
/DOC