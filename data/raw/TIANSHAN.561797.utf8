<DOC>
<DOCID>TIANSHAN.561797</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-11-02 15:27:11</DATE>
</HEADER>
<BODY>
<HEADLINE>
<S ID=56823>
غۇلجا شەھىرى ئىلغار تېخنىكىلارغا تايىنىپ كەسىپلەر تەرەققىياتىنى قوللىدى
</S>
</HEADLINE>
<TEXT>
<S ID=56824>
   كامال جامال خەۋەر قىلىدۇ: غۇلجا شەھىرى شەھەرنى پەن – تېخنىكىغا تايىنىپ گۈللەندۈرۈش ۋە يېڭىلىق يارىتىپ تەرەققىياتقا تۈرتكە بولۇش ئىستراتېگىيەسىنى يولغا قويۇپ، پەن – تېخنىكىنى قوللاش مەبلىغىنى كۆپەيتىش، ئىلغار تېخنىكىلارنى كېڭەيتىش ئارقىلىق كارخانىلارنىڭ تەرەققىياتىنى تېزلىتىپ، كەسىپلەرنىڭ ساغلام تەرەققىياتىنى ئىلگىرى سۈردى.
</S>
<S ID=56825>
 غۇلجا شەھىرى 18 مىليون يۈەن مەبلەغ سېلىپ قۇرۇلغان ئىلى ‹‹ئەلباپ›› يېمەكلىك چەكلىك مەسئۇلىيەت شىركىتىنىڭ تېخنىكا يېڭىلىشى ئۈچۈن قوللاش مەبلىغى ئاجرىتىپ، بۇ كارخانىنىڭ تېخنىكىدا يېڭىلىق يارىتىپ يۈكسىلىشىگە ‹‹يېشىل چىراغ›› يېقىپ بەردى.
</S>
<S ID=56826>
ھازىر بۇ كارخانا ئاپتونوم رايونىمىزدىكى ۋىلايەت، ئوبلاست، شەھەرلەردە سېتىش نۇقتىسى تەسىس قىلىپ، 15 خىل مەھسۇلاتىنى بازارغا سېلىپ، ئىش كۈتۈپ تۇرغان ئارتۇق ئەمگەكچىلەرنى 400 ئىش ئورنى بىلەن تەمىنلىدى.
</S>
<S ID=56827>
دادامتۇ يېزىسىنىڭ دادامتۇ كەنتىدىكى ئەخمەتجان پەن – تېخنىكا تەرەققىيات تۈر مەبلىغىنىڭ ياردىمىدە مالىنا مەھسۇلاتلىرى پىششىقلاش زاۋۇتى قۇرۇپ، 50 مو يەردە مالىنا ئۆستۈردى.
</S>
<S ID=56828>
ئۇ يېزىدىكى مالىنا ئۆستۈرگەن 200گە يېقىن دېھقاننىڭ مالىناسىنى سېتىۋېلىپ پىششىقلاپ، يىللىق كىرىمىنى 100 مىڭ يۈەنگە يەتكۈزدى.
</S>
<S ID=56829>
بۇ شەھەر يەنە پەن – تېخنىكا ياردەم مەبلىغىدىن پايدىلىنىپ، توغراق يېزىسىدا كالا باقمىچىلىق بازىسى قۇرۇپ، شۇ يەردىكى 80 ئائىلىلىك باقمىچىنى بېيىش يولىغا يېتەكلىدى.
</S>
<S ID=56830>
بۇ شەھەر قازانچى مىللىي قول ھۈنەر بۇيۇملىرى سانائەت بازىسىدىكى كارخانىلارغا پەن – تېخنىكا جەھەتتىن مۇلازىمەت قىلىش، پاتېنت ھوقۇقى ئىلتىماس قىلىش، يېڭى مەھسۇلاتلارنى تەتقىق قىلىش ۋە كېڭەيتىشنى تۈر مەبلىغى بىلەن قوللاش، تەربىيەلەش ئارقىلىق كارخانىلارنىڭ مەھسۇلات سۈپىتىنى ئۆستۈرۈشىگە تۈرتكە بولدى.
</S>
<S ID=56831>
بۇنىڭ بىلەن بۇ بازىغا ماكانلاشقان كىچىك، مىكرو كارخانا 83كە يەتتى.
</S>
<S ID=56832>
‏
</S>
</TEXT>
/BODY
/DOC