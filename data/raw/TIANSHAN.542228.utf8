<DOC>
<DOCID>TIANSHAN.542228</DOCID>
<HEADER>
<CLASS>ئۈرۈمچى</CLASS>
<DATE>2016-08-18 11:45:21</DATE>
</HEADER>
<BODY>
<HEADLINE>
<S ID=40777>
17 تۈتۈن يولىدا شەنبىدىن باشلاپ يېپىق ھالەتتە قۇرۇلۇش قىلىنىدۇ
</S>
</HEADLINE>
<TEXT>
<S ID=40778>
      ئۈچتاش يولىنى غەربكە ئۇزارتىش يېڭى قۇرۇلۇشىنىڭ ئىلگىرىلەش ئەھۋالىغا ئاساسەن، 20-ئاۋغۇستتىن باشلاپ 3-باسقۇچلۇق قۇرۇلۇش ئېلىپ بېرىلىدۇ، بۇ چاغدا 17 تۈتۈن يولىدا يېپىق ھالەتتە قۇرۇلۇش قىلىنىدۇ.
</S>
<S ID=40779>
   تونۇشتۇرۇلۇشىچە، 17 تۈتۈن يولى(داۋان جەنۇبىي يولىدىن 17 تۈتۈن غەربىي 1-كوچىسىغىچە بولغان يول بۆلىكى)دا يېپىق ھالەتتە قۇرۇلۇش ئېلىپ بېرىلغاندا، ئاپتوموبىللارنىڭ يۈرۈشى مەنئىي قىلىنىدىكەن، يولنىڭ شەرقىگە پىيادىلەر يولى قالدۇرۇلىدىكەن.
</S>
<S ID=40780>
   بۇ يول بويىدىكى ئاھالىلەر ۋە ئاپتوموبىللارنىڭ قاتناش لىنىيەسى تۆۋەندىكىچە: قۇرۇلۇش قىلىنىۋاتقان بۆلەكتە ئاپتوموبىللار ماڭالمايدۇ، بۇ جايدىكى ئاھالىلەر داۋان جەنۇبىي يولى، بەيگە مەيدانى يولى قاتارلىق يوللاردا ئاممىۋىي ئاپتوبۇس ئارقىلىق يول يۈرسە بولىدۇ.
</S>
<S ID=40781>
   جەمئىيەتتىكى قاتناش ۋاسىتىلىرىنىڭ ئاساسىي لىنىيەسى تۆۋەندىكىچە: ئەسلىدە داۋان جەنۇبىي يولىدىن 17 تۈتۈن يولى، بەيگە مەيدانى يولى تەرەپكە مېڭىۋاتقان ئاپتوموبىللار داۋان جەنۇبىي يولى، شامالباغ يولى قاتارلىق يوللاردىن ئايلىنىپ ماڭسا بولىدۇ؛ ئەسلىدە بەيگە مەيدانى يولى، 17 تۈتۈن يولىدىن داۋان تەرەپكە مېڭىۋاتقان ئاپتوموبىللار شامالباغ يولى قاتارلىق يوللاردىن ئايلىنىپ ماڭسا بولىدۇ.
</S>
</TEXT>
/BODY
/DOC