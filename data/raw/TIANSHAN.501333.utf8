<DOC>
<DOCID>TIANSHAN.501333</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-24 16:02:56</DATE>
</HEADER>
<BODY>
<HEADLINE>
<S ID=14967>
خېجىڭ ناھىيەسىدىكى دېھقانلار ئەتىيازلىق تېرىلغۇ خىزمىتىگە تەييارلىنىپ بولدى
</S>
</HEADLINE>
<TEXT>
<S ID=14968>
    ئىختىيارىي مۇخبىرىمىز مېھرىگۈل يۈسۈپ خەۋىرى: يېقىندا، خېجىڭ ناھىيە خېجىڭ بازىرى كېزە كەنتىنىڭ كەنت ئاھالىسى ئابلىز توختى دۆلەتنىڭ دېھقانچىلىق ماشىنىلىرىغا تولۇقلىما بېرىش سىياسىتىنىڭ تۈرتكىسىدە قىممىتى 130مىڭ يۈەنلىك ئوت-چۆپ باغلاش ماشىنىسىنى سېتىۋالدى.
</S>
<S ID=14969>
    ئابلىز توختى ئائىلىسىدە 45 مو تېرىلغۇ يېرى بار بولۇپ دۆلەتنىڭ دېھقانچىلىق ماشىنىلىرىغا تولۇقلىما بېرىش سىياسىتىنىڭ تۈرتكىسىدە دېھقانچىلىق ماشىنىللىرىنى سېتىۋېلىشى تۇنجى قېتىم ئەمەس ئىدى.
</S>
<S ID=14970>
بۇلتۇر ئۇ 150مىڭ يۈەن قىممىتىدىكى دېھقانچىلىقتا ئىشلىتىدىغان تىراكتور سېتىۋېلىپ، دۆلەتنىڭ 32مىڭ يۈەن تولۇقلىما ياردەم پۇلىدىن بەھرىمەن بولغان ئىدى.
</S>
<S ID=14971>
دۆلەتنىڭ يېزا ئىگىلىك ماشىنىلىرى سېتىۋالغانلارغا بېرىلىدىغان تولۇقلىما ياردەم پۇلى بېرىدىغان سىياسىتىنىڭ تەمىنى تېتىپ قالغان ئابلىز توختى بۇ يىل يەنە قىممىتى 130 مىڭ يۈەن قىمىتىدىكى ئوت-چۆپ باغلاش ماشىنىسى سېتىۋالدى.
</S>
<S ID=14972>
ئابلىز توختىنىڭ مۇخبىرغا ئېيتىپ بېرىشىچە، بۇ ئوت-چۆپ باغلاش ماشىنىسى ئۆزىنىڭ ئائىلىسىدىكى مال-چارۋىچىلارنىڭ قىشلىق يەم-خەشىكىنى باغلاپ-ساقلاشقا ئىشلىتىلىپلا قالماي يەنە، ئورما ۋاقتىدا كەنتتىكى دېھقانلارنىڭ بۇغدايلىرىنىمۇ باغلاش قاتارلىق ئىشلارغا ئىشلىتىلىپ مەلۇم دەرىجىدە ئىقتىسادىي كىرىم قىلالايتتى.
</S>
<S ID=14973>
    خېجىڭ ناھىيە خېجىڭ بازىرى كېزە كەنتىنىڭ كەنىت ئاھالىسى ئابلىز توختى مۇنداق دىدى؛«مەن يېقىنقى ئىككى يىلدىن بۇيان دۆلەتنىڭ دېھقانچىلىق ماشىنىلىرىغا تولۇقلىما بېرىش سىياسىتىنىڭ تۈرتكىسىدە يېزا ئىگىلىك ماشىنىلىرىنى سېتىۋېلىپ ئىقتىسادىي كىرىمىمنى ياخشىلىدىم.
</S>
<S ID=14974>
مانا بۈگۈن ئوت-چۆپ باغلاش ماشىنىسىدىن بىرنى سېتىۋالدىم
</S>
<S ID=14975>
بۇنىڭغا دۆلەت 30 مىڭ يۈەن تولۇقلىما ياردەم بېرىدىكەن.
</S>
<S ID=14976>
پارتىيە-ھۆكۈمەتنىڭ بىز دېھقانلارغا چىقارغان بۇنداق ياخشى سىياسەتلىرىگە كۆپ رەھمەت ئېيتىمەن».
</S>
<S ID=14977>
    خېجىڭ ناھىيەسىدە ئابلىز توختىغا ئوخشاش يېزا ئىگىلىك ماشىنىلىرى تولۇقلىما ياردەم پۇلىدىن مەنپەئەتلەنگەن دېھقانلاردىن خېلى كۆپ بولۇپ، مۇخبىرىنىڭ خېجىڭ ناھىيەلىك يېزا ئىگىلىك ماشىنىلىرى پونكىتىدىن ئىگىلىشىچە، 2015-يىلى خېجىڭ ناھىيەسى دېھقانچىلىق ماشىنىلىرى سېتىۋېلىش تولۇقلىما مەبلىغىدىن 10مىليون 520مىڭ يۈەننى ئەمەلىيلەشتۈرگەن بولۇپ، تولۇقلىما بېرىلگەن ھەر خىل تىپتىكى يېزا ئىگىلىك ماشىنىللىرى 541 گە يېتىپ، بۇنىڭدىن نەپ ئالغان دېھقان-چارۋىچىلار 431ئائىلىگە يەتكەن.
</S>
</TEXT>
/BODY
/DOC