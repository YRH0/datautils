<DOC>
<DOCID>TIANSHAN.541689</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-08-16 15:29:02</DATE>
</HEADER>
<BODY>
<HEADLINE>
<S ID=39829>
لىشۈي شەھىرىنىڭ ياردىمى توقسۇ خەلقىنىڭ قەلبىنى ئىللىتتى
</S>
</HEADLINE>
<TEXT>
<S ID=39830>
    نىياز ساتتار خەۋەر قىلىدۇ: توقسۇ ناھىيەسىنىڭ پەيشەنبەبازار يېزىسى قۇملۇقئېرىق كەنتىدىكى نامرات دېھقان ئىبراھىم يېقىندىن بۇيان ئىنتايىن خۇشال يۈرىدىغان بولدى، چۈنكى ئۇ لىشۈي شەھىرىنىڭ شىنجاڭغا نىشانلىق ياردەم بېرىش تۈرى ‹‹توقسۇ ناھىيەلىك گۆش كەپتىرى بېقىش بويىچە تەربىيەلەش ۋە ئىنچىكە پىششىقلاش بازىسى››نىڭ يىل بېشىدا بەرگەن ئەلا نەسىللىك 50 كەپتەر باچكىسىنى تۈجۈپىلەپ بېقىۋېدى، بۇ يىل كەپتەر تۇخۇمى سېتىپلا 8000 يۈەندىن كۆپرەك ساپ كىرىم قىلدى.
</S>
<S ID=39831>
   ئۇقۇشىمچە، بۇ يىل ‹‹توقسۇ ناھىيەلىك گۆش كەپتىرى بېقىش بويىچە تەربىيەلەش ۋە ئىنچىكە پىششىقلاش بازىسى›› 200 نامرات ئائىلىگە كەپتەر باچكىسى تارقاتقان بولۇپ، بازا قۇرۇلۇشىغا لىشۈي شەھىرى 10 مىليون يۈەن مەبلەغ سالغان.
</S>
<S ID=39832>
بۇ بازىدا ‹‹شىركەت+بازا+دېھقانلار›› ئوبوروت ئەندىزىسى قوللىنىلىپ، كەپتەر باقمىچىلىقىنى ئىلمىيلاشتۇرۇش ۋە كۆلەملەشتۈرۈش ئىشقا ئاشۇرۇلغان.
</S>
<S ID=39833>
لىشۈي شەھەرلىك شىنجاڭغا نىشانلىق ياردەم بېرىش قوماندانلىق ئىشتابى يېقىنقى ئۈچ يىلدىن بۇيان 233 مىليون يۈەن مەبلەغ سېلىپ 32 ياردەم بېرىش تۈرىنى يولغا قويغان، بۇنىڭ ئىچىدە خەلق تۇرمۇشى قۇرۇلۇشى تۈرىدىن 13ى، ئۇل ئەسلىھە تۈرىدىن ئۈچى، ئىشقا ئورۇنلاشتۇرۇش تۈرىدىن توققۇزى، ئەقلىي ياردەم بېرىش تۈرىدىن يەتتىسى بار.
</S>
<S ID=39834>
‏
</S>
</TEXT>
/BODY
/DOC