<DOC>
<DOCID>TIANSHAN.501715</DOCID>
<HEADER>
<CLASS>شىنجاڭ</CLASS>
<DATE>2016-02-25 11:35:34</DATE>
</HEADER>
<BODY>
<HEADLINE>
<S ID=15537>
ئاپتونوم رايوننىڭ تەنتەربىيە ئىشلىرىدا زور تەرەققىيات ۋە شان - شەرەپلەر قولغا كەلتۈرۈلدى
</S>
</HEADLINE>
<TEXT>
<S ID=15538>
    دىلشاد غوجائەھمەد خەۋىرى: «2015-يىلى ئاپتونوم رايوننىڭ تەنتەربىيە ئىشلىرىدا زور تەرەققىيات ۋە شان-شەرەپلەر قولغا كەلتۈرۈلگەن بىر يىل بولدى، مەملىكەتلىك 13-نۆۋەتلىك قىشلىق تەنھەرىكەت مۇسابىقىسى ئاپتونوم رايونىمىزدا مۇۋەپەقىيەتلىك ئۆتكۈزۈلدى، شىنجاڭ تەنتەربىيە ۋەكىللەر ئۆمىكى 15 ئالتۇن مېدال، 11 كۈمۈش مېدال، 16 مىس مېدالغا ئېرىشىپ تارىختىن بۇيانقى ئەڭ ياخشى نەتىجىنى ياراتتى.
</S>
<S ID=15539>
شىنجاڭ قىزلار ۋاسكېتبول كوماندىسى يوقلۇقتىن بارلىققا كەلدى، مەملىكەتلىك ھەل قىلغۇچ مۇسابىقىگە كىرىپ شىنجاڭدىكى ھەرمىللەت خەلقىگە شان -شەرەپ قۇچتى، شىنجاڭ ئەرلەر ۋاسكېتبول كوماندىسى مەملىكەتلىك 4 كۈچلۈك كوماندىغا كىردى، شىنجاڭدا كەنتلەرگىچە «دېھقان-چارۋىچىلارنىڭ تەنتەربىيەدە چېنىقىش قۇرۇلۇشى» ئومۇملىشىشپ، بۇ جەھەتتە مەملىكەت بويىچە ئومۇملاشقان ئىككى ئۆلكە، ئاپتونوم رايون، شەھەرنىڭ بىرسى بولۇپ قالدى، مەملىكەتلىك 16 U ئەرلەر پۇتبول مۇسابىقىسىدە چېمپىيونلۇق قولغا كەلتۈرۈلدى، شىنجاڭ «تەڭرىتاغ يىلپىزى» پۇتبول كۇلۇبى مەملىكەت بويىچە سەككىز كۈچلۈك كوماندا قاتارىغا كىردى.
</S>
<S ID=15540>
شىنجاڭ قىزلار پۇتبول كوماندىسى قۇرۇلدى، تۇنجى نۆۋەتلىك مەملىكەتلىك ياشلار تەنھەرىكەت مۇسابىقىسىدە بەش ئالتۇن مېدال، يەتتە كۈمۈش مېدال، 10 مىس مېدالغا ئېرىشتى، 2015-يىلى ئاپتونوم رايونىمىزنىڭ تەنھەرىكەتچىلىرى خەلقئارالىق ۋە دۆلەت ئىچىدىكى مۇسابىقىلەردە 25 قېتىم 1- ، 20 قېتىم 2- ۋە 31 قېتىم 3-بولدى، شىنجاڭنىڭ تەنتەربىيە ئىشلىرى تەرەققىياتىدىكى نەتىجىلەر ھەقىقەتەن كىشىنى ھاياجانغا سالىدۇ» دېدى 25 - فېۋرال ئۈرۈمچىدە ئېچىلغان ئاپتونوم رايونلۇق 2016 -يىللىق تەنتەربىيە ئىدارە باشلىقلىرى يىغىنىدا ئاپتونوم رايوننىڭ مۇئاۋىن رەئىسى تيەن ۋېن.
</S>
<S ID=15541>
    ئىگىلىشىمچە، 2015-يىلى ئاپتونوم رايون بويىچە بەش ناھىيە دەرىجىلىك «ئومۇمىي خەلق ساغلاملىق چېنىقىش مەركىزى»، 14 يېزا، بازار دەرىجىلىك «دېھقانلار تەنتەربىيە چېنىقىش قۇرۇلۇشى»، 801 كەنت دەرىجىلىك «دېھقان-چارۋىچىلارنىڭ تەنتەربىيەدە چېنىقىش قۇرۇلۇشى» ۋە 15 مەھەللە ئۇنىۋېرسال تەنتەربىيە مەيدانى پۈتۈپ ئىشقا كىرىشكەن.
</S>
<S ID=15542>
72 كەنتتە 36 مىليون يۈەن مەبلەغ سېلىنىپ «تەنتەربىيەدە ئەلگە نەپ يەتكۈزۈش قۇرۇلۇشى» پۈتكەن.
</S>
<S ID=15543>
ئاپتونوم رايون قۇرۇلغانلىقىنىڭ 60 يىللىقى مۇناسىۋىتى بىلەن ئاممىۋى تەنتەربىيە ئىشلىرىدا چېلىشىش قاتارلىق سەككىز چوڭ تەنتەبىيە مۇسابىقىلىرى ئېلىپ بېرىلىپ، تەنتەربىيەنىڭ ئومۇملىشىشى تېخىمۇ ئىلگىرى سۈرۈلگەن.
</S>
<S ID=15544>
ياش-ئۆسمۈرلەر ئارىسىدا پۇتبول ھەرىكىتى، مەكتەپلەر پۇتبول تەنھەرىكىتى تېخىمۇ كۈچەيتىلگەن، چوڭقۇرلاشتۇرۇلغان.
</S>
<S ID=15545>
    ئاپتونوم رايونلۇق تەنتەربىيە ئىدارىسىنىڭ باشلىقى زۇنۇن كېرىمدىن ئىگىلىشىمچە، ئاپتونوم رايونىمىز «13-بەش» يىلدا ئاپتونوم رايون بويىچە ناھىيە دەرىجىلىك «ئومۇمىي خەلق ساغلاملىق چېنىقىش مەركىزى»نى، يېزا، بازار دەرىجىلىك «دېھقانلار تەنتەربىيە چېنىقىش قۇرۇلۇشى» نى ئومۇميۈزلۈك ئومۇملاشتۇرىدىكەن.
</S>
<S ID=15546>
قەشقەر تەنتەربىيە سارىيى قاتارلىق دۆلەت تەنتەربىيە باش ئىدارىسى ياردەم قىلىدىغان نۇقتىلىق قۇرۇلۇش تۈرلىرىنى تاماملايدىكەن.
</S>
<S ID=15547>
ھەرقايسى تۈرلەردىكى تەنھەرىكەتچىلەرنىڭ مەشىقلىنىشىنى كۈچەيتىپ، 2017-يىلى تيەنجىندە ئۆتكۈزۈلىدىغان مەملىكەتلىك تەنھەرىكەت مۇسابىقىسىغا قاتنىشىشقا ياخشى مۇھىت يارىتىدىكەن.
</S>
<S ID=15548>
مەملىكەتلىك 13-نۆۋەتلىك قىشلىق تەنھەرىكەت مۇسابىقىسى نەتىجىلىرىنى نامايەن قىلىپ، داۋاملىق تۈردە تىرىشىپ 2020-يىلىدىكى ئىچكى موڭغۇلدا ئۆتكۈزۈلىدىغان مەملىكەتلىك 14-نۆۋەتلىك قىشلىق تەنھەرىكەت مۇسابىقىسى ۋە 2022-يىلى بېيجىڭدا ئۆتكۈزۈلىدىغان بېيجىڭ قىشلىق ئولىمپېك مۇسابىقىسىغا تەييارلىق قىلىدىكەن.
</S>
</TEXT>
/BODY
/DOC