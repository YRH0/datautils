<DOC>
<DOCID>TIANSHAN.565491</DOCID>
<HEADER>
<CLASS>مەملىكەت</CLASS>
<DATE>2016-11-17 11:14:22</DATE>
</HEADER>
<BODY>
<HEADLINE>
<S ID=59972>
چېڭلۇڭ ئوسكار ئۆمۈرلۈك تۆھپە مۇكاپاتىغا ئېرىشتى
</S>
</HEADLINE>
<TEXT>
<S ID=59973>
    ئامېرىكا كىنو سەنئىتى ۋە ئىلىم-پەن ئىنىستىتۇتى كېڭىشى 12-نويابىر جۇڭگولۇق 62 ياشلىق كىنو چولپىنى چېڭلۇڭ ۋە باشقا ئەنگلىيەلىك ئۈچ كىنو ئارتىسىغا ئوسكار ئۆمۈرلۈك تۆھپە مۇكاپاتى بېرىپ، ئۇلارنىڭ كىنو سەنئىتى ئۈچۈن قوشقان كۆرۈنەرلىك تۆھپىلىرىنى مۇكاپاتلىدى.
</S>
<S ID=59974>
چېڭلۇڭ دۆلىتىمىزدىن بۇ مۇكاپاتقا ئېرىشكەن تۇنجى كىشى.
</S>
<S ID=59975>
   ئوسكار ئۆمۈرلۈك تۆھپە مۇكاپاتىنىڭ قانچىلىك ئەھمىيىتى بار؟
</S>
<S ID=59976>
   ئوسكار ئۆمۈرلۈك تۆھپە مۇكاپاتى پۈتۈن ئۆمرىنى كىنوچىلىق ئىشلىرىغا بېغىشلاپ تۆھپە ياراتقان زاتلارنى تەقدىرلەيدىغان مۇكاپات.
</S>
<S ID=59977>
ئادەتتە، 51 نەپەر كېڭەش ئەزالىرى ئىچىدىكى ھەرقانداق بىر ئادەم بۇ مۇكاپاتقا نامزات كۆرسەتسە بولىدۇ، ئۇلارنىڭ يېرىمىدىن كۆپرەكى بېلەت تاشلىغان نامزات بۇ مۇكاپاتقا ئېرىشەلەيدۇ.
</S>
<S ID=59978>
   بۇ قېتىم چېڭلۇڭ دۆلىتىمىزدىن تۇنجى، ئاسىيادىن 4-بولۇپ بۇ مۇكاپاتقا ئېرىشكەن كىشى، شۇنداقلا ئوسكار ئۆمۈرلۈك تۆھپە مۇكاپاتى تارىخىدىكى ئەڭ ياش مۇكاپاتقا ئېرىشكۈچى. 
</S>
<S ID=59979>
    چېڭلۇڭنىڭ خەلقئارادىكى تەسىر كۈچى قانچىلىك؟
</S>
<S ID=59980>
   چېڭلۇڭنىڭ Facebookتا 60 مىليون مەستانىسى بار بولۇپ، پۈتۈن دۇنيادا 16-ئورۇندا تۇرىدۇ؛
</S>
<S ID=59981>
   چېڭلۇڭ «نيۇ يورك ۋاقىت گېزىتى» تەرىپىدىن «تارىختىكى 20 نەپەر ئەڭ ئۇلۇغ ھەرىكەتلىك كىنو چولپىنىنىڭ 1-چىسى» بولۇپ باھالانغان؛ 
</S>
<S ID=59982>
   «فوربېس» باھالاپ چىققان ئارتىسلار كىرىم تەرتىپىدە چېڭلۇڭ 61 مىليون ئامېرىكا دوللىرى كىرىمى بىلەن يەر شارى بويىچە 2-ئورۇندا تۇرىدۇ.
</S>
</TEXT>
/BODY
/DOC