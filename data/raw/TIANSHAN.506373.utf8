<DOC>
<DOCID>TIANSHAN.506373</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-07 13:27:45</DATE>
</HEADER>
<BODY>
<HEADLINE>
<S ID=18100>
بۇلتۇر پىچان ناھىيەسىنىڭ مەدەنىيەت–تەنتەربىيە ئىشلىرى جۇش ئۇرۇپ راۋاجلاندى
</S>
</HEADLINE>
<TEXT>
<S ID=18101>
    مىجىت ئىبراھىم، ئىلدانە ئەھمەتجان خەۋەر قىلىدۇ: پىچان ناھىيەسى بۇلتۇر زامانىۋى مەدەنىيەتنى يېتەكچى قىلىپ، مەدەنىيەت ئارقىلىق ئاممىغا نەپ يەتكۈزۈش قۇرۇلۇشىنى كۈچەپ يولغا قويغاچقا، ناھىيەنىڭ مەدەنىيەت – تەنتەربىيە ئىشلىرى جۇش ئۇرۇپ راۋاجلاندى.
</S>
<S ID=18102>
   پىچان ناھىيەسى بۇلتۇر كەنت، مەھەللىلەردىكى ئائىلە قىرائەتخانىلىرىغا ‹‹شەرق شامىلى›› قۇرۇلۇشى بويىچە 12 مىڭ پارچە كىتاب تارقاتتى؛ ناھىيە مالىيەسى جىددىي بولۇۋاتقان ئەھۋالدىمۇ ئالتە يېزا – بازاردا رادىيو – تېلېۋىزىيە پىروگراممىلىرىنى ئۇلاپ تارقىتىش پونكىتى قۇردى؛ ناھىيەدىكى گۈزەل سەنئەت سارىيى، كۇتۇپخانا، مەدەنىيەت سارىيىنى ھەقسىز ئېچىۋەتتى؛ 1 مىليون 788 مىڭ يۈەن مەبلەغ سېلىپ، كەنت – مەھەللىلەرگە كاناي ئورنىتىپ، دېھقان – چارۋىچىلارنى پارتىيەنىڭ تۈرلۈك ئېتىبار بېرىش سىياسەتلىرى، پەن – تېخنىكا ساۋاتلىرى ۋە باشقا تۈرلۈك ئۇچۇرلاردىن ۋاقتىدا خەۋەردار بولۇش ئىمكانىيىتىگە ئىگە قىلدى؛ 1 مىليون 688 مىڭ يۈەن مەبلەغ سېلىپ، يېزا، كەنتلەرگە تۈرلۈك چېنىقىش ئۈسكۈنىلىرى، گار، تىكتاك توپ شىرەسى ئېلىپ بېرىپ، مەدەنىيەت – تەنتەربىيە پائالىيەتلىرىنى جانلاندۇردى؛ 4 مىليون 995 مىڭ 800 يۈەن مەبلەغ سېلىپ، ناھىيەلىك ناخشا – ئۇسسۇل ئۆمىكى ۋە لۈكچۈن بازارلىق يېڭى دەۋر دېھقانلار سەنئەت ئەترىتىنىڭ مەبلەغ قىيىنچىلىقىنى ھەل قىلىپ بېرىپ، ئۇلارنىڭ ئاممىغا زامانىۋى مەدەنىيەتنى تەشۋىق قىلىپ، ئېسىل سەنئەت نومۇرلىرىنى ئىجاد قىلىشىغا مەدەت بەردى، بۇنىڭ بىلەن ناھىيەلىك ناخشا – ئۇسسۇل ئۆمىكى ‹‹تۇيۇق پەرىسى››، ‹‹چىنە ئۇسسۇلى››، ‹‹كەنتىمىزنىڭ ياشلىرى›› قاتارلىق نومۇرلارنى تەييارلاپ، 132 مەيدان سەييارە ئويۇن قويۇپ، دېھقان – چارۋىچىلارنىڭ مەنىۋى تۇرمۇشىنى بېيىتتى؛ دۆلەت AAAA دەرىجىلىك مەنزىرىگاھ قۇمتاغ سەيلىگاھىدا تۇنجى نۆۋەتلىك ‹‹قۇمتاغ لوڭقىسى››نى تالىشىش بوكس مۇسابىقىسىنى مۇۋەپپەقىيەتلىك ئۆتكۈزدى.
</S>
<S ID=18103>
‏
</S>
</TEXT>
/BODY
/DOC