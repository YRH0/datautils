<DOC>
<DOCID>TIANSHAN.527547</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-06-10 12:36:03</DATE>
</HEADER>
<BODY>
<HEADLINE>
<S ID=30165>
ئاقسۇ ۋىلايىتىPPPتۈرلىرىنى جانلاندۇردى
</S>
</HEADLINE>
<TEXT>
<S ID=30166>
    ماھىنۇر ھاشىم خەۋەر قىلىدۇ: ئاقسۇ ۋىلايىتى بۇ يىل ئىجتىمائىي كاپىتالنىڭ شەھەر ئۇل ئەسلىھە قۇرۇلۇشى، كىچىك، مىكرو كارخانىلارنىڭ ئىگىلىك تىكلەش بازىلىرى ۋە ئاممىۋى مۇلازىمەت قاتارلىق ساھەلەرگە كىرىشىگە پائال ئىلھام بېرىپ، PPP تۈرلىرىنى جانلاندۇردى.
</S>
<S ID=30167>
    كۇچا ئىقتىساد – تېخنىكا تەرەققىيات رايونىغا جايلاشقان كۈسەن توقۇمىچىلىق ۋە كىيىم – كېچەك كەسپىدىكى كىچىك، مىكرو كارخانىلارنىڭ ئىگىلىك تىكلەش بازىسىغا يېقىندا بارغنىمدا، كۇچا ئىقتىساد – تېخنىكا تەرەققىيات رايونى بىلەن تيەنجىنلىك سودىگەرلەر ئۇيۇشمىسىPPP ئەندىزىسى بويىچە بىرلىكتە قۇرغان بۇ ئىگىلىك تىكلەش بازىسىنىڭ 1 – باسقۇچلۇق قۇرۇلۇشى ئاساسىي جەھەتتىن تاماملانغان بولۇپ، بۇ يەرگە يېڭىدىن ماكانلاشقان ‹‹مەريەم›› كىيىم – كېچەك چەكلىك شىركىتىنىڭ ئىشچىسى ھازىر 100گە يېتىپتۇ. شىركەت مەسئۇلى مەريەم مۇنداق دېدى: تىككۈچىلىك قىلىۋاتقىنىمغا 20 يىل بولدى. مەبلەغ قىس بولغانلىقتىن، شىركەت كۆلىمىنى كېڭەيتەلمىگەنىدىم. بۇ ئىگىلىك تىكلەش بازىسىنىڭ ئۇل ئەسلىھە شارائىتى ياخشى بولۇپلا قالماي، يەنە نۇرغۇن ئېتىبار سىياسەتلەردىن بەھرىمەن بولالايدىكەنمىز. بۇ پايدىلىق شارائىتلارنىڭ تۈرتكىسىدە شىركەتنىڭ يىللىق پايدىسىنى 1 مىليون يۈەنگە يەتكۈزۈشكە تىرىشىمەن.
</S>
<S ID=30168>
    ئاقسۇ ۋىلايەتلىك تەرەققىيات ۋە ئىسلاھات كومىتېتى پارتگۇرۇپپىسىنىڭ شۇجىسى ئالىمجان ۋاھىد مۇنداق دېدى: بۇ يىل ۋىلايىتىمىز PPP تۈرىگە 18 مىليارد يۈەن مەبلەغ سېلىشنى پىلانلىدى. ھازىرغىچە، 77 مىليون 600 مىڭ يۈەنلىك قۇرۇلۇش فوندى ئىلتىماس قىلىندى. بۇ تۈرلەر تولۇق يولغا قويۇلسا يەنە 10 مىڭ كىشىنى ئىشقا ئورۇنلاشتۇرۇشتىن ئۈمىد تۇغۇلىدۇ.
</S>
<S ID=30169>
‏    
</S>
</TEXT>
/BODY
/DOC