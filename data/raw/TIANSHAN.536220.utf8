<DOC>
<DOCID>TIANSHAN.536220</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-07-21 18:27:49</DATE>
</HEADER>
<BODY>
<HEADLINE>
<S ID=34298>
ئىككى كەنت ئوتتۇرىسىدا دوستلۇق گۈللىرى ئېچىلدى
</S>
</HEADLINE>
<TEXT>
<S ID=34299>
   رەيھانگۈل تۇرغۇن، رازىيە راھمان خەۋەر قىلىدۇ: مەكىت ناھىيەسىنىڭ بازار جەمى يېزىسى چامغۇرلۇق كەنتى بىلەن قۇرما يېزىسىنىڭ زۇلقۇم كەنتى 4 – ئىيۇن مىللەتلەر ئىتتىپاقلىقىنى يەنىمۇ كۈچەيتىش مەقسىتىدە ‹‹قول تۇتۇشۇش، قەلبلەرنى تۇتاشتۇرۇش، بارچە مىللەت بىر ئائىلە كىشىلىرى›› تېمىسىدا بىرلەشمە كۆڭۈل ئېچىش پائالىيىتى ئۆتكۈزدى.
</S>
<S ID=34300>
   پائالىيەتتە ئىككى كەنت مەسئۇللىرى بىرلىكتە مىللەتلەر ئىتتىپاقلىقىنى كۈچەيتىش مەسئۇلىيەتنامىسى ئىمزالاپ، ئىككى كەنتتىكى دېھقانلارنىڭ دوستلىشىپ، ئىشلەپچىقىرىش، باغۋەنچىلىك، باقمىچىلىق جەھەتتە ئۆزئارا تېخنىكا ئۆگىنىپ ئورتاق بېيىشقا يۈرۈش قىلىشنىڭ مۇقەددىمىسىنى باشلىدى. چامغۇرلۇق كەنتىدىكى ئىككى ئۇيغۇر دېھقان ۋە زۇلقۇم كەنتىدىكى ئىككى خەنزۇ دېھقان ھەمكارلىق مۇناسىۋىتى ئورناتتى. ئۇلار ئۆز كەچۈرمىشىنى مىسال قىلىپ سۆزلەش ئارقىلىق، ئۇيغۇر ۋە خەنزۇ ئاممىنىڭ ئىشلەپچىقىرىش، تۇرمۇشتا بىر – بىرىگە ياردەم بېرىپ، ئۆزئارا كۆڭۈل بۆلگەنلىكىگە دائىر تەسىرلىك ئىشلارنى بايان قىلدى.
</S>
<S ID=34301>
   زۇلقۇم كەنتىدىن چېن شىفېڭ مۇنداق دېدى: بۇ يەردىكى ئامما ئىنتايىن قىزغىن ئىكەن، بىز بەك خۇشال بولدۇق. بىز بۇنىڭدىن كېيىن دوستلۇقىمىزنى تېخىمۇ چوڭقۇرلاشتۇرۇپ، ئىناق مۇناسىۋەتنى قەدىرلەپ، مىللەتلەر ئىتتىپاقلىقىنى ئىلگىرى سۈرۈشكە كۈچ چىقىرىمىز.
</S>
<S ID=34302>
   زۇلقۇم كەنت پارتىيە ياچېيكىسىنىڭ شۇجىسى نەن چاڭلۇڭ مۇنداق دېدى: مەدەنىيەتنى، ئىشلەپچىقىرىشنى ئىلگىرى سۈرۈپ، ئىقتىسادىي جەھەتتە ئۆزئارا يۆلەك بولۇپ، مەنىۋى مەدەنىيلىك قۇرۇلۇشى جەھەتتە ئۆز ئارا ئۆگىنىپ، مىللەتلەر ئىتتىپاقلىقىنى يەنىمۇ ئىلگىرى سۈرۈش ئۈچۈن بۇ پائالىيەتنى ئۇيۇشتۇردۇق.
</S>
<S ID=34303>
‏
</S>
</TEXT>
/BODY
/DOC