<DOC>
<DOCID>TIANSHAN.540534</DOCID>
<HEADER>
<CLASS>خەلقئارا</CLASS>
<DATE>2016-08-11 13:00:23</DATE>
</HEADER>
<BODY>
<HEADLINE>
<S ID=38914>
ئەنگلىيەنىڭ 2-دۇنيا ئۇرۇشى مەزگىلىدىكى ھاۋا مۇداپىئە ئىستىھكامىغا نەزەر
</S>
</HEADLINE>
<TEXT>
<S ID=38915>
    ئەنگلىيە «كۈندىلىك پوچتا گېزىتى»نىڭ 2016-يىلى 9-ئاۋغۇستتىكى خەۋىرىگە قارىغاندا، ئەنگلىيە 1943-يىلى تېمس دەرياسى ئېغىزىدا نۇرغۇن ئورۇندا دېڭىز ئۈستى قورغىنى ياساپ، 2-دۇنيا ئۇرۇشى مەزگىلىدە لوندوننى ناتسسىتلارنىڭ ھۇجۇمىدىن مۇداپىئەلىنىشكە ئىشلەتكەن.
</S>
<S ID=38916>
بۇ يەردىكى غايەت زور مېتال پىلىموت مۇنارىدا مەرگەنلار ناتسسىتلارنىڭ جەڭ ئايروپىلانلىرىنى چۈشۈرۈۋەتكەن، بۇ يەر 1956-يىلى ئىشلىتىلىشتىن قالغاندىن بۇيان تاشلىنىپ قالغان.
</S>
<S ID=38917>
پولشالىق فوتوگراف مارزېنا گرابزىنسكا لورېنك يېقىندا دېڭىز ئۈستى قورغىنى خارابىسىنى سۈرەتكە تارتىپ، بۇ تارىخنى ئوبدان ساقلاشنى ئۈمىد قىلغان.
</S>
<S ID=38918>
    لورېنك مۇنداق دېدى: 2-دۇنيا ئۇرۇشى مەزگىلىدە بۇنداق تۆت ئەتراپى سۇ بىلەن قورشىلىپ تۇرغان قورغانلاردا تۆت ئايغىچە تۇرغاندىكى تۇيغۇنى تەسەۋۋۇر قىلماق بەك تەس.
</S>
<S ID=38919>
مەن بۇ قورغانلارنى كۆرگەندە، بۇ غايەت زور مۇنارلار دېڭىز قىرغىقىدا تەنھا قەد كۆتۈرۈپ تۇرغان بولۇپ، خارابىلىككە ئايلىنىپ كەتكەنىدى.
</S>
<S ID=38920>
سىر ۋە تارىخقا تۇيۇنغا بۇ جاي ھەر ۋاقىت مېنى ئۆزىگە جەلپ قىلىپ تۇرىدۇ.
</S>
<S ID=38921>
بۇ جاي تاشلىنىپ قالغاندىن بېرى، قارايدىغانغا ئادەم بولمىغاچقا، مۇشۇ ھالەتكە كېلىپ قالغان.
</S>
<S ID=38922>
    لورېنكنىڭ قارىشىچە، بۇ دېڭىز ئۈستى قورغانلىرىنىڭ ھەممىسى «تارىخنىڭ مۇھىم بىر تەركىبىي قىسمى» بولۇپ، ئوبدان ساقلاش كېرەككەن.
</S>
<S ID=38923>
ئۇ مۇنداق دەيدۇ: «ئەجەبا سىز باشقا جايلاردا مۇشۇنداق دېڭىزنىڭ ئوتتۇرىدا قەد كۆتۈرۈپ تۇرغان غايەت زور قورغانلارنى كۆرەلەمسىز؟ ئەمما ھازىر ئۇلار قۇپقۇرۇق، داتلىشىپ كەتكەن بولۇپ، كىشىگە ئىنتايىن غەلىتە تەسىر بېرىدۇ.»
</S>
<S ID=38924>
    بۇ يىل 51 ياشلىق لورېنك مۇنۇلارنى بىلدۈرگەن: دېڭىز ئۈستى قورغىنىنىڭ ئىچىدە تۇرغاندا، سىز ئۇنىڭ كۈچلۈك شامالدا سەل-پەل ئىرغاڭلاۋاتقانلىقىنى ھېس قىلىسىز.
</S>
<S ID=38925>
دېڭىز ئۈستى قورغىنىنىڭ  ئىچى پۈتۈنلەي قۇپقۇرۇق بولۇپ، داتلىشىپ كەتكەن تاملىرىمۇ قۇرۇپ كەتكەن.
</S>
<S ID=38926>
كۈچلۈك بوران چىققانلاردا ھېچكىمنىڭمۇ بۇ يەردە تۇرغۇسى كەلمەيدۇ.
</S>
</TEXT>
/BODY
/DOC