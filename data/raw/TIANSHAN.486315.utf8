<DOC>
<DOCID>TIANSHAN.486315</DOCID>
<HEADER>
<CLASS>شىنجاڭ</CLASS>
<DATE>2016-01-08 17:33:18</DATE>
</HEADER>
<BODY>
<HEADLINE>
<S ID=2109>
ئاپتونوم رايونىمىز بۇلتۇر يېزىلاردىكى ئىچىملىك سۇ بىخەتەرلىكى قۇرۇلۇشى تۈرىدىن 150 نى ۋە 65 رايوننىڭ سۇ سۈپىتىنى كۆزىتىش مەركىزى قۇرۇلۇشى تۈرىنى تاماملىدى
</S>
</HEADLINE>
<TEXT>
<S ID=2110>
    مۇخبىرنىڭ ئاپتونوم رايونلۇق سۇچىلىق نازارىتىدىن ئىگىلىشىچە، ئاپتونوم رايونىمىز بۇلتۇر يېزىلاردىكى ئىچىملىك سۇ بىخەتەرلىكى قۇرۇلۇشى تۈرىدىن 150 نى ۋە 65 رايوننىڭ سۇ سۈپىتىنى كۆزىتىش مەركىزى قۇرۇلۇشى تۈرىنى تاماملاپ، 603 مىڭ 400 دېھقان-چارۋىچى ۋە 52 مىڭ 300 ئوقۇتقۇچى-ئوقۇغۇچىنىڭ ئىچىملىك سۇ بىخەتەرلىكى مەسىلىسىنى ھەل قىلغان.
</S>
<S ID=2111>
    2015-يىلى ئاپتونوم رايونىمىزدىكى سۇچىلىق تارماقلىرى يېزىلارنىڭ ئىچىملىك سۇ بىخەتەرلىكى خىزمىتىنى خەلق تۇرمۇشىنى ياخشىلاش، يېزا ئىگىلىكى، يېزا، دېھقانلار خىزمىتىنى كۈچەيتىشتىكى موھىم مەزمۇن سۈپىتىدە چىڭ تۇتۇپ ئىشلەپ، كۆپ خىل تەدبىر ئارقىلىق، يېزىلارنىڭ ئىچىدىغان سۇ بىخەتەرلىكى قۇرۇلۇشىنى زور كۈچ بىلەن ئىلگىرى سۈرۈپ، 739 مىليون يۈەن مەبلەغ سېلىش يىللىق ۋەزىپىسىنى %100 ئورۇنلىدى.
</S>
<S ID=2112>
    ئاپتونوم رايونىمىزدىكى تەرەققىيات ۋە ئىسلاھات، مالىيە، سۇچىلىق قاتارلىق مۇناسىۋەتلىك تارماقلار كۆپ قېتىم تۈر يىغىنى ئېچىپ، قۇرۇلۇشنى تەستىقلىتىش، تۈر تۇرغۇزۇش ئىشلىرىنى ئاكتىپ ماسلاشتۇرۇپ ۋە ھەل قىلىپ، تۈرلەرنىڭ يانداش مەبلىغى قاتارلىق مەسىلىلەرنى ئەمەلىيلەشتۈرۈپ، تۈرلەرنىڭ ئەمەلىيلىشىش قەدىمىنى تېزلەتتى.
</S>
<S ID=2113>
يەرلىكتىكى ھەر دەرىجىلىك پارتىيە، ھۆكۈمەت ئورۇنلىرى سۇبيېكتلىق مەسئۇلىيىتىنى ئەستايىدىل ئادا قىلىپ، يېزىلارنىڭ ئىچىدىغان سۇ بىخەتەرلىكى خىزمىتىنى ئۆز جايىنىڭ نەتىجىسى، ئۈنۈمىنى باھالاش سىستېمىسىغا كىرگۈزۈپ، نۇقتىلىق باھالاپ، يېزىلارنىڭ ئىچىدىغان سۇ بىخەتەرلىكى قۇرۇلۇشى ۋەزىپىسىنى مۇۋەپپەقىيەتلىك ئورۇنلاشقا كاپالەتلىك قىلىش ئۈچۈن پۇختا ئاساس سالدى.
</S>
</TEXT>
/BODY
/DOC