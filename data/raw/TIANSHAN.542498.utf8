<DOC>
<DOCID>TIANSHAN.542498</DOCID>
<HEADER>
<CLASS>شىنجاڭ</CLASS>
<DATE>2016-08-19 11:33:25</DATE>
</HEADER>
<BODY>
<HEADLINE>
<S ID=41143>
4 - نۆۋەتلىك «يىپەك يولى» شىنجاڭ مەدەنىيەت كۆرگەزمىسى باشلاندى
</S>
</HEADLINE>
<TEXT>
<S ID=41144>
   مۇيەسسەر ئاباھامىت، مۇكەررەم ئەمەت خەۋەر قىلىدۇ: 4 - نۆۋەتلىك «يىپەك يولى» مەدەنىيەت ئىجادىيەت كەسىپلىرى كۆرگەزمىسى 18-ئاۋغۇست شىنجاڭ خەلقئارا كۆرگەزمە مەركىزىدە باشلاندى.
</S>
<S ID=41145>
شاڭخەي، گۇاڭدۇڭ قاتارلىق ئون نەچچە ئۆلكە، شەھەر ۋە ئاپتونوم رايونىمىزدىكى 12 ۋىلايەت، ئوبلاست، شەھەردىن كەلگەن 200دىن ئارتۇق مەدەنىيەت كارخانىسى كۆرگەزمىگە قاتناشتى.
</S>
<S ID=41146>
    «يىپەك يولى» شىنجاڭ مەدەنىيەت كۆرگەزمىسى يىلدا بىر قېتىم ئۆتكۈزۈلىدىغان مەدەنىيەت كەسىپلىرى يۇقىرى دەرىجىلىكلەر يىغىلىشى بولۇپ، مەدەنىيەت كەسىپلىرىنى تەرەققىي قىلدۇرۇش، شىنجاڭنىڭ ئىقتىسادىي قۇرۇلمىسىنى تەرتىپكە سېلىش، ئىقتىسادىي تەرەققىيات ئۇسۇلىنى ئۆزگەرتىش، ئىمكانىيەتلىك سىجىل تەرەققىياتىنى ئىلگىرى سۈرۈش، زامانىۋى مەدەنىيەتنى يېتەكچى قىلىپ، «بىر بەلباغ، بىر يول» تەرەققىيات ئىستراتېگىيەسىگە ئاساسەن يىپەك يولى ئىقتىساد بەلبېغىنىڭ مەدەنىيەت ئىشلىرىنى تەرەققىي قىلدۇرۇش قاتارلىقلاردا مۇھىم ئەھمىيەتكە ئىگە.
</S>
<S ID=41147>
    بۇ قېتىمقى كۆرگەزمىنىڭ مەزمۇنى ئاخبارات - نەشرىيات - رادىيو - كىنو - تېلېۋىزىيە، ئويۇن قويۇش، غەيرىي ماددىي مەدەنىيەت مىراسلىرى كۆرگەزمىسى، مەدەنىيەت يادىكارلىقلىرى، ھۈنەر - سەنئەت، ھەيكەلتىراشلىق، كارتون فىلىم قاتارلىق كۆپ تۈرلەرگە چېتىلىدۇ.
</S>
<S ID=41148>
    كۆرگەزمىدە «بىر بەلباغ، بىر يول» ۋە «ھەممە ئىگىلىك تىكلەش، ھەممە يېڭىلىق يارىتىش» ئىستراتېگىيەسىنى ئەمەلىيلەشتۈرۈش چاقىرىقىغا ئاۋاز قوشۇپ، شىنجاڭنى يىپەك يولى ئىقتىساد بەلبېغىدىكى يادرولۇق رايون قىلىپ قۇرۇش ئورۇنلاشتۇرمىسىغا ئاساسەن، يېڭىدىن «بىر بەلباغ، بىر يول» مەدەنىيەت كۆرگەزمە رايونى ۋە «مەدەنىيەتتە يۆلەش» كۆرگەزمە رايونى تەسىس قىلىندى.
</S>
<S ID=41149>
بۇ قېتىمقى كۆرگەزمىنىڭ ئەڭ يارقىن نۇقتىسى «ئىستۇدېنتلار يېڭىلىق يارىتىش» كۆزنىكى بولۇپ، ئىستۇدېنتلارنىڭ ئىگىلىك تىكلەش ۋە ئىجادچانلىق روھى تولۇق نامايان قىلىندى.
</S>
<S ID=41150>
شىنجاڭدا بەلگىلەنگەن 16 يېڭىلىق يارىتىش كۆزنىكىنىڭ 11ى بۇ نۆۋەتلىك كۆرگەزمىگە قاتناشتى.
</S>
<S ID=41151>
شۇنىڭ بىلەن بىللە كۆرگەزمە مەزگىلىدە 50تىن ئارتۇق مەدەنىيەت مىراسلىرى ۋارىسى نەق مەيداندا ماھارەت كۆرسەتتى.
</S>
<S ID=41152>
    ئاپتونوم رايونلۇق پارتكوم دائىمىي كومىتېتىنىڭ ئەزاسى، ئاپتونوم رايوننىڭ مۇئاۋىن رەئىسى ئەركىن تۇنىياز ئېچىلىش مۇراسىمىدا مۇنداق دېدى: ئاسىيا چوڭ قۇرۇقلۇقىنىڭ مەركىزى بولغان شىنجاڭ ئەزەلدىنلا شەرق بىلەن غەربنىڭ مەدەنىيەت، ئىقتىساد ئالاقىسىدىكى مۇھىم ئۆتكەل. يىپەك يولى ئىقتىساد بەلبېغىدىكى يادرولۇق ئورۇن. ئىسلاھات، ئېچىۋېتىشتىن بۇيان، بولۇپمۇ مەركەزنىڭ شىنجاڭ خىزمىتى سۆھبەت يىغىنىدىن بۇيان ئاپتونوم رايونىمىز ئىجتىمائىي ئۈنۈم بىلەن ئىقتىسادىي ئۈنۈمگە تەڭ ئەھمىيەت بەردى.
</S>
<S ID=41153>
مەدەنىيەت مىنىستىرلىقى ۋە ئەتراپتىكى قوشنا ئۆلكە، شەھەرلەرنىڭ زور كۈچ بىلەن قوللىشى، دۆلەت ئىچى - سىرتىدىكى مېھمانلارنىڭ كۆپلەپ كۆرگەزمىگە قاتنىشىشى نەتىجىسىدە شىنجاڭنىڭ مەدەنىيەت ئىشلىرى جۇش ئۇرۇپ راۋاجلاندى.
</S>
<S ID=41154>

</S>
</TEXT>
/BODY
/DOC