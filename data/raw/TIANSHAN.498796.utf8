<DOC>
<DOCID>TIANSHAN.498796</DOCID>
<HEADER>
<CLASS>مەملىكەت</CLASS>
<DATE>2016-02-18 16:17:10</DATE>
</HEADER>
<BODY>
<HEADLINE>
<S ID=12586>
مەملىكەت بويىچە يىللىق ئورمان كېسىش چېكى 254 مىليون 36 مىڭ كۇپ مېتىر بولۇش تەستىقلاندى
</S>
</HEADLINE>
<TEXT>
<S ID=12587>
   جۇڭگو ئۇيغۇرچە رادىيو تورى، 17-فېۋرال، بېيجىڭ خەۋىرى: گوۋۇيۈەن يېقىندا دۆلەتلىك ئورمانچىلىق ئىدارىسى قاراپ چىقىپ بېكىتكەن پۈتۈن مەملىكەتنىڭ 13-بەش يىللىق پىلان مەزگىلىدىكى يىللىق ئورمان كېسىش چېكىنىڭ مەملىكەت بويىچە 254 مىليون 36 مىڭ كۇپ مېتىر بولۇشىنى تەستىقلاپ، بۇنىڭغا پىرىنسىپ جەھەتتىن قوشۇلدى.
</S>
<S ID=12588>
   تەستىقتا مۇنۇلار ئايدىڭلاشتۇرۇلدى: 13-بەش يىللىق پىلان مەزگىلىدە يىللىق ئورمان كېسىش چېكى ھەر يىلى ئورمان كېسىش، دەل-دەرەخ خورىشىنىڭ ئەڭ چوڭ چېكىنى كۆرسىتىدۇ.
</S>
<S ID=12589>
جايلار، تارماقلار ئورمان قانۇنى قاتارلىق ئالاقىدار قانۇن-بەلگىلىمىلەر بويىچە قاتتىق ئىجرا قىلىشى كېرەك.
</S>
<S ID=12590>
   تەستىقتا مۇنۇلار تەلەپ قىلىندى: ھەر دەرىجىلىك خەلق ھۆكۈمەتلەر رەھبىرىي كادىرلارنىڭ ئورمان بايلىقىنى قوغداش تەرەققىيات نىشان مەسئۇلىيەت تۈزۈمىنى مۇكەممەللەشتۈرۈپ، ئورماننىڭ قاپلىنىش نىسبىتى، ئورماننىڭ ساقلىنىش مىقدارى، ئورمان يېرى مىقدارى ۋە تەبىئىي ئورماننى قوغداش ئەھۋالىنى ھۆكۈمەتنىڭ يىللىق نىشاننى باھالاش سىستېمىسىغا كىرگۈزۈشى كېرەك.
</S>
<S ID=12591>
ئورمان ئىگىلىكىنى باشقۇرۇش مېخانىزمىدا ئۈزلۈكسىز يېڭىلىق يارىتىپ، ئورمان ئىگىلىكى بىلەن شۇغۇللانغۇچىلارنى ئورمان ئىگىلىكى لايىھەسىنى تۈزۈشكە يېتەكلەپ ۋە ئىلھام بېرىپ، ئورمان ئەھيا قىلىش ۋە كېسىشنى ئىلمىي قانات يايدۇرۇش كېرەك.
</S>
<S ID=12592>
ئورمان بايلىقىنى ياخشى مۇھاپىزەت قىلماي، ئېغىر زىيان كەلتۈرۈپ چىقارغان ئالاقىدار خادىملارنىڭ رەھبەرلىك مەسئۇلىيىتىنى سۈرۈشتۈرۈش لازىم.
</S>
</TEXT>
/BODY
/DOC