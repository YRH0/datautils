<DOC>
<DOCID>TIANSHAN.511665</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-21 19:03:50</DATE>
</HEADER>
<BODY>
<HEADLINE>
<S ID=21163>
ئۇچتۇرپاندا ‹‹يېڭى ئىستېمالغا مەن ئىگە›› پائالىيىتى ئۆتكۈزۈلدى
</S>
</HEADLINE>
<TEXT>
<S ID=21164>
    ئابدۇسالام نىياز، خېلىل مامۇت خەۋەر قىلىدۇ: ئۇچتۇرپان ناھىيەلىك سودا – سانائەت مەمۇرىي باشقۇرۇش ئىدارىسى، سۈپەت – تېخنىكا نازارەتچىلىكى ئىدارىسى، يېمەكلىك – دورا نازارەت قىلىپ باشقۇرۇش ئىدارىسى، ئۇرۇقلۇق باشقۇرۇش پونكىتى قاتارلىق ئورۇنلار ‹‹15 – مارت›› خەلقئارا ئىستېمالچىلارنىڭ ھوقۇق – مەنپەئىتىنى قوغداش كۈنى مۇناسىۋىتى بىلەن ‹‹يېڭى ئىستېمالغا مەن ئىگە›› تېمىسىدا تۈرلۈك شەكىلدىكى پائالىيەتلەرنى ئۆتكۈزۈپ، ساختا، سۈپەتسىز مەھسۇلاتلارنىڭ بازارغا كىرىشىنىڭ ئۈنۈملۈك ئالدىنى ئالدى.
</S>
<S ID=21165>
   پائالىيەتتە قانۇن ئىجرا قىلغۇچىلار ئامما كۆپ توپلاشقان ئورۇنلارغا لوزۇنكا، پىلاكاتلارنى ئېسىپ، مەسلىھەت بېرىش سۇپىسى تەسىس قىلدى.
</S>
<S ID=21166>
ئىستېمالچىلارنىڭ ھوقۇق – مەنپەئىتىنى قوغداش ئاساسىي مەزمۇن قىلىنغان تۈرلۈك تەشۋىقات ماتېرىياللىرىنى تارقىتىپ، ساختا مەھسۇلاتلارنى قانداق پەرقلەندۈرۈش توغرىسىدا ئەتراپلىق مەسلىھەت بەردى.
</S>
<S ID=21167>
يېزا ئىگىلىك مەھسۇلاتلىرى، دورا، يېمەكلىك بازارلىرىنى تۇيۇقسىز تەكشۈرۈپ، 50 خىلدىن ئارتۇق ساختا، ۋاقتى ئۆتكەن دورا ۋە ساغلاملىق بۇيۇمىنى ۋە بىر قىسىم ‹‹ئۈچ يوق›› مەھسۇلاتلارنى مۇسادىرە قىلدى.
</S>
<S ID=21168>
يېزا ئىگىلىك ئەشيالىرى بازىرىدا ئوغۇت، ئۇرۇقلۇق، سولياۋ يوپۇق، دېھقانچىلىق دورىلىرىنىڭ ئىسكىلاتلارغا كىرگۈزۈلۈش ۋە چىقىرىلىش ئەھۋالى، سېتىشنى تىزىملاش خاتىرىسى، ساقلاش ئۇسۇلى، مەھسۇلات ئىجازىتى قاتارلىقلارنى تەپسىلىي ئىگىلىدى.
</S>
<S ID=21169>
ھېسابات دەپتىرىدىكى خاتىرىلەر ئېنىق بولماسلىق، كىرگۈزۈلگەن ۋە سېتىپ چىقىرىلغان ئورنى ئېنىق بولماسلىقتەك ئەھۋاللارغا قارىتا ئاگاھلاندۇرۇش بەردى ۋە چەكلىك مۇددەتتە تۈزىتىشكە بۇيرۇدى.
</S>
<S ID=21170>
بۇ كۈنى 2500 پارچە تەشۋىقات ماتېرىيالى تارقىتىلىپ، 5000 كىشى يۈزتۇرا تەشۋىقاتتىن بەھرىلەندى.
</S>
<S ID=21171>
‏
</S>
</TEXT>
/BODY
/DOC