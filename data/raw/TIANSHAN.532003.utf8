<DOC>
<DOCID>TIANSHAN.532003</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-06-30 12:34:26</DATE>
</HEADER>
<BODY>
<HEADLINE>
<S ID=31740>
شويىڭپەن بازىرى نامراتلارنى يۆلەشتە كارغا كېلىدىغان تەدبىرلەرنى قوللاندى
</S>
</HEADLINE>
<TEXT>
<S ID=31741>
     ئىختىيارىي مۇخبىرلىرىمىز ئۇچقۇن نۇراخۇن، مېھراي قادىر خەۋىرى: نامراتلىقتىن قۇتۇلدۇرۇش نۆۋەتتە ھەر دەرىجىلىك پارتكوم، ھۆكۈمەت دۇچ كېلىۋاتقان بىر قىيىن مەسىلە بولۇپ، بورتالا شەھىرى شويىڭپەن بازىرى يۇقىرىنىڭ تۈرلۈك ئېتىبار سىياسەتلىرىگە قاراپ تۇرماي، ئۆز ئەمەلىيىتىگە بىرلەشتۈرۈپ، نامراتلارنى يۆلەشتە كارغا كېلىدىغان تەدبىرلەرنى قوللاندى. بۇ بازار كەنتلەر ئۈچۈن ئوتتۇرا، كىچىك كارخانىلارنى جەلپ قىلىپ، نامرات ئاھالىلەرنىڭ ئۆز كەنتىدىلا ئىشقا ئورۇنلىشىپ، كىرىمىنى كۆپەيتىشىگە شارائىت ھازىرلىدى.
</S>
<S ID=31742>
    ئوتتۇبۇلاق كەنتى كىيىم-كېچەك كارخانىسى قۇرۇپ، كەنتتىكى 20 ئاھالىنى ئىشقا ئورۇنلاشتۇردى، ئۇلارنىڭ يىللىق كىشى بېشى كىرىمى 20 مىڭ يۈەنگە يەتتى؛ تاۋىنسالا كەنتى يېمەكلىك كارخانىسى قۇرۇپ، كەنتتىكى 13 نامرات ئاھالىنى ئىشقا ئورۇنلاشتۇردى. بازار تەۋەسىدىكى بېيدىبۇلاق كەنتى، جۈلۈك كەنتى، ئوتتۇبۇلاق كەنتى ماھارەت جەھەتتىن تەربىيەلەشنى چىڭ تۇتۇپ، 120 نامرات ئاھالىنى كەپشەرلەش، بولكا-پېرەنىك پىشۇرۇش ۋە تىككۈچىلىك ماھارىتى بويىچە تەربىيەلىدى، 50 نامرات ئاھالىنى ئېلېكتىرونلۇق سودا كەسپى بويىچە تەربىيەلىدى، لاياقەتلىك گۇۋاھنامىسى ئالغان ئاھالىلەرنى ۋاقتىدا ئالاقىدار ئورۇنلارغا تونۇشتۇرۇپ، ئىشقا ئورۇنلاشتۇردى. بورتالا شەھىرىدىكى تۆت كارخانا بىلەن بازارنىڭ ئۇل ئەسلىھەلىرى قۇرۇلۇشى توغرىسىدا كېلىشىم ئىمزالاپ، بۇ ئورۇنلارغا بازاردىكى 10 نامرات ئائىلىنىڭ پەرزەنتىنى ئىشقا ئورۇنلاشتۇردى.
</S>
</TEXT>
/BODY
/DOC