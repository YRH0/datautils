<DOC>
<DOCID>TIANSHAN.491411</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-21 16:04:43</DATE>
</HEADER>
<BODY>
<HEADLINE>
<S ID=4570>
بۇلتۇر بورتالا شەھىرىدە ھۆكۈمەت فۇنكىسىيەسى يەنىمۇ ئۆزگىرىپ، مەمۇرىي ئىقتىدارى ئۈزلۈكسىز ئۆستى
</S>
</HEADLINE>
<TEXT>
<S ID=4571>
      ئىختىيارىي مۇخبىرلىرىمىز ئۇچقۇن نۇراخۇن، مېھراي قادىر خەۋىرى: بۇلتۇر بورتالا شەھىرى خەلق قۇرۇلتىيىنىڭ قانۇنىي نازارەتچىلىكى بىلەن سىياسىي كېڭەشنىڭ دېموكراتىك نازارەتچىلىكىنى ئاڭلىق قوبۇل قىلىپ، خەلق قۇرۇلتىيى ۋەكىللىرىنىڭ تەكلىپىدىن 514 پارچە، سىياسىي كېڭەش ئەزالىرىنىڭ تەكلىپىدىن 372 پارچە بېجىرىپ، 91 قېتىم خەلق قۇرۇلتىيىنىڭ قانۇن ئىجراسىنى تەكشۈرۈش بويىچە تەكشۈرۈپ تەتقىق قىلىشى، 38 قېتىم سىياسىي كېڭەشنىڭ خىزمەتلەرنى كۆزدىن كۆچۈرۈش بويىچە تەكشۈرۈپ تەتقىق قىلىشىنى قوبۇل قىلدى.
</S>
<S ID=4572>
پارتىيىنىڭ ئاممىۋى لۇشيەن تەربىيە-ئەمەلىيەت پائالىيىتى بىلەن «3 تە تەلەپچان، 3 تە راستچىل بولۇش» مەخسۇس تەربىيىسىنى پۇختا ئىشلەپ، خىزمەت ئىستىلىنى يەنىمۇ ئۆزگەرتتى.
</S>
<S ID=4573>
مەركەزنىڭ «8 تۈرلۈك بەلگىلىمىسى» بىلەن ئاپتونوم رايوننىڭ «10 تۈرلۈك بەلگىلىمىسى» نى قەتئىي ئىجرا قىلىپ، ھۆكۈمەتنىڭ 3 تۈرلۈك خىراجىتىنى قەتئىي ئاشۇرمىدى.
</S>
<S ID=4574>
دېموكراتتىك تەدبىر بەلگىلەشتە چىڭ تۇرۇپ، ئۆي ئېلىش، پىلان تۈزۈش جەھەتلەردە 17 قېتىم ئىسپات ئاڭلاش يىغىنى، 75 قېتىم مۇتەخەسىسلەر دەلىللەش يىغىنى ئېچىپ، جامائەتتىن 58 قېتىم پىكىر ئالدى.
</S>
<S ID=4575>
سودا سانائەتچىلەر بىرلەشمىسى، پارتىيە-گۇرۇھسىز زاتلار بىلەن خەلق تەشكىلاتلىرىنىڭ پىكىرلىرىنى ئەستايىدىل ئاڭلاپ، ئاممىنىڭ ۋە جەمئىيەتتىكى جامائەت پىكىرى نازارەتچىلىكىنى تەشەببۇسكار قوبۇل قىلدى.
</S>
<S ID=4576>
ئىقتىسادىي تەپتىش ۋە مەمۇرىي تەپتىش نازارەتچىلىكىنىڭ رولىنى تولۇق جارى قىلدۇرۇپ، تەپتىش قىلىش ئارقىلىق 170 مىليون يۈەن تۈر مەبلىغىنى كېمەيتتى.
</S>
<S ID=4577>
تېجەشلىك ئورگان قۇرۇشنى كۈچەيتىپ، 92 مىليون 860 مىڭ يۈەن ھۆكۈمەت سېتىۋېلىش مەبلىغىنى تېجەپ، «مەملىكەت بويىچە تېجەشلىك جامائەت ئاپپاراتلىرى ئىچىدىكى ئۈلگىلىك ئورۇن» شەرىپىگە ئېرىشتى.
</S>
<S ID=4578>
كېسەل بولۇۋېلىپ تولۇق مائاش ئېلىۋاتقان ئىشچى-خىزمەتچىلەر، پارتكوم، ھۆكۈمەت ئورگانلىرىنىڭ ئىشخانىلىرىنى مەخسۇس ئېنىقلاش خىزمىتىنى چوڭقۇرلاشتۇردى.
</S>
<S ID=4579>
شۇ ئارقىلىق ھۆكۈمەتنىڭ «خەلق ئۈچۈن راستچىللىق ۋە پاكلىق بىلەن ئىشلەش» تەڭ ياخشى ئوبرازىنى تىكلىدى.
</S>
</TEXT>
/BODY
/DOC