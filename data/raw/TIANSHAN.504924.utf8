<DOC>
<DOCID>TIANSHAN.504924</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-03 17:42:00</DATE>
</HEADER>
<BODY>
<HEADLINE>
<S ID=17703>
ئەخلاق نەمۇنىچىلىرىنڭ ئەخلاق تەربىيەسى ئاممىنىڭ ئالقىشىغا ئېرىشتى
</S>
</HEADLINE>
<TEXT>
<S ID=17704>
      ئىختىيارىي مۇخبىرىمىز ئابدۇسالام نىياز خەۋىرى: پۇقرالار ئەخلاق قۇرۇلۇشى تەربىيە ئېيى كىرىشى بىلەنلا ئۇچتۇرپان ناھىيەسى ئەخلاق نەمۇنىچىلىرى دەرسخانىسى لېكسىيە ئۆمىكى تەشكىللەپ، ھەر قايسى يېزا-بازارلاردا ئاممىغا ئەخلاق نەمۇنىچىلىرىنىڭ تىپىك ئىش-ئىزلىرىنى كەڭ تەشۋىق قىلىپ، ئاممىنى ئەخلاق نەمۇنىچىلىرىنىڭ ئىلغارلىقىدىن ئۆگىنىپ، يېڭى كەيپىيات يارىتىشقا پائال يېتەكلىدى.
</S>
<S ID=17705>
    بۇ قېتىمقى ئەخلاق نەمۇنىچىلىرىنى ئاممىغا ئۇچراشتۇرۇپ، بىۋاستە تەسىر كۆرسىتىش، ئەخلاق نەمۇنىچىلىرى دەرسخانىسى لېكسىيە پائالىيىتىنى ئۇچتۇرپان ناھىيەلىك مەنىۋى مەدەنىيلىك كومىتېتى تەشكىللىگەن بولۇپ، جەمئىي 11 نەپەر ئەخلاق نەمۇنىچىسى ئاساسىي قاتلاملارغا چۈشۈپ، ئامما بىلەن بىۋاستە ئۇچراشتى، دېھقان-چارۋىچىلار بىلەن سىردىشىپ، گۈزەل ئەخلاق پەزىلىتى، تەسىرلىك ئىش پائالىيەتلىرى بايان قىلىنغان ئەمەلىي لېكسىيە ئارقىلىق ئاممىنى تەسىرلەندۈرۈپ، سەممىي، گۈزەل ئەخلاقلىق بولۇپ تىنچ ئۇچتۇرپان، گۈزەل ماكان قۇرۇش ئۈچۈن ئۆزلىرىنىڭ ھەسسىسىنى قوشۇشقا ئىلھاملاندۇردى.
</S>
<S ID=17706>
ھەر قېتىملىق لېكسىيەدىن كىيىن ئالقىش سادالىرى زال ئىچىنى لەرزىگە كەلتۈرۈپ، دېھقانلار ئەخلاق نەمۇنىچىلىرىغا بولغان ھۆرمىتىنى چاۋاك ئارقىلىق ئىزھار قىلدى.
</S>
<S ID=17707>
    ئاچاتاغ يېزا توسۇن تېتىر كەنتىدىن ھەنىپەم ئېلى ئوتبېشى يېزا قوشتېغى كەنتىدىكى بەش يىلدىن بۇيان پالەچ ئېرىنىڭ ھالىدىن خەۋەر ئېلىپ، ئائىلىنىڭ پۈتۈن يۈكىنى زېممىسىگە ئالغان ئەخلاق نەمۇنىچىسى شاۋ جۇڭمىينىڭ ئىش-پائالىيەتلىرىنى ئاڭلاپ كۆز ياشلىرىنى تۇتىۋالالمىدى.
</S>
<S ID=17708>
ئۇ مۇنداق دىدى: مەن ھازىرغىچە رادىيو- تېلېۋىزورلاردىنلا مۇشۇنداق پەزىلەتلىك كىشلەرنىڭ ئىش-پائالىيەتلىرىنى ئاڭلاپ باققان.
</S>
<S ID=17709>
 بۈگۈن ئۆز ئاغزىدىن ئاڭلاپ بەكلا ھاياجانلاندىم، بۇ ئايال ھەقىقەتەن قالتىسكەن، بۇ لېكسىيە مەن ئۈچۈن بىر قېتىملىق ئىنتايىن ياخشى تەربىيە بولدى.
</S>
<S ID=17710>
    ئىگىلىنىشىچە، بۇ قېتىمقى ئەخلاق نەمۇنىچىلىرى ئامما بىلەن ئۇچرىشىش پائالىيىتى 10كۈن ئېلىپ بېرىلىدىغان بولۇپ، ناھىيەدىكى توققۇز يېزا-بازار، سەككىز مەھەللە ئاھالىلار كومىتېتىدا جەمئىي 26 مەيدان لېكسىيە سۆزلىنىپ، تېخىمۇ كۆپ ئامما ئەمەلىي تەربىيەگە ئىگە قىلىنىدىكەن.
</S>
</TEXT>
/BODY
/DOC