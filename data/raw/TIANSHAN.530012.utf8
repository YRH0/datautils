<DOC>
<DOCID>TIANSHAN.530012</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-06-24 11:30:57</DATE>
</HEADER>
<BODY>
<HEADLINE>
<S ID=31281>
توقسۇدا كەسىپلەشكەن گۆش كەپتىرى پىششىقلاش بازىسى قۇرۇلدى
</S>
</HEADLINE>
<TEXT>
<S ID=31282>
   ئامانگۈل قاھار خەۋەر قىلىدۇ: توقسۇ ناھىيەسىنىڭ پەيشەنبە بازار يېزىسىدا يېقىندا گۆش كەپتىرى باقمىچىلىقى بويىچە تەربىيەلەش ۋە ئىنچىكە پىششىقلاش بىر گەۋدىلەشتۈرۈلگەن كەسىپلەشكەن گۆش كەپتىرى پىششىقلاش بازىسى قۇرۇلدى.
</S>
<S ID=31283>
   ئۇقۇشىمچە، پەيشەنبە بازار يېزىسىنىڭ قۇملۇقئېرىق كەنتىگە جايلاشقان بۇ بازىنىڭ كۆلىمى 41 مو، ئومۇمىي قۇرۇلۇش كۆلىمى 8629 كىۋادرات مېتىر بولۇپ، 1 – باسقۇچلۇق قۇرۇلۇش كۆلىمى 4508 كىۋادرات مېتىر، 9 مىليون 900 مىڭ يۈەن مەبلەغ سېلىش پىلانلانغان. بۇ تۈر قۇرۇلۇشى باچكا چىقىرىش ئۆيى، باقمىچىلىق ئەمەلىي مەشغۇلات ئۆيى، پىششىقلاش ئۆيى قاتارلىقلارنى ئۆز ئىچىگە ئالىدۇ. بۇ تۈردە بۇلتۇر 8 – ئايدا ئىش باشلانغان بولۇپ، بۇ تۈرنى جېجياڭ ئۆلكىسىنىڭ لىشۈي شەھىرى شىنجاڭغا نىشانلىق ياردەم بېرىش قوماندانلىق ئىشتابى تولۇق مەبلەغ چىقىرىپ قۇرۇلۇش قىلغان. بۇ تۈردە ‹‹شىركەت+بازا+دېھقان›› ئىشلەپچىقىرىش ئەندىزىسى قوللىنىلىپ، توقسۇ كەپتىرىنىڭ رايون خاراكتېرلىك ئەۋزەللىكى تولۇق جارى قىلدۇرۇلۇپ، كەپتەر باقمىچىلىقى ۋە پىششىقلاش كەسپىنى يەنىمۇ زورايتىش پىلانلانغان. بۇ تۈر ئارقىلىق دېھقانلار كەپتەر باقمىچىلىقىنى زور كۈچ بىلەن تەرەققىي قىلدۇرۇشقا يېتەكلىنىپ، دېھقانلارنىڭ ئىشىكى ئالدىدىلا ئىشقا ئورۇنلىشىشىنى كاپالەتلەندۈرگىلى بولىدىكەن.
</S>
<S ID=31284>
‏
</S>
</TEXT>
/BODY
/DOC