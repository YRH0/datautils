<DOC>
<DOCID>TIANSHAN.543377</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-08-23 15:39:19</DATE>
</HEADER>
<BODY>
<HEADLINE>
<S ID=42026>
پىچان ناھىيەسى دېھقانلارنى بېيىتىش يولى ئۈستىدە پائال ئىزدەنمەكتە
</S>
</HEADLINE>
<TEXT>
<S ID=42027>
   ئىختىيارىي مۇخبىرىمىز مىجىت ئىبراھىم خەۋىرى: پىچان ناھىيەسى بۇ يىل كىرگەندىن بۇيان، كۆپ خىل تەدبىر، ئۈنۈملۈك ئۇسۇللارنى قوللىنىپ، دېھقانلار كىرىمىنى ئاشۇرۇش ئۈچۈن پائال ئىزدەنمەكتە.
</S>
<S ID=42028>
   پىچان ناھىيەسى بۇ يىل دېھقانلار كىرىمىنى ئاشۇرۇشتا، ئۈزۈم، قوغۇن، باقمىچىلىق ۋە ئەسلىھەلىك يېزا ئىگىلىكىدىن ئىبارەت تۆت تۈۋرۈك كەسىپنى زىچ چۆرىدەپ، ئۆلچەملەشتۈرۈپ ئىشلەپچىقىرىشقا يۈرۈش قىلدى.
</S>
<S ID=42029>
ئۈزۈم ئىشلەپچىقىرىشتا نۇقتىدا ئۈلگە كۆرسىتىش بازىسىدىن 30 مىڭ مو، سەر خىل مەھسۇلات بازىسىدىن 5000 مو بەرپا قىلدى.
</S>
<S ID=42030>
رەھبىرىي كادىرلار 300 مو يەردىكى ئالاھىدە مېۋىچىلىكنى ئۆلچەملەشتۈرۈش ئۈلگە كۆرسىتىش بازىسىغا نەق مەيداندا يېتەكچىلىك قىلدى.
</S>
<S ID=42031>
بۇ ناھىيە يەنە ئۈزۈم مەھسۇلاتىنى يۇقىرى كۆتۈرۈش ئۈچۈن، 2500 مو ئۈزۈم تېلىنىڭ سورتىنى يېڭىلاپ، 3000 مو يەردىكى ئۈزۈم تېلىنى ئۆلچەملىك باراڭغا ئالدى.
</S>
<S ID=42032>
يېزا ئىگىلىك مەھسۇلاتلىرىنىڭ سېتىلىش يوللىرىنى راۋانلاشتۇرۇش ئۈچۈن، دېھقانلار كەسپىي ھەمكارلىق كوپىراتىپى، باشلامچى كارخانىلارنى قۇرۇش ۋە قوللاش قەدىمىنى تېزلىتىپ، ئۈزۈم، قوغۇن، يەرلىك توخۇ قاتارلىق داڭلىق مەھسۇلاتلارنى كەڭ كۆلەمدە تەشۋىق قىلدى.
</S>
<S ID=42033>
بۇنىڭ تۈرتكىسىدە يېزا ئىگىلىك مەھسۇلاتلىرىنىڭ سېتىلىش يوللىرى راۋانلىشىپ، يىل بېشىدىن ھازىرغىچە ئالاھىدە يېزا ئىگىلىك مەھسۇلاتلىرىنى توشۇش تولۇقلىمىسىدىن 1 مىليون 260 مىڭ يۈەن تارقىتىلدى.
</S>
<S ID=42034>
ناھىيە بويىچە دېھقانلار كەسپىي ھەمكارلىق كوپىراتىپى 289 غا، يېزا ئىگىلىكىدىكى باشلامچى كارخانىلار 101 گە يەتتى.
</S>
<S ID=42035>
3800 دىن ئارتۇق پارنىك سۇغۇرتىغا قاتناشتۇرۇلدى.
</S>
<S ID=42036>
دۆلەتنىڭ 9 مىليون 800 مىڭ يۈەن يېزا ئىگىلىك ماشىنىلىرى تولۇقلىمىسى قولغا كەلتۈرۈلۈپ ئەمەلىيلەشتۈرۈلدى.
</S>
</TEXT>
/BODY
/DOC