<DOC>
<DOCID>TIANSHAN.547109</DOCID>
<HEADER>
<CLASS>شىنجاڭ</CLASS>
<DATE>2016-09-05 11:02:03</DATE>
</HEADER>
<BODY>
<HEADLINE>
<S ID=46603>
‹‹بۇقىچىلاپ ئارقان تارتىشىشتا قومۇللۇق يېگىتلەر كۈچلۈك ئىكەن!››
</S>
</HEADLINE>
<TEXT>
<S ID=46604>
   ئەكبەر ئىسمائىل
</S>
<S ID=46605>
    سىز بۇقىچىلاپ ئارقان تارتىشىشنى كۆرگەنمۇ؟ ئاپتونوم رايونىمىزنىڭ مەملىكەت بويىچە بۇقىچىلاپ ئارقان تارتىشىش تەنھەرىكىتىدە ئالدىنقى قاتاردا تۇرىدىغانلىقى، ئاپتونوم رايونىمىز ماھىرلىرىنىڭ بۇلتۇر 8 – ئايدا ئىچكى موڭغۇل ئاپتونوم رايونىدا ئۆتكۈزۈلگەن مەملىكەتلىك 10 – نۆۋەتلىك ئاز سانلىق مىللەتلەر ئەنئەنىۋى تەنھەرىكەت مۇسابىقىسىدە يەتتە دەرىجە بويىچە ئۆتكۈزۈلگەن بۇقىچىلاپ ئارقان تارتىشىشتا تۆت ئالتۇن مېدال، ئىككى كۈمۈش مېدال ئالغانلىقىنى بىلەمسىز؟
</S>
<S ID=46606>
    بۇقىچىلاپ ئارقان تارتىشىش تارىخى ئۇزاق ئەنئەنىۋى تەنھەرىكەت تۈرى بولۇپ، شىنجاڭ، شىزاڭ، گۇاڭشى، ئىچكى موڭغۇل، سىچۇەن قاتارلىق ئۆلكە، ئاپتونوم رايونلاردا بىر قەدەر ئومۇملاشقان.
</S>
<S ID=46607>
بۇ تۈر 8 – نۆۋەتلىك مەملىكەتلىك ئاز سانلىق مىللەتلەر ئەنئەنىۋى تەنھەرىكەت مۇسابىقىسىدە رەسمىي مۇسابىقە تۈرى قىلىپ بېكىتىلگەن.
</S>
<S ID=46608>
ئاپتونوم رايونىمىزنىڭ بۇ مۇسابىقە تۈرىدىكى ئەۋزەللىكى گەۋدىلىك بولغاچقا، مەملىكەتلىك مۇسابىقىلەردە كۆرۈنەرلىك نەتىجىلەرنى قولغا كەلتۈرگەن.
</S>
<S ID=46609>
    قومۇل شەھىرىدىكى ماھىرلار بۇقىچىلاپ ئارقان تارتىشىش تەنھەرىكىتىدە ئاپتونوم رايونىمىزدا ئالدىنقى قاتاردا تۇرىدۇ.
</S>
<S ID=46610>
قومۇل بۇقىچىلاپ ئارقان تارتىشىش كوماندىسىدىكى ماھىرلار بۇ قېتىمقى ‹‹ئىككى كۆرگەزمە›› جەريانىدا تاماشىبىنلارغا كۆپ قېتىم ماھارەت كۆرسىتىپ، ئۆزلىرىنىڭ قالتىس ماھارىتىنى نامايان قىلدى.
</S>
<S ID=46611>
    بولات بوكەي بۇلتۇر ئۆتكۈزۈلگەن مەملىكەتلىك ئاز سانلىق مىللەتلەر ئەنئەنىۋى تەنھەرىكەت مۇسابىقىسىدە 68 كىلوگىراملىقلار دەرىجىسى بويىچە چېمپىيون بولغان.
</S>
<S ID=46612>
ئۇ بۇ قېتىم ‹‹ئىككى كۆرگەزمە››گە كەلگەنلىكىدىن ناھايىتى خۇشال ئىكەن.
</S>
<S ID=46613>
ئۇ مۇنداق دېدى: پات – پات مەملىكەتلىك مۇسابىقىلەرگە قاتنىشىپ تۇرىمىز، ئاپتونوم رايونىمىزدىمۇ باشقا جايلاردىكى كوماندا ئەزالىرى بىلەن تەجرىبە ئالماشتۇرۇپ تۇرىمىز، بىراق بۇ تەنھەرىكەت تۈرىنى بىلىدىغان كىشىلەر ئاز.
</S>
<S ID=46614>
بىز مۇشۇنداق مەملىكەت خاراكتېرلىك كۆرگەزمىلەردە تېخىمۇ كۆپ كىشىنىڭ دىققىتىنى تارتىپ، ئۇلارغا بۇ تەنھەرىكەتنى تونۇشتۇرۇشنى خالايمىز.
</S>
<S ID=46615>
    كوماندا ئەزالىرىنىڭ دېيىشىچە، بۇقىچىلاپ ئارقان تارتىشىشتا ماھىرنىڭ بويۇن، بەل ۋە پۇتى كۈچەيدىكەن، ماھىر كۈچلۈك بولغاندىن سىرت، توغرا مۇسابىقىلىشىش تېخنىكىسىنى ئىگىلىشى كېرەك ئىكەن، شۇڭا بۇ تەنھەرىكەت بىلەن شۇغۇللىنىدىغانلار كۈندە تېخنىكا مەشىقى ۋە بەدەن مەشىقى قىلىدىكەن.
</S>
<S ID=46616>
    ماھىرلار ‹‹ئىككى كۆرگەزمە›› مەزگىلىدە ماھارەت كۆرسەتكەندە تاماشىبىنلارنىمۇ مۇسابىقىلىشىشكە تەكلىپ قىلدى.
</S>
<S ID=46617>
ئېغىرلىقى 90 كىلوگرامدىن ئاشىدىغان نىڭ جاڭپىڭ قارىماققا ئوڭاي كۆرۈنىدىغان بۇ تەنھەرىكەت تۈرىنى سىناپ باقماقچى بولۇپ سەھنىگە چىقتى.
</S>
<S ID=46618>
ئۇنىڭ رەقىبى يېرىس غارىباي ئىدى، يېرىس غارىباي بۇلتۇر ئۆتكۈزۈلگەن مەملىكەتلىك ئاز سانلىق مىللەتلەر ئەنئەنىۋى تەنھەرىكەت مۇسابىقىسىدە 61 كىلوگىراملىقلار دەرىجىسى بويىچە چېمپىيون بولغانىدى.
</S>
<S ID=46619>
ئۇ نىڭ جاڭپىڭنى كۈچىمەيلا يېڭىۋالدى.
</S>
<S ID=46620>
    بۇ تەنھەرىكەت تۈرى قارىماققا ئوڭايدەك كۆرۈنگىنى بىلەن كۈچ ھەم تېخنىكا تەلەپ قىلىدىكەن، قومۇللۇق يىگىتلەر ھەقىقەتەن كۈچلۈك ئىكەن، دېدى نىڭ جاڭپىڭ بۇ تەنھەرىكەت تۈرىنى سىناپ باققاندىن كېيىن.
</S>
<S ID=46621>

</S>
</TEXT>
/BODY
/DOC