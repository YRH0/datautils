<DOC>
<DOCID>TIANSHAN.566794</DOCID>
<HEADER>
<CLASS>ئوبزور</CLASS>
<DATE>2016-11-17 15:11:14</DATE>
</HEADER>
<BODY>
<HEADLINE>
<S ID=60085>
ئېكولوگىيە مەدەنىيلىكى قۇرۇلۇشى گۈزەل شىنجاڭ قۇرۇشنىڭ كاپالىتى
</S>
</HEADLINE>
<TEXT>
<S ID=60086>
پارتىيە مەركىزىي كومىتېتىنىڭ شىنجاڭنى ئىدارە قىلىش تەدبىرىنى ئىزچىللاشتۇرۇپ، سوتسىيالىستىك شىنجاڭ قۇرۇپ چىقايلى (9)
</S>
<S ID=60087>
 لى يۆ
</S>
<S ID=60088>
 10 – ئايدىكى كۈز ھاۋاسى ساپ ھەم سالقىن ئىدى. ئۇچتۇرپان ناھىيەسى ئوتبېشى يېزىسىنىڭ قوشتاغ كەنتىدىكى دېھقانلار كۈزگى بۇغدايلىقتا ئەمگەك قىلىۋاتاتتى، مېۋىلىك باغدىكى دەرەخلەر ئاستىدا قارا سۇمۇرغ توخۇ، قىزىل تۇمشۇقلۇق غازلار ئوزۇق ئىزدەۋاتاتتى، دېھقانلارنىڭ ئوخشاش ئۇسلۇبتا سېلىنغان، ئۆي ۋە پاكىز ھويلا – ئارانلىرى كۆزگە چېلىقاتتى.
</S>
<S ID=60089>
كۆكەرتىش قاشاسى ئىچىدىكى ھەر خىل رەڭدىكى پېرسىيە جۇخار گۈلى ھۈپپىدە ئېچىلغانىدى، مېۋىلىرىنى كۆتۈرەلمەي قالغان شاپتۇل ۋە نەشپۈت شاخلىرى ئىگىلىپ كەتكەنىدى...
</S>
<S ID=60090>
مول ھوسۇل ئالىدىغان بۇ پەسىلدە، ھەممىلا نەرسە بەخت ۋە خەيرلىك ئىشلاردىن دېرەك بېرىپ تۇراتتى.
</S>
<S ID=60091>
 قوشتاغ كەنتىنىڭ بۇ يېڭى قىياپىتى دەل ئاپتونوم رايوننىڭ گۈزەل يېزا قۇرۇلۇشىنى زور كۈچ بىلەن ئىلگىرى سۈرگەنلىكىنىڭ كارتىنىسىدۇر.
</S>
<S ID=60092>
ھازىر، يېشىللىق بايلىق دېگەن ئىدىيە تەڭرىتاغنىڭ جەنۇبى ۋە شىمالىدىكى نۇرغۇن يېزا – قىشلاقنىڭ ئىقتىسادنى راۋاجلاندۇرۇپ، نامراتلىقتىن قۇتۇلۇپ بېيىشتىكى يېڭى ئورتاق تونۇشىغا ئايلاندى.
</S>
<S ID=60093>
پارتىيە 18 – قۇرۇلتىيىدىن بۇيان، ئاپتونوم رايون بەش چوڭ تەرەققىيات ئىدىيەسىنى زور كۈچ بىلەن ئەمەلىيلەشتۈرۈپ، ئېكولوگىيە مەدەنىيلىكى قۇرۇلۇشىنى ئىلگىرى سۈرۈش سالمىقىنى ئاشۇرۇپ، تىرىشىپ گۈزەل شىنجاڭ قۇرۇپ، شىنجاڭنىڭ بىپايان زېمىنىنىڭ ئېكولوگىيەسىنىڭ ياخشى بولۇشىغا ھەقىقىي كاپالەتلىك قىلدى.
</S>
<S ID=60094>
 ئېكولوگىيەنى قوغدىغانلىق ئىشلەپچىقىرىش كۈچلىرىنى قوغدىغانلىق
</S>
<S ID=60095>
 باش شۇجى شى جىنپىڭ: ‹‹ئېكولوگىيە مەدەنىيلىكى قۇرۇلۇشى جۇڭخۇا مىللىتىنىڭ مەڭگۈ تەرەققىي قىلىشى ۋە <ئىككى يۈز يىل> كۈرەش نىشانىغا يېتىشكە بېرىپ تاقىلىدۇ، ئېكولوگىيەلىك مۇھىتنى قوغدىغانلىق ئىشلەپچىقىرىش كۈچلىرىنى قوغدىغانلىق، ئېكولوگىيەلىك مۇھىتنى ياخشىلىغانلىق ئىشلەپچىقىرىش كۈچلىرىنى تەرەققىي قىلدۇرغانلىق››، دەپ كۆرسەتكەن.
</S>
<S ID=60096>
 9 – ئاينىڭ 17 – كۈنى، ئاپتونوم رايوننىڭ باش شۇجى شى جىنپىڭ ئوتتۇرىغا قويغان شىنجاڭ خىزمىتىنىڭ باش نىشانىنى چوڭقۇر ئىزچىللاشتۇرۇش ۋە ئەمەلىيلەشتۈرۈش توغرىسىدىكى قايتا سەپەرۋەرلىك يىغىنىدا مۇنۇلار تەكىتلەندى: ئېكولوگىيەنى قوغداش قۇرۇلۇشىنى كۈچەيتىپ، بۇلغىنىشنىڭ ئالدىنى ئېلىش ۋە تىزگىنلەشنى ھەقىقىي كۈچەيتىپ، سۇ بايلىقىنى قاتتىق باشقۇرۇپ، ئېكولوگىيەلىك مۇھىتنى قوغداش مەسئۇلىيىتىنى ئەمەلىيلەشتۈرۈپ، شىنجاڭنىڭ ئاسمىنى كۆك، يەرلىرى يېشىل، سۇلىرى سۈزۈك بولۇشىغا ھەقىقىي كاپالەتلىك قىلىش كېرەك.
</S>
<S ID=60097>
 18 – قۇرۇلتايدىن بۇيان، ئاپتونوم رايونىمىز مەركەزنىڭ تەدبىر، ئورۇنلاشتۇرمىلىرىنى قەتئىي ئىزچىللاشتۇرۇپ، جايلارنىڭ ئەمەلىيىتىگە ئۇيغۇن كېلىدىغان ئېكولوگىيەلىك مۇھىتنى قوغدايدىغان بىر قاتار تەدبىرلەرنى قوللىنىپ، ئېكولوگىيە مەدەنىيلىكى قۇرۇلۇشىنى كۈچەپ ئىلگىرى سۈردى.
</S>
<S ID=60098>
 ئالدىن پىلانلاش، مۇھىت ئاسراشنى ئالدىنقى ئورۇنغا قويۇشتا چىڭ تۇرۇپ، مۇھىت ئاسراشنى ئىقتىسادىي، ئىجتىمائىي تەرەققىيات ئومۇمىيىتىگە قويۇپ بىر تۇتاش پىلانلاپ ۋە ئويلىشىپ، يېڭىدىن تۈزىتىش كىرگۈزۈلگەن ‹‹ئاپتونوم رايوننىڭ مۇھىت ئاسراش نىزامى››نى ئېلان قىلدى.
</S>
<S ID=60099>
 ‹‹ئاپتونوم رايوننىڭ ئاساسىي فۇنكسىيەلىك رايون يىرىك پىلانى›› ئېلان قىلىنىپ يولغا قويۇلدى، نۇقتىلىق تەرەققىيات رايونى، چەكلىمىلىك ئېچىلىدىغان رايون، ئېچىش چەكلەنگەن رايون بېكىتىلىپ، ئېچىش ئەندىزىسىنى ئەلالاشتۇرۇشقا ئاساس سېلىندى.
</S>
<S ID=60100>
 ‹‹ئىلى دەريا ۋادىسىنىڭ ئېكولوگىيەلىك مۇھىتىنى ئاسراش نىزامى››، ‹‹ئالتاي ۋىلايىتىنىڭ ئېكولوگىيەلىك مۇھىتىنى قوغداش نىزامى›› ۋە ‹‹ئۈرۈمچى شەھىرىنىڭ ئاتموسفېرا بۇلغىنىشىنىڭ ئالدىنى ئېلىش نىزامى›› قاتارلىق يەرلىك قانۇن – نىزاملار ئېلان قىلىندى.
</S>
<S ID=60101>
 بۇلغىنىشنىڭ ئالدىنى ئېلىش ۋە تىزگىنلەش، ئېكولوگىيەلىك مۇھىتنى قوغداش قاتارلىق ساھەلەردە ‹‹رايونلارغا ئايرىپ كونترول قىلىش، تۈرگە ئايرىپ يېتەكچىلىك قىلىش››تەك ئىنچىكىلەشتۈرۈپ باشقۇرۇش – تىزگىنلەش ئەندىزىسى قوللىنىلىپ، ‹‹شىنجاڭنىڭ ئېكولوگىيەلىك مۇھىت فۇنكسىيەلىك رايونلىرىنى ئايرىش پىلانى›› تۈزۈلۈپ، بۇلغىما ئومۇمىي مىقدارىنى نۇقتىلىق تىزگىنلەيدىغان رايونلار ئايرىپ چىقىلدى.
</S>
<S ID=60102>
 رايون ئاتموسفېراسىنىڭ بۇلغىنىشىدىن بىرلىشىپ مۇداپىئەلىنىش، بىرلىشىپ كونترول قىلىش يولغا قويۇلۇپ، بۇلغىما چىقىرىش ھوقۇقىنى ھەقلىق يۈرگۈزۈش سودىسى يولغا قويۇلدى، نۇقتىلىق ئېكولوگىيە فۇنكسىيەلىك رايونى مالىيە يۆتكىمە چىقىمىنى ناھىيە دەرىجىلىك رايوننىڭ مۇھىت سۈپىتى بىلەن بىرلەشتۈرۈش تۈزۈمى ئورنىتىلدى.
</S>
<S ID=60103>
 ئاپتونوم رايوننىڭ سۇ بۇلغىنىشىنىڭ ئالدىنى ئېلىش ۋە تىزگىنلەش خىزمەت لايىھەسى تۈزۈلدى.
</S>
<S ID=60104>
 ‹‹بىزنىڭ شىنجاڭ ياخشى جاي، تەڭرىتاغىنىڭ جەنۇبى ۋە شىمالى گۈزەلدۇر شۇنچە›› دېگەن ھالەتنى مەڭگۈ ساقلاپ، دۆلەتنىڭ ئېكولوگىيە بىخەتەرلىكى ئۈچۈن تۆھپە قوشۇشىمىز كېرەك.
</S>
<S ID=60105>
‏GDP نىلا ئاساس قىلىۋالمايدىغان يېشىل تەرەققىيات يولىدا مېڭىش
</S>
<S ID=60106>
 كىشىنى خۇشال قىلىدىغىنى شۇكى، ‹‹ئېكولوگىيەلىك مۇھىتنى قوغدىغانلىق ئىشلەپچىقىرىش كۈچلىرىنى قوغدىغانلىق›› دەيدىغان يېشىل تەرەققىيات ئىدىيەسى بولۇپ، ئۇنىڭدا يۇقىرى قاتلامدىن لايىھىلەش نامايان قىلىنىپلا قالماستىن، يەنە بۇ بىر قانچە يىللىق تىرىشىش نەتىجىسىدە، شىنجاڭدىكى ھەر جاي، ھەر مىللەت كادىرلار، ئاممىنىڭ ئومۇميۈزلۈك ئېتىراپ قىلىشىغا ئېرىشتى، ئاپتونوم رايونىمىزدىكى ھەر مىللەت كادىرلار، ئاممىنىڭ قەلبىدىن چوڭقۇر ئورۇن ئېلىپ، ئاپتونوم رايونىمىزدىكى ھەر مىللەت كادىرلار، ئاممىنىڭ ھەرىكىتىدە ئەمەلىيلەشتى.
</S>
<S ID=60107>
 2014 – يىلىدىن باشلاپ، ئاپتونوم رايون قەشقەر ۋىلايىتى، خوتەن ۋىلايىتى ۋە قىزىلسۇ قىرغىز ئاپتونوم ئوبلاستىنىڭ رايون ئىشلەپچىقىرىش ئومۇمىي قىممىتىنى تەكشۈرۈپ باھالىماستىن، جەنۇبىي شىنجاڭدىكى ئىككى ۋىلايەت بىر ئوبلاستنى خىزمەتنىڭ مۇھىم نۇقتىسىنى ئىشقا ئورۇنلاشتۇرۇشنى ئىلگىرى سۈرۈش، خەلق تۇرمۇشىنى ياخشىلاشقا قارىتىشقا يېتەكلىدى.
</S>
<S ID=60108>
 9 – ئاينىڭ 23 – كۈنى، ئىلى قازاق ئاپتونوم ئوبلاستىدا دۆلەتلىك ئېكولوگىيە مەدەنىيلىكى بەرپا قىلىش بويىچە ئۈلگە رايونى قۇرۇش خىزمىتىنى ئومۇميۈزلۈك ئىلگىرى سۈرۈش توغرىسىدىكى تۇنجى قېتىملىق بىرلەشمە يىغىنى ئېچىلىپ، ئېكولوگىيە مەدەنىيلىكى قۇرۇلۇشىنى ئىلگىرى سۈرۈش يەنە يېڭى پەللىگە كۆتۈرۈلدى.
</S>
<S ID=60109>
 ئىلى ئوبلاستى ئېكولوگىيە مەدەنىيلىكى قۇرۇلۇشىنى كۈچلۈك ئوبلاست قۇرۇشنىڭ ئاساسى، ھاكىمىيەت يۈرگۈزۈشنىڭ نېگىزى قىلىشتا چىڭ تۇرۇپ، ئېكولوگىيە ‹‹قىزىل سىزىقى››نى كۈچەيتىپ، مۇھىت ئاسراش ‹‹ئاخىرقى چېكى››نى چىڭ ساقلاپ، تېكەس، موڭغۇلكۈرە، قابا ناھىيەسىدە دۆلەتلىك ئېكولوگىيە مەدەنىيلىكىنى ئاۋۋال يۈرگۈزىدىغان ئۈلگە كۆرسىتىش رايونىنى مۇۋەپپەقىيەتلىك بەرپا قىلدى.
</S>
<S ID=60110>
توققۇزتارا، تېكەس، موڭغۇلكۈرە، چاغانتوقاي، بۇرچىن ناھىيەسىنى ئاپتونوم رايون دەرىجىلىك ئېكولوگىيەلىك ناھىيە قىلىپ مۇۋەپپەقىيەتلىك بەرپا قىلىش بىلەن بىر ۋاقىتتا يەنە دۆلەت دەرىجىلىك ئېكولوگىيەلىك يېزا – بازاردىن تۆتنى، كەنتتىن 12 نى، ئاپتونوم رايون دەرىجىلىك ئېكولوگىيىلىك يېزا – بازاردىن 77 نى، كەنتتىن 553 نى بەرپا قىلدى.
</S>
<S ID=60111>
 تۆمۈر، قاراجون – كۆلدەنەڭ، بايىنبۇلاق، بوغدا قاتارلىق تۆت رايوننى ئۆز ئىچىگە ئالغان تەڭرىتاغنى دۇنيا تەبىئىي مىراسلىرى تىزىملىكىگە كىرگۈزۈشنى ئىلتىماس قىلىش مۇۋەپپەقىيەتلىك بولۇپ، ئاپتونوم رايونىمىزدا دۇنيا تەبىئىي مىراسى بولماسلىق تارىخىغا خاتىمە بېرىلدى.
</S>
<S ID=60112>
تەڭرىتاغ 1 – نومۇرلۇق مۇزلۇقى قوغدىلىدىغان رايون قىلىنىپ، 1 – نومۇرلۇق مۇزلۇقنى قوغداش يۈرۈشلۈك قۇرۇلۇشى پائال يولغا قويۇلدى؛
</S>
<S ID=60113>
 تارباغاتاي ۋىلايىتى ‹‹بەختكە چۆمگەن تارباغاتاي›› نىشانىنى ئوتتۇرىغا قويۇپ، ‹‹كىشىلەر مېھرىنى ئۈزەلمەيدىغان پايانسىز يايلاق، ياخشى ئېكولوگىيە، قويۇق غەربىي رايون ئالاھىدىلىكىنى ئۆزىگە مۇجەسسەملىگەن بىر پارچە گۆھەر زېمىن››نى تىرىشىپ بەرپا قىلدى؛
</S>
<S ID=60114>
 باغراش كۆلى، سايرام كۆلى، قاناس كۆلى، ئۇلۇڭگۈر كۆلى قاتارلىق نۇقتىلىق كۆللەرنىڭ ئېكولوگىيەلىك مۇھىتىنى تۈزەشكە 804 مىليون يۈەن مەبلەغ سېلىندى.
</S>
<S ID=60115>
ھازىر بۇ كۆللەرنىڭ سۇ سۈپىتى ئىزچىل مۇقىم بولۇۋاتىدۇ ۋە ياخشىلىنىۋاتىدۇ؛
</S>
<S ID=60116>
 ئۆتكەن 15 يىلدا 10 مىليارد 740 مىليون يۈەن مەبلەغ سېلىنىپ تارىم دەريا ۋادىسىنى ئۇنىۋېرسال تۈزەش يولغا قويۇلۇپ، تۆۋەنكى غول ئېقىنغا 30 نەچچە يىل سۇ بارماسلىق تارىخىغا خاتىمە بېرىلدى؛
</S>
<S ID=60117>
 ئاپتونوم رايونىمىز بويىچە يېڭىدىن كۆپەيگەن تەبىئىي ئورمان 100 مىليون موغا يېتىپ، شىنجاڭ بويىچە 302 مىليون مو تەبىئىي ئورمان بايلىقى ئۈنۈملۈك قوغدالدى؛
</S>
<S ID=60118>
 1مىليارد 174 مىليون يۈەن مەبلەغ سېلىنىپ يولغا قويۇلغان كۆكتوقاي – سانائەت – كان رايونىنىڭ ئېكولوگىيەسىنى ئەسلىگە كەلتۈرۈش قۇرۇلۇشىدا بۆسۈش خاراكتېرلىك ئىلگىرىلەش قولغا كەلتۈرۈلدى.
</S>
<S ID=60119>
18 – قۇرۇلتايدىن بۇيان، شىنجاڭغا نەزەر سالىدىغان بولساق، شۇنى خۇشاللىق بىلەن كۆرەلەيمىزكى، ئاپتونوم رايونىمىزنىڭ ئېكولوگىيە مەدەنىيلىكى قۇرۇلۇشى كەيپىياتى تېخىمۇ قويۇقلاشتى، ئېكولوگىيەلىك مۇھىتنى قوغدىغانلىق ئىشلەپچىقىرىش كۈچلىرىنى قوغدىغانلىق دېگەن ئىدىيەنىڭ يېتەكچىلىكىدە، شىنجاڭGDP نىلا ئاساس قىلمايدىغان يېشىل تەرەققىيات يولىدا مېڭىپ، قاراش، تۈزۈم جەھەتتە ئېشىش شەكلىنى ئۆزگەرتىش، شىنجاڭنىڭ ئېكولوگىيە بىخەتەرلىكىنى قوغداشنى پۇختا كاپالەتكە ئىگە قىلدى.
</S>
<S ID=60120>
 مۇھىت ئاسراش قانۇنىنى ئىجرا قىلىشتا جەزمەن قاتتىق بولۇش، بارغانسېرى قاتتىق بولۇش كېرەك
</S>
<S ID=60121>
 يېقىندا، قانۇنغا خىلاپ ھالدا بۇلغىما چىقارغانلىقتىن شىنجاڭ ‹‹زىڭۋىي›› خىمىيە سانائىتى مەھسۇلاتلىرى چەكلىك شىركىتى مۇھىت ئاسراش تارماقلىرىنىڭ 100 مىڭ يۈەنلىك جەرىمانە تالونىنى تاپشۇرۇۋالدى، يەنە كارخانىنىڭ ئاساسلىق مەسئۇلىغا 15 كۈنلۈك مەمۇرىي جەھەتتىن توختىتىپ قويۇش جازاسى بېرىلدى.
</S>
<S ID=60122>
مۇھىت ئاسراش تارماقلىرىنىڭ بۇ قېتىمقى ‹‹جەرىمانە قويۇش ھەم جازالاش›› ھەرىكىتى، بۇلغىما چىقىرىۋاتقان كارخانىلارغا يەنە بىر قېتىملىق ‹‹پۇختا، دەل، كۈچلۈك›› ئۇرۇلغان خەنجەر بولدى.
</S>
<S ID=60123>
 ئېكولوگىيەنى قوغداشنى ئەڭ قاتتىق مۇھىت ئاسراش تۈزۈمى ۋە ئەڭ قاتتىق قانۇن ئىدارە قىلىش ۋاسىتىسى ئارقىلىق كاپالەتكە ئىگە قىلىش كېرەك.
</S>
<S ID=60124>
18 – قۇرۇلتايدىن بۇيان، ئاپتونوم رايونىمىز ‹‹ئېكولوگىيەلىك مۇھىتنىڭ تۆۋەن چېكىگە قاتتىق رىئايە قىلىپ››، مۇھىت قانۇنچىلىقى قۇرۇلۇشى، قانۇن ئىجراسىنى نازارەت قىلىپ باشقۇرۇشنى تېخىمۇ كۈچەيتتى.
</S>
<S ID=60125>
 يېڭىدىن تۈزۈتۈش كىرگۈزۈلگەن ‹‹مۇھىت ئاسراش قانۇنى›› ۋە ئالاقىدار يانداش تۈزۈملەرنى ئىزچىللاشتۇرۇپ ۋە يولغا قويۇپ، مۇھىت قانۇنىنى ئىجرا قىلىش، نازارەت قىلىپ باشقۇرۇش سالمىقىنى ئۈزلۈكسىز ئاشۇردى؛ مۇھىت ئاسراش تارمىقى بىلەن جامائەت خەۋپسىزلىكى ئورگىنى، خەلق تەپتىش مەھكىمىسى، خەلق سوت مەھكىمىسى قانۇن ئىجرا قىلىشتا ھەمتۈرتكە بولۇش مېخانىزمىنى ئورناتتى ۋە يولغا قويدى.
</S>
<S ID=60126>
 مۇھىت ئاسراشتا چاقىرتىپ سۆزلىشىش چارىسى ۋە مۇھىت مەسىلىسىنى ۋىۋىسكا ئېسىپ بېجىرىشكە ھەيدەكچىلىك قىلىش چارىسى يولغا قويۇلدى.
</S>
<S ID=60127>
مۇھىت بۇلغاش جىنايىتى دېلوسىنى ئۆتكۈزۈپ بېرىش تۈزۈمى مۇكەممەللەشتۈرۈلۈپ، مۇھىت بۇلغاش جىنايىتى دەپ گۇمان قىلىنغان ئالتە مۇھىت بۇلغاش جىنايىتى دېلوسى جامائەت خەۋپسىزلىكى تارمىقىغا ئۆتكۈزۈپ بېرىلدى؛ تەۋەلىكىدە مۇھىت مەسىلىسى گەۋدىلىك بولغان بىر ۋىلايەت، بىر ئوبلاست، ئالتە ناھىيە دەرىجىلىك ھۆكۈمەت ۋە مۇھىت ئاسراش قانۇنىغا خىلاپلىق قىلغان 12 كارخانا قاتارلىقلارنىڭ مەسئۇلىنى چاقىرتىپ سۆزلەشتى.
</S>
<S ID=60128>
مۇھىت ئاسراش مەخسۇس ھەرىكىتى داۋاملىق قانات يايدۇرۇلدى، ئاپتونوم رايون بويىچە بۇلغىما چىقىرىدىغان ئورۇن 49 مىڭ (قېتىم) تەكشۈرۈلدى، دېلو تۇرغۇزۇلۇپ بىر تەرەپ قىلىنغان دىلو 1300 گە يېتىپ، ھەر مىللەت ئاممىنىڭ مۇھىت جەھەتتىكى ھوقۇق – مەنپەئەتى ئۈنۈملۈك قوغدالدى.
</S>
<S ID=60129>
 بۇلغىما ئازايتىش تۈرىدىن 2204 ى تاماملاندى، كىچىك ئوت ئېلېكتىر گېنېراتورلار گۇرۇپپىسىدىن 66 سى شاللىنىپ تاقىۋېتىلدى، سۈپەتسىز 15 مىليون 190 مىڭ توننا سېمونت، كوكس كۆمۈر، پولات – تۆمۈر شاللىۋېتىلدى، 195 مىڭ سېرىق بەلگىلىك ئاپتوموبىل ۋە كونا ئاپتوموبىل شاللىۋېتىلدى، يۇندى بىر تەرەپ قىلىش زاۋۇتىدىن 111 سى قۇرۇلدى.
</S>
<S ID=60130>
 نۇقتىلىق رايون، شەھەرلەرنىڭ ئاتموسفېرا بۇلغىنىشىدىن بىرلەشمە مۇداپىئە كۆرۈش، بىرلەشمە كونترول قىلىش ھەم خوتەن، قەشقەر قاتارلىق شەھەرلەرنىڭ چاڭ – توزان بىلەن بۇلغىنىشىنىڭ ئۇنىۋېرسال ئالدىنى ئېلىش، تىزگىنلەش پائال ئىلگىرى سۈرۈلدى.
</S>
<S ID=60131>
ئۈرۈمچى ئاتموسفېراسىنىڭ بۇلغىنىشىنىڭ ئالدىنى ئېلىپ ۋە تىزگىنلەپ ‹‹كۆك ئاسماننى قايتىدىن بارلىققا كەلتۈرۈش›› نەتىجىسى مۇستەھكەملەندى.
</S>
<S ID=60132>
 ئەمەلىيەت شۇنى ئىسپاتلىدىكى، ئېكولوگىيەلىك مۇھىتنى قوغدىغانلىق ئىشلەپچىقىرىش كۈچلىرىنى قوغدىغانلىق، مۇھىت ئاسراش قانۇنىنى ئىجرا قىلىشتا جەزمەن قاتتىق بولۇش، بارغانسېرى قاتتىق بولۇش كېرەك.
</S>
<S ID=60133>
 10 – ئاينىڭ 9 – كۈنى، شىنجاڭ ئۇيغۇر ئاپتونوم رايونلۇق مالىيە – ئىقتىساد ئىشلىرى رەھبەرلىك گۇرۇپپىسىنىڭ 5 – قېتىملىق يىغىنىدا مۇنۇلار تەكىتلەندى: ئېكولوگىيەلىك مۇھىت تۆۋەن سىزىقىنى چىڭ ساقلاپ، ‹‹ئۈچ يۇقىرى›› تۈرلەرنىڭ شىنجاڭغا كىرىشىنى قاتتىق چەكلەپ، ئېنېرگىيە، قېزىلما بايلىقلارنى ئېچىشتا ئاپتونوم رايونلۇق ھۆكۈمەت ‹‹بىر قەلەم›› بىلەن تەستىقلاش تۈزۈمىنى ئورنىتىپ، مۇھىت ئاسراشتا ‹‹بىر ئاۋاز بىلەن ئىنكار قىلىش››نى يولغا قويۇپ، ئېكولوگىيەنى قوغداش قۇرۇلۇشىنى كۈچەيتىش كېرەك.
</S>
<S ID=60134>
 ‹‹13 – بەش يىل›› مەزگىلى، ئاپتونوم رايونىمىزنىڭ ئومۇميۈزلۈك ھاللىق جەمئىيەت قۇرۇپ چىقىش ئۆتكىلىگە ھۇجۇم قىلىدىغان مەزگىلى، مەركەزنىڭ ئېكولوگىيە مەدەنىيلىكى تۈزۈلمە ئىسلاھاتىنى ئومۇميۈزلۈك چوڭقۇرلاشتۇرىدىغان ھالقىلىق مەزگىل، شۇنداقلا يېشىل تەرەققىيات شەكلى ۋە تۇرمۇش ئۇسۇلىنى شەكىللەندۈرىدىغان مۇھىم مەزگىلدۇر.
</S>
<S ID=60135>
ئاپتونوم رايونلۇق پارتكومنىڭ تەلىپىگە ئاساسەن، ئاپتونوم رايونىمىزدىكى ھەر قايسى جايلار ئېكولوگىيە مەدەنىيلىكى قارىشى، پىرىنسىپى ۋە نىشانىنى ئىقتىسادىي، ئىجتىمائىي تەرەققىياتنىڭ ھەر قايسى تەرەپلىرى بىلەن ھەقىقىي بىرلەشتۈرۈپ، ھەر دەرىجىلىك، تۈرلۈك يىرىك پىلان ۋە تۈرلۈك خىزمەتلەردە ئەمەلىيلەشتۈرۈپ، تەڭرىتاغنىڭ جەنۇبى ۋە شىمالىدىكى كەڭ زېمىننىڭ ئاسمىنىنىڭ كۆك، يەرلىرىنىڭ يېشىل، سۈيىنىڭ سۈزۈك بولۇشىغا كاپالەتلىك قىلىپ، پۇقرالارنى تېخىمۇ بەختىيار ياشايدىغان قىلىش كېرەك.
</S>
</TEXT>
/BODY
/DOC