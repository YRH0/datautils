<DOC>
<DOCID>TIANSHAN.557400</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-18 17:27:12</DATE>
</HEADER>
<BODY>
<HEADLINE>
<S ID=53978>
باغراش كۆلى ساياھەتچىلىكى جانلاندى
</S>
</HEADLINE>
<TEXT>
<S ID=53979>
   بۇ يىلقى تاۋۇز چاغىنىنى شىنجاڭدا ئۆتكۈزۈشكە كەلگەن شاڭخەيلىك ساياھەتچى ساۋ خەيجياڭ مۇنداق دېدى: باغراش كۆلىنى بىر كۈن سەيلە قىلىپمۇ گۈزەل مەنزىرىلەرگە قانمىدىم.
</S>
<S ID=53980>
زەڭگەر ئاسمان، زۇمرەتتەك سۈزۈك سۇ، قويۇق قومۇشلۇق مەندە چوڭقۇر تەسىر قالدۇردى.
</S>
<S ID=53981>
قايتقاندىن كېيىن، تېخىمۇ كۆپ شاڭخەيلىكلەرگە باغراشنى، شىنجاڭنى تەشۋىق قىلىمەن.
</S>
<S ID=53982>
شىنجاڭ دېسە چۆل، قاقاسلىقنى كۆز ئالدىغا كەلتۈرىدىغان يۇرتداشلىرىم دېڭىز بويى مەنزىرىسىدىن قېلىشمايدىغان باغراشتەك سۇلۇق رايوننىڭ بارلىقىنىمۇ بىلىپ قالسۇن.
</S>
<S ID=53983>
   باغراش ناھىيەسى مەملىكەت بويىچە ئەڭ چوڭ ئىچكى قۇرۇقلۇق تاتلىق سۇ كۆلى باغراش كۆلىگە ئىگە بولغانلىقى بىلەن مەشھۇر.
</S>
<S ID=53984>
باغراش كۆلىنىڭ ئومۇمىي سۇ سىغىمى 10 مىليارد كۇب مېتىرغا يېتىدىغان بولۇپ، مەملىكەت بويىچە ئەڭ چوڭ ئورگانىك بېلىق باقمىچىلىق بازىسى، ئاپتونوم رايونىمىز بويىچە ئەڭ چوڭ بېلىقچىلىق بازىسى؛ كۆل ئەتراپىدىكى 600 مىڭ مولۇق قومۇشلۇق مەملىكەت بويىچە تۆت چوڭ قومۇشلۇقنىڭ بىرى؛ سازلىقلاردا قويۇق ئۆسكەن ئوت – چۆپلۈك ئەتىۋارلىق قۇشلارنىڭ ماكانى.
</S>
<S ID=53985>
   بۇ ناھىيە يېقىنقى يىللاردىن بۇيان ‹‹سۈزۈك سۇ، يېشىل قومۇش كانىمىز›› ئىدىيەسىنى مۇستەھكەم تۇرغۇزۇپ، كۆلنىڭ ئېكولوگىيەلىك مۇھىتىنى قوغداشنى مەجبۇرىيەت يۈكسەكلىكىدە تونۇپ، ‹‹قوغداش داۋامىدا تەرەققىي قىلىش، تەرەققىيات داۋامىدا قوغداش›› پىرىنسىپىدا ئىزچىل چىڭ تۇردى.
</S>
<S ID=53986>
كۆل ئەتراپىدا بوز يەر ئېچىشنى قاتتىق چەكلىدى. 53 مىليون يۈەندىن ئارتۇق مەبلەغ سېلىپ قومۇشلۇقنىڭ، ئوت – چۆپلۈكنىڭ ئېكولوگىيەسىنى قوغدىدى ۋە ساياھەت ئەسلىھەلىرىنى ياخشىلىدى.
</S>
<S ID=53987>
باغراش كۆلى ساياھەت رايونىنىڭ دۆلەت 5A دەرىجىلىك ساياھەت نۇقتىسى بولۇپ تەستىقلىنىشى بىلەن باغراش كۆلى ساياھەتچىلىكى تېز تەرەققىي قىلىپ، كۆل ئەتراپىدىكى ئاھالىلەر بىۋاسىتە نەپكە ئېرىشتى.
</S>
</TEXT>
/BODY
/DOC