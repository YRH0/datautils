<DOC>
<DOCID>TIANSHAN.534169</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-12 12:56:50</DATE>
</HEADER>
<BODY>
<HEADLINE>
<S ID=32917>
ئۇچتۇرپان ناھىيەسىنىڭ ئىشسىزلىق نىسبىتى كۆرۈنەرلىك تۆۋەنلىدى
</S>
</HEADLINE>
<TEXT>
<S ID=32918>
     ئىختىيارىي مۇخبىرلىرىمىز ئابدۇسالام نىياز، ياقۇپجان ئابلا خەۋىرى: ئۇچتۇرپان ناھىيەسى بۇ يىل كىرگەندىن بۇيان، «تەربىيەلەش ئارقىلىق ئىشقا ئورۇنلاشتۇرۇشنى ئىلگىرى سۈرۈش، ئىگىلىك تىكلەش ئارقىلىق ئىشقا ئورۇنلىشىشقا يېتەكچىلىك قىلىش، ئىشقا ئورۇنلاشتۇرۇش ئارقىلىق جەمئىيەت مۇقىملىقىنى ئىلگىرى سۈرۈش» تىن ئىبارەت خىزمەت نىشانىنى زىچ چۆرىدەپ، ئاممىۋى ئىشقا ئورۇنلاشتۇرۇش مۇلازىمەت سىستېمىسىنى بەرپا قىلىپ، مۇلازىمەت سەۋىيەسىنى يەنىمۇ يۇقىرى كۆتۈرگەنلىكتىن، ناھىيەنىڭ ئىشقا ئورۇنلاشتۇرۇش، ئىگىلىك تىكلەش خىزمىتىدە كۆرۈنەرلىك ئىلگىرىلەش بارلىققا كېلىپ، ئىشسىزلىق نىسبىتى زور دەرىجىدە تۆۋەنلىدى.
</S>
<S ID=32919>
    بۇ يىلنىڭ بېشىدىن ئىيۇننىڭ ئاخىرىغىچە، 4518 نەپەر كىشى تۈرلۈك ئەسقاتىدىغان تېخنىكا بىلىملىرى بىلەن تەربىيەلەندى، بۇنىڭ بىلەن يىللىق نىشان-ۋەزىپىنىڭ %102.68 ى ئورۇنلاندى؛ شەھەر-بازار ئاھالىلىرىدىن 729 نەپەر كىشى ئىشقا ئورۇنلاشتۇرۇلدى، بۇنىڭ بىلەن يىللىق نىشان-ۋەزىپىنىڭ %67.5 ى ئورۇنلاندى؛ تۇرمۇش قىيىنچىلىقى بار 207 كىشى ئىشقا ئورۇنلاشتۇرۇلدى، بۇنىڭ بىلەن ۋەزىپىنىڭ %79.6 ى ئورۇنلاندى؛ يېڭىدىن ئىگىلىك تىكلىگەنلەر 205 نەپەر كىشى بولۇپ، بۇنىڭدا يىللىق پىلاننىڭ %170.8 ى ئورۇنلاندى؛ 4265 نەپەر يېزا ئېشىنچا ئەمگەك كۈچى يۆتكەپ ئىشقا ئورۇنلاشتۇرۇلغان بولۇپ، بۇنىڭدا نىشان-ۋەزىپىنىڭ %68.2 ى ئورۇنلاندى؛ ئالىي-ئوتتۇرا تېخنىكوملارنى پۈتكۈزگەن ئوقۇغۇچىلانىڭ ئىشقا ئورۇنلىشىش نىسبىتى %92.96 كە يېتىپ، شەھەر-بازارلاردىكى تىزىمغا ئېلىنغان ئىشسىزلىق نىسبىتى %3.9 ئىچىدە كونترول قىلىندى.
</S>
</TEXT>
/BODY
/DOC