<DOC>
<DOCID>TIANSHAN.513062</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-27 15:10:12</DATE>
</HEADER>
<BODY>
<HEADLINE>
<S ID=22271>
قىزىلسۇ ئوبلاستلىق ئادەم كۈچى بايلىقى ۋە ئىجتىمائىي كاپالەت ئىدارىسى ‹‹مەملىكەتلىك دېھقان ئىشلەمچىلەر خىزمىتىدىكى ئىلغار كوللېكتىپ›› شەرىپىگە ئېرىشتى
</S>
</HEADLINE>
<TEXT>
<S ID=22272>
    شەمشىدىن خەپتىمھاجىمنىڭ مۇناسىۋەتلىك ئورۇنلاردىن ئۇقۇشىچە، قىزىلسۇ ئوبلاستلىق ئادەم كۈچى بايلىقى ۋە ئىجتىمائىي كاپالەت ئىدارىسى گوۋۇيۈەننىڭ دېھقان ئىشلەمچىلەر خىزمىتىگە رەھبەرلىك قىلىش گۇرۇپپىسى تەرىپىدىن 2015 – يىللىق ‹‹مەملىكەتلىك دېھقان ئىشلەمچىلەر خىزمىتىدىكى ئىلغار كوللېكتىپ›› شەرىپىگە ئېرىشىپ، ئاپتونوم رايونىمىزدىكى بۇ شەرەپكە ئېرىشكەن بىردىنبىر ئورۇن بولۇپ قالغان.
</S>
<S ID=22273>
    قىزىلسۇ ئوبلاستى يېقىنقى يىللاردىن بۇيان، يېزىلاردىكى ئېشىنچا ئەمگەكچىلەرنى سىرتقا چىقىرىش خىزمىتىنى دېھقان – چارۋىچىلارنىڭ كىرىمىنى ئاشۇرۇشتىكى مۇھىم تەدبىر قاتارىغا قويۇپ، ئىشقا ئورۇنلاشتۇرۇش ئېتىبار سىياسەتلىرىنى ئومۇميۈزلۈك ئەمەلىيلەشتۈردى.
</S>
<S ID=22274>
ئىشقا ئورۇنلاشتۇرۇش، ئىگىلىك تىكلەش مۇھىتىنى ياخشىلاپ، ئۆز جايىدا ئىشقا ئورۇنلاشتۇرۇشقا ئەھمىيەت بېرىپ، ئىشقا ئورۇنلاشتۇرۇش يوللىرىنى كېڭەيتتى؛ ئەمگەك مۇناسىۋىتىنى ماسلاشتۇرۇش مېخانىزمىنى مۇكەممەللەشتۈرۈپ، ئەمگەك مۇناسىۋىتىنىڭ ئىناق، مۇقىم بولۇشىغا كاپالەتلىك قىلدى؛ كارخانىلاردىكى ئىشچى – خىزمەتچىلەرنىڭ ئىش ھەققىنى تەكشۈرۈپ، ئەڭ تۆۋەن ئىش ھەققى ئۆلچىمى ۋە ئەمگەكچىلەر بازىرى ئىش ھەققى كۆرسەتمىسى جەدۋىلىنى ئېلان قىلىپ، ئەمگەك كاپالىتى بويىچە تەكشۈرۈپ، قانۇن ئىجرا قىلىش سالمىقىنى زورايتىپ، ئەمگەكچىلەرنىڭ قانۇنلۇق ھوقۇق – مەنپەئىتىنى قوغدىدى.
</S>
<S ID=22275>
    بۇ ئوبلاست بۇلتۇر سىرتقا چىقارغان ئېشىنچا ئەمگەكچى 117 مىڭ 890 مىڭ ئادەم/قېتىمغا يېتىپ، يىللىق نىشان – ۋەزىپىنىڭ %142ىنى تاماملىدى، 23 مىڭ 424 ئادەم/قېتىمنى ئەسقاتىدىغان كەسىپلەر بويىچە تەربىيەلىدى.
</S>
<S ID=22276>
‹‹قىزىلسۇ ئوبلاستىنىڭ ئەمگەكچىلەرنى سىرتقا چىقىرىشنى باشقۇرۇش(ۋاقىتلىق) چارىسى›› ۋە ‹‹قىزىلسۇ ئوبلاستىنىڭ ئەمگەكچىلەرنى سىرتقا چىقىرىشنى باشقۇرۇش چارىسىنى يولغا قويۇش پىكرى›› قاتارلىق ئېتىبار سىياسەتلەرنى تۈزۈپ، سىرتتا ئىشلەمچىلىك قىلىش ۋاقتى بىر يىلغا توشقانلارنىڭ ئائىلىسىگە 1000 يۈەن، ئىككى يىلغا توشقانلارغا 2000 يۈەن رىغبەتلەندۈرۈش تولۇقلىمىسى تارقىتىپ، يېزىلاردىكى ئېشىنچا ئەمگەكچىلەرنى سىرتقا چىقىپ ئىشلەشكە ئىلھاملاندۇردى.
</S>
<S ID=22277>
‏    
</S>
</TEXT>
/BODY
/DOC