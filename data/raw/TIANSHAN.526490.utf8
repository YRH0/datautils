<DOC>
<DOCID>TIANSHAN.526490</DOCID>
<HEADER>
<CLASS>شىنجاڭ</CLASS>
<DATE>2016-06-03 12:49:10</DATE>
</HEADER>
<BODY>
<HEADLINE>
<S ID=29553>
بىر ئائىلىدىكى يەتتە مىللەت، تارباغاتايدىكى مىللەتلەر ئىتتىپاقلىقى-تەرەققىيات ئۈلگە كۆرسىتىش رايونى قانداق «تاۋلانغان؟»
</S>
</HEADLINE>
<TEXT>
<S ID=29554>
   بىر چوڭ ئائىلە كىشىلىرى جەم بولغاندا ئەڭ كۆپ بولغاندا يەتتە خىل تىلدا سۆزلىشىدۇ، بۇ قانداق بىر مەنزىرە؟ جاڭ چاڭمىڭ ئائىلىسىنىڭ ئاساسلىق ئەزالىرى قازاق بولۇپ، ئاكا-ئۇكا، ئاچا-سىڭىل بولۇپ يەتتە قېرىنداش بار، جاڭ چىڭمىڭ بۇ ئۆينىڭ ئەڭ كىچىكى بولۇپ، يېزنە، يەڭگىلىرىنىڭ ئىچىدە خۇيزۇ، رۇس، قازاق، ئۇيغۇر، داغۇر، خەنزۇ قاتارلىق ئالتە مىللەت بار بولۇپ، ئۇلار جەمئىي 25 نوپۇس.
</S>
<S ID=29555>
   بىراق، جاڭ ئائىلىسى «بۇ قانچىلىك ئىشتى» دېيىشىدۇ.
</S>
<S ID=29556>
   ئەمدى ما ليەنخۇانىڭ ئائىلىسىگە قاراپ باقايلى!
</S>
<S ID=29557>
   ما ئائىلىسىدە 14 پەرزەنت بار، ئۇلارغا ئىككى تۇتۇق ئاچا-سىڭىل قوشۇلغان بولۇپ، جەمئىي 45 نوپۇس بار، ئۇلارنىڭ ئىچىدە ئۇيغۇر، خەنزۇ، قازاق، خۇيزۇ، رۇس، داغۇر، تاتار قاتارلىق يەتتە مىللەت بار، بۇنچە كۆپ مىللەت بىر يىلدا قانچە بايرام ئۆتكۈزىدىغاندۇ! بۇلارنىڭ ئىچىدە ئەڭ قىزىيدىغىنى باھار بايرىمى، ھارپا ئاخشىمى ھەممەيلەن يىغىلىدىغان بولۇپ، ھەر بىر ئائىلە ئىككى خىل تاماق تەييارلاپ كېلىدۇ، تۆت ئۈستەل تەييارلىنىدۇ! ئۇيغۇر، قازاق مىللىتىنىڭ خەلق ناخشىلىرى، رۇس مىللىتىنىڭ تەپ ئۇسسۇلى قاتارلىقلار ئارقا-ئارقىدىن مەيدانغا چىقىدۇ، قورۇنى ناخشا، كۈلكە ئاۋازى بىر ئالىدۇ.
</S>
<S ID=29558>
   ما ئائىلىسى «بۇ قانچىلىك ئىشتى» دېيىشىدۇ.    
</S>
<S ID=29559>
   تارباغاتايغا قاراپ باقايلى!
</S>
<S ID=29560>
   ھۆكۈمەت تەرەپنىڭ سانلىق مەلۇماتلىرىغا قارىغاندا، پۈتۈن ۋىلايەتتىكى 270 مىڭ ئائىلىنىڭ ئىچىدە ئىككىدىن كۆپ مىللەتتىن تەركىب تاپقان ئائىلىلەر %7.5نى تەشكىل قىلىدىكەن، چۆچەك شەھىرىدە بولسا %20تىن ئاشىدىكەن.
</S>
<S ID=29561>
   بىر بولكىخانا كۆپ مىللەتنىڭ ئېسىل نازۇ-نېمەتلىرىنى مۇجەسسەملىدى
</S>
<S ID=29562>
   تارباغاتاي شىنجاڭ مىللىي ئۆرپ-ئادەت مۇزېيى، شۇنداقلا شىنجاڭ ئۆرپ-ئادەت كۆرگەزمە سارىيى. ھەر قايسى مىللەتلەر ئۇزاق مەزگىل بىللە ياشىغاچقا، تىل راۋان بولۇپلا قالماي، يەنە يېمەك-ئىچمەك ئادىتىمۇ بىر قەدەر ئومۇملاشقان. كوچىلاردا كۆپ ئۇچرايدىغان بولكىخانىلارنى مىسالغا ئالساق، ئادەتتە بىر بولكىخانىدا بولكا، پېچىنە-پىرەنىك، باقالى، لېبا، تارا، ساڭزا قاتارلىقلار سېتىلىدۇ، بۇلار يەرلىكتىكى ھەر مىللەت كىشىلەر دائىم ئىستېمال قىلىدىغان پىشۇرۇقلار بولۇپ، ھەر بىر خىلى ناھايىتى ئوخشايدۇ.
</S>
<S ID=29563>
  بىر پارچە يەردىكى ھەر مىللەت مۇزىكىسى، ھەر مىللەت ئۇسسۇلى
</S>
<S ID=29564>
   چۆچەك شەھىرىدىكى ئەڭ ئاۋات مەدەنىيەت مەيدانىدا ھەر ھەپتىنىڭ ئاخىرى گۇگۇمدا گارمون ئاۋازلىرى ياڭرايدۇ. يەرلىكتىكى ھەر مىللەت گارمونىستلار بۇ يەردە گارمونلىرىنى ھەر مىللەت ناخشىسىغا چالىدۇ، ھەر مىللەت ئەر-ئايال، قېرى-ياش بىرلىكتە ناخشا ئېيتىپ،  ئۇسسۇل ئوينايدۇ، مىللەتلەر ئىتتىپاقلىقى كارتىنىسى بۇ يەرگە كەلگەن ھەر بىرەيلەننىڭ كۆز ئالدىدا نامايان بولىدۇ.
</S>
<S ID=29565>
   تارباغاتاينىڭ مىللەتلەر ئىتتىپاقلىقى چوڭ ۋەزىيىتى قانداق شەكىللەنگەن؟
</S>
<S ID=29566>
   تارباغاتايدا مىللەتلەر ئىناق-ئىجىل ئۆتىدىغان بۇ خىل ۋەزىيەتنى تارىخ شەكىللەندۈرگەن، ئەڭ مۇھىمى، تاباغاتاي ۋىلايەتلىك پارتكوم، مەمۇرىي مەھكىمە تارباغاتاي ۋىلايىتىنىڭ مەدەنىيەت كۆپ خىل بولۇش، مىللەتلەر ئىناق بولۇشتەك ئالاھىدىلىك ۋە ئەۋزەللىكنى جارى قىلدۇرغانلىقىنىڭ نەتىجىسى. جېڭ يەنجياڭنىڭ قارىشىچە، تۆۋەندىكى بىر قانچە نۇقتا ئەڭ مۇھىم:
</S>
<S ID=29567>
   بىرىنچىدىن، مەملىكەت بويىچە مىللەتلەر ئىتتىپاقلىقى-تەرەققىياتىدىكى ئۈلگىلىك شەھەر ۋە ئۈلگىلىك ناھىيە بەرپا قىلىش پائالىيىتى قانات يايدۇرۇلۇپ، قاراشلىق بەش ناھىيە، ئىككى شەھەرنىڭ چۆچەك شەھىرى، شىخۇ شەھىرى، دۆربىلجىن ناھىيەسى، ساۋەن ناھىيەسى، تولى ناھىيەسى قاتارلىق ئۈچ ناھىيە، ئىككى شەھەر مۇۋەپپەقىيەتلىك ھالدا مەملىكەت بويىچە مىللەتلەر ئىتتىپاقلىقى-تەرەققىياتىدىكى ئۈلگىلىك شەھەر ۋە ئۈلگىلىك ناھىيە بولدى.
</S>
<S ID=29568>
   ئىككىنچىدىن، مىللەتلەر ئىتتىپاقلىقىنى بەرپا قىلىش پائالىيىتىنى، ئورگان، يېزا(بازار)-كەنت، مەھەللە، مەكتەپ، كارخانا، لاگېر، دىنىي پائالىيەت سورۇنلارغا كىرگۈزۈش پائالىيىتىنى قانات يايدۇردى، پۈتۈن ۋىلايەتتە بۇ خىل ئۈلگە كۆرسىتىش نۇقتىسىدىن 320ىسى، مائارىپ بازىسىدىن 185ى، ئىگىلىك تىكلەش-ئىشقا ئورۇنلاشتۇرۇش بازىسىدىن 173ى بار بولدى.     
</S>
<S ID=29569>
   ئۈچىنچىدىن، نام بېرىلگەن ۋىلايەت دەرىجىلىك مىللەتلەر ئىتتىپاقلىقى بويىچە ئۈلگە كۆرسىتىش نۇقتىسى، مائارىپ بازىسى، ئىگىلىك تىكلەش-ئىشقا ئورۇنلاشتۇرۇش بازىسى، بەخت ماكانى، بىڭتۇەن بىلەن يەرلىك، ئارمىيە بىلەن يەرلىك ئورتاق بەرپا قىلىش كوچىسى قاتارلىقلاردىن 198ى بار بولدى. دۆلەت ۋە ئاپتونوم رايوننىڭ تەقدىرلىشىگە ئېرىشكەن مىللەتلەر ئىتتىپاقلىقى-تەرەققىياتىدىكى ئۈلگىلىك ئورۇن 38گە، ئۈلگىلىك شەخس 84كە، ۋىلايەت دەرىجىلىك مىللەتلەر ئىتتىپاقلىقى-تەرەققىياتىدىكى ئۈلگىلىك ئورۇن 1545كە يەتتى.
</S>
<S ID=29570>
   تۆتىنچىدىن، «تاباغاتاي ۋىلايىتىنىڭ مەملىكەت بويىچە مىللەتلەر ئىتتىپاقلىقى-تەرەققىياتىدىكى ئۈلگىلىك رايون بەرپا قىلىشنى يولغا قويۇش لايىھەسى»، «تارباغاتاي ۋىلايىتىنىڭ مەملىكەت بويىچە مىللەتلەر ئىتتىپاقلىقى-تەرەققىياتىدىكى ئۈلگىلىك رايون بەرپا قىلىش خىزمەت قوللانمىسى» ۋە «تارباغاتاي ۋىلايىتىنىڭ مىللەتلەر ئىتتىپاقلىقى-تەرەققىياتىدىكى ئۈلگىلىك ئورۇن باھالاش تەكشۈرۈپ باھالاش سىستېمىسى» قاتارلىق بىر قاتار ھۆججەتلەر تۈزۈپ تارقىتىلدى. 
</S>
<S ID=29571>
   بەشىنچىدىن، رۇس مىللىتى، تاتار مىللىتى، ئۆزبېك مىللىتى، داغۇر مىللىتى، شىبە مىللىتى قاتارلىق مىللەتلەرنىڭ مىللىي مەدەنىيەت تەتقىقات جەمئىيىتىدىن توققۇزى قۇرۇلدى، ئاز سانلىق مىللەتلەرنىڭ ئەل ئىچى قەدىمىي ئەسەرلىرىدىن 35 توپلام(كىتاب) يىغىپ رەتلەندى. غەيرىي ماددىي مەدەنىيەت مىراسلىرىدىن 11 تۈرلۈكى دۆلەتنىڭ قوغداش تۈرىگە كىرگۈزۈلدى، 38 تۈرلۈكى ئاپتونوم رايونلۇق قوغداش تىزىملىكىگە كىرگۈزۈلدى.
</S>
<S ID=29572>
   ھەمكارلىق ئاساسىدىكى كۆپ مەنبەلىك مەدەنىيەت تارباغاتاي ۋىلايىتىنىڭ مىللەتلەر ئىتتىپاقلىقىغا «قۇۋۋەت» ئاتا قىلدى
</S>
<S ID=29573>
    تارباغاتاي ۋىلايەتلىك پارتكوم پارتىيە تارىخى ئىشخانىسىنىڭ سابىق كاندىدات ئالىي مۇھەرىرى لىن ماۋكۇي مۇنداق دېدى: تارباغاتاي ۋىلايىتىنىڭ مىللەتلەر ئىتتىپاقلىقى ئۈلگە كۆرسىتىش رايونى بەرپا قىلىنىشتىن كەلگەن ئەمەس، ھەمكارلىق ئاساسىدىكى كۆپ مەنبەلىك مەدەنىيەت تارباغاتاي ۋىلايىتىدىكى مىللەتلەر ئىتتىپاقلىقى-تەرەققىياتنىڭ يادروسى، مۇھىم ئاساسى. بۇنداق چىن قەلبتىن ئۇرغۇپ چىققان ئىناقلىق، ئىستىخىيلىك بىر-بىرىگە بىقىنىدۇ، ئۇ سىرتقى كۈچ ئارقىلىق ئىلگىرى سۈرۈلگەن ئەمەس.   
</S>
</TEXT>
/BODY
/DOC