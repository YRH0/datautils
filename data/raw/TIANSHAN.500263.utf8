<DOC>
<DOCID>TIANSHAN.500263</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-22 12:46:53</DATE>
</HEADER>
<BODY>
<HEADLINE>
<S ID=13874>
كورلا شەھىرىنىڭ ئالاھىدە باغۋەنچىلىك كۆلىمى 463 مىڭ موغا يەتتى
</S>
</HEADLINE>
<TEXT>
<S ID=13875>
    ئىختىيارىي مۇخبىرىمىز ياسىنجان رەھمىتۇللا خەۋىرى: 22-فېۋرال، مۇخبىرنىڭ كورلا شەھەرلىك ئورمانچىلىق ئىدارىسىدىن ئىگىلىشىچە، نۆۋەتتە، كورلا شەھىرىنىڭ ئالاھىدە باغۋەنچىلىك كۆلىمى 463 مىڭ 900 موغا، مېۋە بەرگەن كۆلەم 363 مىڭ 400 موغا يېتىپ، باغۋەنچىلىكنىڭ ئومۇمىي مەھسۇلات قىممىتى 1 مىليارد 458 مىليون يۈەنگە يەتتى.
</S>
<S ID=13876>
    شۇنىڭ بىلەن بىرگە، باغۋەنچىلىك كەسىپىنىڭ تەرەققىياتىغا ئەگىشىپ كورلا شەھىرىدە باغۋەنچىلىك مەھسۇلاتلىرىنى يېڭى ساقلايدىغان ئىسكىلاتچىلىق، يېڭى ساقلاش كەسىپىنىڭ تەرەققىياتى تېزلەشتى.
</S>
<S ID=13877>
ھازىرغىچە، كورلا شەھىرىدە تۈرلۈك سوغۇق ساقلاش ئىسكىلاتى 110 غا يېتىپ، 570 مىڭ 700 توننا باغۋەنچىلىك مەھسۇلاتىنى يېڭى ساقلاش ئىقتىدارىنى ھازىرلىدى.
</S>
<S ID=13878>
سوغۇق ساقلاش ئىسكىلاتىدا بەزى مېۋە –چېۋىلەر ئالتە ئايدىن ئون ئايغىچە يېڭى پېتى ساقلىنىپ، پەسىل مېۋىلىرىنى يىل بويى سېتىپ چىقىرىشتەك ياخشى ۋەزىيەت بارلىققا كەلدى.
</S>
<S ID=13879>
نۆۋەتتە، كورلا نەشپۈتى ئامېرىكا، كانادا، ئاۋسترالىيە قاتارلىق 20 نەچچە دۆلەتكە ئېكسپورت قىلىندى.
</S>
<S ID=13880>
كورلىدىكى نەشپۈت باغۋەنچىلىكى، نەشپۈت تىجارىتى بىلەن شۇغۇللىنىدىغان دېھقانلار ھەمكارلىق كوپىراتىپىنىڭ سانى 132 گە يېتىپ، ھەمكارلىق كوپىراتىپىدىكى خادىملارنىڭ ئومۇمىي سانى 1100 دىن ئاشتى.
</S>
</TEXT>
/BODY
/DOC