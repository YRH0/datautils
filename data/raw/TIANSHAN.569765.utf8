<DOC>
<DOCID>TIANSHAN.569765</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-06 11:55:14</DATE>
</HEADER>
<BODY>
<HEADLINE>
<S ID=63373>
دۆڭئېرىق كەنتىگە چۈشكەن خىزمەت گۇرۇپپىسىنىڭ ئەمەلىي ياردىمى نامراتلارنىڭ بېيىشىغا ئاساس سالدى
</S>
</HEADLINE>
<TEXT>
<S ID=63374>
 ئىختىيارىي مۇخبىرىمىز قۇربان سايىم خەۋىرى: مەملىكەت بويىچە نامراتلىقتىن قۇتۇلدۇرۇش ئۆتكىلىگە ئومۇميۈزلۈك ھۇجۇم قىلىش جېڭى باشلانغاندىن بۇيان، ئاپتونوم رايونلۇق سەددىچىن سېپىلى پۇل مۇئامىلە ئىجارىگەرلىك چەكلىك شىركىتىنىڭ باي ناھىيەسى كانچى يېزىسى دۆڭئېرىق كەنتىگە چۈشكەن «ئۈچ ئەل» خىزمىتى گۇرۇپپىسى كەنت دەرىجىلىك ئاساسىي ئەسلىھە قۇرۇلۇشىنى ئۆزگەرتىش ۋە نامراتلىقىنى تۈگىتىپ، بېيىشقا ئاساس سېلىشنى «ئۈچ ئەل» خىزمىتىنىڭ مۇھىم نۇقتىسى قاتارىدا چىڭ تۇتۇپ، نامراتلىقتىن قۇتۇلدۇرۇپ، كەنت قىياپىتىنى ئۆزگەرتىشتە ياخشى نەتىجىلەرگە ئېرىشتى.
</S>
<S ID=63375>
 بۇ خىزمەت گۇرۇپپىسى دۆڭئېرىق كەنتىگە كەلگەندىن بۇيان، نامراتلارنى تۈجۈپلەپ يۆلەپ، نامراتلىقتىن قۇتۇلدۇرۇشنى ئەلرايىنى مايىل قىلىش ئۈستۈنلۈكىدە تۇرۇپ پىلانلاپ، ئىجتىمائىي كۈچلەرنى نامراتلارنى يۆلەشكە قاتنىشىشقا پائال سەپەرۋەر قىلىپ، تۈرلۈك ئاماللار بىلەن نامراتلارنى يۆلەش سېلىنمىسىنى ئاشۇرۇپ، قان بېرىش بىلەن قان ھاسىل قىلىشنى بىر گەۋدىلەشتۈرۈپ، ئاممىنىڭ كىرىمىنى ئاشۇرۇشى ۋە بېيىشى قىيىن بولۇشتەك مەسىلىلەرنى كۈچەپ ھەل قىلدى.
</S>
<S ID=63376>
 بۇ خىزمەت ئەترىتى مۇشۇ بىر يىلغا يېقىن ۋاقىتتىن بۇيان، يۇقىرىدىن مەبلەغ قولغا كەلتۈرۈش، ئىجتىمائىي كۈچلەرنى نامراتلارنى يۆلەشكە قاتنىشىشقا سەپەرۋەر قىلىش قاتارلىق يوللاردا مەبلەغ ھەل قىلىپ، دۆڭئېرىق كەنتىنى قايتا قۇرۇش ۋە نامراتلىقتىن قۇتۇلدۇرۇش ئۆتكىلىگە ھۇجۇم قىلىش جېڭىغا ئاتلاندى.
</S>
<S ID=63377>
 خىزمەت گۇرۇپپىسىنىڭ قۇرۇلۇش خىراجەتلىرىنى ھەل قىلىشى بىلەن، بۇ يىل  دۆڭئېرىق كەنتىگە 2000 مېتىر تۇرۇبا ياتقۇزۇلۇپ، بۇ كەنتنىڭ ئىچىملىك سۇ مەسىلىسى تەلتۆكۈس ھەل قىلىندى؛ چارۋا ۋاننىلاش كۆلچىكى ياسىلىپ، كەنتتىكىلەرنىڭ چارۋىلارنى ۋاننىلاشتىكى قىيىنچىلىقى ھەل قىلىندى؛ كەنت يوللىرى سېمۇنتلاشتۇرۇلدى؛ كەنت دەرىجىلىك خەلققە نەپ يەتكۈزۈش بازىرى تەسىس قىلىنىپ، دېھقانلارنىڭ بېيىشىغا يول ئېچىپ بېرىلدى.
</S>
</TEXT>
/BODY
/DOC