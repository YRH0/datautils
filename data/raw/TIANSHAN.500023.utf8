<DOC>
<DOCID>TIANSHAN.500023</DOCID>
<HEADER>
<CLASS>شىنجاڭ</CLASS>
<DATE>2016-02-21 14:38:31</DATE>
</HEADER>
<BODY>
<HEADLINE>
<S ID=13750>
سەپەر تەييارلىقىم پۈتتى
</S>
</HEADLINE>
<TEXT>
<S ID=13751>
   - ئاپتونوم رايونلۇق تەنتەربىيە ئىدارىسىدىن مارالبېشى ناھىيەسىنىڭ ئالاغىر يېزىسى چىغانبۇلاق كەنتىگە چۈشىدىغان خىزمەت گۇرۇپپىسىنىڭ باشلىقى جىن چۈەنشېڭ
</S>
<S ID=13752>
    ئاپتونوم رايونلۇق تەنتەربىيە ئىدارىسى ئىنتىزام تەكشۈرۈش گۇرۇپپىسىنىڭ باشلىقى، ئاپتونوم رايونلۇق تەنتەربىيە ئىدارىسىدىن 3 – تۈركۈمدە ‹‹ئۈچ ئەل›› خىزمىتى بويىچە كەنتكە چۈشىدىغان خىزمەت گۇرۇپپىسىنىڭ باشلىقى جىن چۈەنشېڭ كەنتتە چۈشىدىغان ۋاقىتنىڭ يېقىنلىشىشىغا ئەگىشىپ، قولىدىكى خىزمەتلەرنى تاپشۇرۇش، يۈك – تاقلىرىنى يىغىشتۇرۇش بىلەن ئالدىراش بولۇپ كەتتى.
</S>
<S ID=13753>
    جىن چۈەنشېڭ خىزمەت گۇرۇپپىسىنىڭ باشلىقلىقىغا تەيىنلەنگەن كۈندىن تارتىپلا يۈك – تاقلىرىنى يىغىشتۇرۇشقا كىرىشكەنىدى.
</S>
<S ID=13754>
كىتاب جىن چۈەنشېڭنىڭ يۈك – تاقلىرىنىڭ كەم بولسا بولمايدىغان بىر قىسمى، ئۇ بىر كىتاب تىزىملىكى تۈزگەن بولۇپ، بۇنىڭ ئىچىدە ۋەزىيەت، مىللەت، دىن، ساغلاملىق، تارىخقا ئائىت نەچچە ئون پارچە كىتاب بار.
</S>
<S ID=13755>
‹‹مەن ئىلگىرى دىنغا ئائىت بەزى چوڭقۇر قاتلاملىق مەسىلىلەرنى ئانچە چۈشەنمەيتتىم، ھازىر دىنغا ئائىت كىتابلارنى ئوقۇغاندىن كېيىن ئېنىق چۈشەنچىگە ئىگە بولدۇم.
</S>
<S ID=13756>
كەنتكە چۈشكەندىن كېيىن كىتابلاردىن ئۆگەنگەنلىرىمنى ئاممىغا ئېنىق، چۈشىنىشلىك قىلىپ سۆزلەپ بېرىمەن.
</S>
<S ID=13757>
    جىن چۈەنشېڭ ئالدىنقى ئىككى تۈركۈمدە كەنتكە چۈشكەن كادىرلار بىلەن پىكىرلەشكەندىن كېيىن، خىزمەتلەرنى قانداق قانات يايدۇرۇش توغرىسىدا قايتا – قايتا ئويلاندى.
</S>
<S ID=13758>
ئۇ ئالدى بىلەن كەنتنىڭ ئەمەلىي ئەھۋالىنى ئىگىلەپ، ئاساسىي خىزمەت يۆنىلىشىنى بېكىتىش ئەڭ مۇھىم، دەپ قارىدى.
</S>
<S ID=13759>
    جىن چۈەنشېڭ مۇنداق دېدى: ‹‹ئەسەبىيلىكنى تۈگىتىش››تە تەنتەربىيەنىڭ رولىنى داۋاملىق جارى قىلدۇرىمىز.
</S>
<S ID=13760>
كەنتتە يەككە تۈرلەر بويىچە تەنتەربىيە كوماندىلىرىنى قۇرۇپ، ئاممىنىڭ ئاكتىپلىقىنى قوزغاپ، تېخىمۇ كۆپ ئاممىنى جەلپ قىلىپ، تەنتەربىيەنىڭ خاسلىقى ۋە رولىنى نامايان قىلىمىز.
</S>
<S ID=13761>
ئالدىنقى ئىككى تۈركۈمدە كەنتكە چۈشكەن كادىرلارنىڭ ئىنكاسىغا ئاساسەن بىز ئەمگەكچىلەرنى يۆتكەپ ئىشقا ئورۇنلاشتۇرۇش، باقمىچىلىقنى تەرەققىي قىلدۇرۇشنى نۇقتىلىق چىڭ تۇتۇش توغرىلىق ئىدىيەدە پىكىر بىرلىكى ھاسىل قىلدۇق.
</S>
<S ID=13762>
    جىن چۈەنشېڭ خاتىرە كومپيۇتېرىغا يېڭىدىن بەزى يۇمشاق ماتېرىياللارنى قاچىلىۋالدى، ئۇنىڭدا سىن ھۆججەتلىرىنى كۆرگىلى بولۇپلا قالماي، يەنە قىسقا فىلىم ئىشلىگىلىمۇ بولىدىكەن، ئۇ ئۈندىدار قاتارلىق زامانىۋى ئالاقىلىشىش ۋاسىتىلىرىدىن پايدىلىنىپ، تەشۋىقات خىزمىتىنى تېخىمۇ تېز، تېخىمۇ كەڭ دائىرىدە قانات يايدۇرۇش ھەققىدە ئىزدەندى.
</S>
<S ID=13763>
    ئۇ مۇنداق دېدى: كەنت خىزمىتىنىڭ ئادەمنى چارچىتىدىغانلىقى، كەنتكە چۈشكەن كادىرلارنىڭ قەدەمدە بىر جاپا – مۇشەققەتكە دۇچ كېلىدىغانلىقى ھەممىگە مەلۇملۇق ئىش.
</S>
<S ID=13764>
لېكىن بۇ بىر چېنىقىش، قىممەتلىك تەجرىبىلەرنى توپلاش پۇرسىتى.
</S>
<S ID=13765>
مەن كەنتكە چۈشكەندىن كېيىن سالاھىيىتىمنى، ئىدىيەمنى، تونۇشۇمنى ئۆزگەرتىپ، كىچىك ئىشلاردىن قول سېلىپ پۈتۈن ۋۇجۇدۇم بىلەن بېرىلىپ ئەستايىدىل ئىشلەپ، ئاممىدىن ئۆگىنىپ، خىزمەت مەسئۇلىيىتىمنى ئۇتۇقلۇق تاماملاشقا كۈچەيمەن.
</S>
</TEXT>
/BODY
/DOC