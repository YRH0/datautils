<DOC>
<DOCID>TIANSHAN.486011</DOCID>
<HEADER>
<CLASS>خەلقئارا</CLASS>
<DATE>2016-01-07 17:41:50</DATE>
</HEADER>
<BODY>
<HEADLINE>
<S ID=1728>
رۇسىيەدە 80 نەچچە ئادەم قاتتىق قاردا 15 سائەت قاپسىلىپ قالدى
</S>
</HEADLINE>
<TEXT>
<S ID=1729>
   خەلقئارا لىنىيەسى مەخسۇس خەۋىرى : رۇسىيە Bloknot ئاخبارات تورىنىڭ 6-يانۋار خەۋەر قىلىشىچە، 2- يانۋار كەچتە رۇسىيە ئورۇنبۇرگ ئىشتاتىدا 84 ئادەم تاشيولدا ئاپتوموبىل ھەيدەپ كېتىۋېتىپ قاتتىق قارنىڭ ھۇجۇمىغا ئۇچراپ قاپسىلىپ قېلىپ، قۇتقۇزغۇچىلارنى 15 سائەتكە يېقىن ساقلىغان.
</S>
<S ID=1730>
ئۇلار ئىسىنىش ئۈچۈن ئاپتوموبىلدىكى كۆيدۈرۈشكە بولىدىغان بۇيۇملارنى ھەتتا كىيىملىرىنى كۆيدۈرگەن.
</S>
<S ID=1731>
    ئىگىلىنىشىچە، بۇ قېتىمقى ۋەقەدە بىر ئادەم قازا قىلغان، نۇرغۇن ئادەم مۇزلاپ قالغان.
</S>
<S ID=1732>
نۇرغۇن زىيانلانغۇچىلار قۇتقۇزۇش ھەرىكىتىدىن نازارى بولغانلىقىنى بىلدۈرگەن.
</S>
<S ID=1733>
زىيانلانغۇچىلارنىڭ ئېيتىشىچە، ئۇلار ئون نەچچە سائەت ساقلىغاندىن كېيىن، ئاران ئىككى نەپەر قاتناش ساقچىسى ۋە بىر قۇتقۇزۇش خادىمى، بىر تراكتور ۋە بىر ئەشيا ئوبوروت ئاپتوموبىلىنىلا كۆرگەن.
</S>
<S ID=1734>
     بىر شوپۇر نەق مەيداننى ۋىدېئو چاستوتىغا تارتىپ توردا تارقىتىپ، رۇسىيە زۇڭتۇڭى پۇتىندىن ياردەم سورىغان ھەمدە قۇتقۇزۇش ھەرىكىتىنىڭ كېچىككەنلىكىدىن نارازى بولغانلىقىنى بىلدۈرگەن.
</S>
<S ID=1735>
ئۇ ۋىدېئو چاستوتىدا پۇتىنغا ۋەقەدە توڭلاپ قالغانلارنى داۋالاش ياردىمى بىلەن تەمىنلەشنى ئىلتىماس قىلغان.
</S>
<S ID=1736>
ئۇ يەنە ۋىدىئو چاستوتىدا مۇنداق سوئال سورىغان : بىزنىڭ كەسپىي قۇتقۇزۇش ئۈسكۈنىلىرىمىز نەدە ؟
</S>
<S ID=1737>
رۇسىيەدە كىشىلەرنى قاردىن قۇتقۇزۇش تېخنىكىسى يوقمۇ ؟
</S>
<S ID=1738>
    ئىگىلىنىشىچە، رۇسىيە تەھقىقلەش كومىتېتى نۆۋەتتە بۇ ۋەقەنى تەكشۈرۈشنى باشلىغان.
</S>
<S ID=1739>
‏
</S>
</TEXT>
/BODY
/DOC