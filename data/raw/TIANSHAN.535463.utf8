<DOC>
<DOCID>TIANSHAN.535463</DOCID>
<HEADER>
<CLASS>خەلقئارا</CLASS>
<DATE>2016-07-19 10:51:16</DATE>
</HEADER>
<BODY>
<HEADLINE>
<S ID=33693>
ئەنگىلىيە ئامېرىكىغا ئەگىشىپ قارىغۇلارچە ئەسكەر چىقارغان
</S>
</HEADLINE>
<TEXT>
<S ID=33694>
   ئەنگلىيەنىڭ ئىراق ئۇرۇشىغا قاتنىشىشىغا ئالاقىدار تەكشۈرۈش دوكلاتى 6 – ئىيۇل رەسمىي ئېلان قىلىندى، دوكلاتتا ئەنگلىيەنىڭ سابىق باش ۋەزىرى تونى بىلايىر ۋە ئۇنىڭ رەھبەرلىكىدىكى لېبۇرالىستلار پارتىيەسى ھۆكۈمىتىنىڭ ئامېرىكىغا قارىغۇلارچە ئەگىشىپ ئىراققا ئەسكەر چىقارغانلىقى، يۈزەكى ئاخبارات ھۆكۈمىگە ئاساسەن ئۇرۇش قوزغاش جامائەت پىكرى پەيدا قىلىپ، ئۇرۇشنىڭ خەلققە غايەت زور بالايىئاپەت ئېلىپ كېلىدىغانلىقىدىن ئىبارەت خەۋپ – خەتىرىگە پىسەنت قىلمىغانلىقى مۇئەييەنلەشتۈرۈلدى.
</S>
<S ID=33695>
   2 مىليون 600 مىڭ خەتلىك بۇ دوكلات يەتتە يىلدىن كېيىن ئېلان قىلىندى
</S>
<S ID=33696>
   2009 – يىلى ئەنگلىيە باش ۋەزىرى گوردون بروۋىن ئىراق ئۇرۇشىنى مۇستەقىل تەكشۈرۈش كومىتېتى قۇرۇپ، جون چىلكوتنى كومىتېت رەئىسى قىلىپ، ئۇنىڭغا ئەنگلىيە ئارمىيەسىنىڭ ئىراق ئۇرۇشىغا نېمە ئۈچۈن قاتناشقانلىقى، قانداق قاتناشقانلىقى ھەمدە ئۇرۇشتىن كېيىنكى قايتا قۇرۇش جەريانىدا ساقلانغان مەسىلىلەرنى نۇقتىلىق تەكشۈرۈشنى ھاۋالە قىلغانىدى. يەتتە يىلدىن كېيىن، مۇستەقىل تەكشۈرۈش كومىتېتى 2 مىليون 600 مىڭ خەتلىك بۇ دوكلاتنى ئېلان قىلدى.
</S>
<S ID=33697>
   ئەنگلىيەدىكى ئۇرۇشقا قارشى كۆپلىگەن زاتلارنى ئۈمىدسىزلەندۈرگىنى چىلكوتنىڭ دوكلاتتا ئەنگلىيەنىڭ ئىراققا ئەسكەر چىقىرىشىنىڭ قانۇنسىز ئىكەنلىكىنى ئېنىق جەزملەشتۈرمەي، ئۇنى پەقەتلا بىلايىر ھۆكۈمىتىنىڭ ئەينى چاغدىكى ئەسكەر چىقىرىش قارارىنى مەڭگۈ كىشىنى رازى قىلالمايدۇ دەپ قارىغانلىقى بولدى.
</S>
<S ID=33698>
   دوكلاتتا: ئەنگلىيە ئىراقنى قورالسىزلاندۇرۇش جەھەتتە تىنچلىق يولىنى تاللاش ئىمكانىيىتى تولۇق نەزەردىن ساقىت قىلىنمىغان ئەھۋالدا، ئىراققا ھۇجۇم قىلىش يولىنى تاللىغان، ھەربىي ھەرىكەت قوللىنىش ئەينى چاغدا ئەڭ ئاخىرقى تاللاش ئەمەس ئىدى، دېيىلدى.
</S>
<S ID=33699>
   دوكلاتتا بىلايىر بىلەن ئامېرىكىنىڭ ئەينى چاغدىكى ئامېرىكا زۇڭتۇڭى كىچىك بۇشنىڭ يازما خاتىرىسى ئاشكارىلىنىپ، خەلقئارا جامائەتچىلىكنىڭ قىياسى دەلىللەندى. 2002 – يىلىدىكى بىر پارچە خەتتە، بىلايىر بۇشقا: ‹‹مەيلى قانداق ئىش يۈز بېرىشىدىن قەتئىينەزەر، ھەر ۋاقىت سىز بىلەن بىللە بولىمەن››، دېگەن ئىدى.
</S>
<S ID=33700>
   ھۆكۈمەت ئاخبارات دەلىلىنىڭ ئىشەنچلىكلىكىنى مۇبالىغە قىلغان
</S>
<S ID=33701>
   بىلايىر 2003 – يىلى ئىراقنىڭ زور كۆلەمدىكى قىرغۇچى قوراللىرى ئەنگلىيەگە تەھدىت پەيدا قىلىدۇ دېگەننى باھانە قىلىپ، پارلامېنتنى ئەنگلىيەنىڭ ئىراق ئۇرۇشىغا قاتنىشىشىغا قوشۇلۇشىغا ئۈندىدى، ئەمما ئەنگلىيە بىلەن ئامېرىكا ئۇرۇشتىن كېيىن ئىراقتا ھېچقانداق زور كۆلەمدىكى قىرغۇچى قوراللارنى بايقىمىدى.
</S>
<S ID=33702>
   دوكلاتتا مۇنداق دېيىلدى: ئاخبارات تارماقلىرى ئاتالمىش ‹‹زور كۆلەمدىكى قىرغۇچى قوراللار›› توغرىسىدىكى خاتا ئاخباراتنىڭ مەسئۇلىيىتىنى زىممىسىگە ئېلىشى كېرەك، ئەمما بىلايىر ھۆكۈمىتىنىڭ خاتالىقى ئاخبارات دەلىلىنىڭ ئىشەنچلىكلىكىنى زىيادە مۇبالىغە قىلغانلىقىدا، ئاخباراتنى ئاممىغا ئاشكارىلاشتىمۇ ئازراق بىرتەرەپلىمىلىك ساقلانغان، ئاممىغا بىرلەشمە ئاخبارات كومىتېتى ئاخبارات باھالاشتا تاپشۇرغان ئومۇمىي ھۆكۈمنى كۆرسەتمەي، بىلايىر ئۆزى ئىشىنىدىغان مەزمۇنلارنى ئالاھىدە نەقىل كەلتۈرگەن.
</S>
<S ID=33703>
   چىلكوت مۇنداق دېدى: ئامېرىكا بىلەن ئەنگلىيە 2003 – يىلى ئىراق ئۇرۇشىنى قوزغىغاندا، ئىراق ئەنگلىيەگە جىددىي تەھدىت پەيدا قىلمىغان، ئۇرۇشنىڭ ئىراق ۋە ئوتتۇرا شەرق رايونىغا ئېلىپ كېلىدىغان قالايمىقانچىلىقىنى تامامەن پەرەز قىلىشقا بولاتتى.
</S>
<S ID=33704>
   بىلايىر كۆپ ئەيىبلىنىشى مۇمكىن
</S>
<S ID=33705>
   مۇستەقىل تەكشۈرۈش كومىتېتىنىڭ بۇ دوكلاتىنى دۇنيا جامائەتچىلىكى بىلايىرغا بېرىلگەن ‹‹ئېغىر جازا››، بۇ ھەم ئۇرۇشقا قارشى زاتلارنى قاتتىق ئەيىبلەش ماتېرىيالى بىلەن تەمىنلەيدۇ، دەپ قارىدى.
</S>
<S ID=33706>
   ئەنگلىيە تاراتقۇلىرىنىڭ خەۋىرىدە مۇنداق دېيىلدى: شوتلاندىيە خەلق پارتىيەسىدىكى مۇھىم شەخس ئالكس سالموند تەكشۈرۈش دوكلاتى ئېلان قىلىنغاندىن كېيىن بىر تۈرلۈك قەدىمىي قانۇنغا ئاساسەن بىر قىسىم پارلامېنت ئەزالىرىنى باشلاپ بىلايىرنى ئەيىبلەيدىغان تەكلىپ سۇنۇپ، ئۇنى مەڭگۈ ھۆكۈمەت ۋەزىپىسىنى ئۆتىيەلمەس قىلىۋېتىشى مۇمكىن. ئىراقتا قازا قىلغان ئەنگلىيە ئەسكەرلىرىنىڭ بىر قىسىم ئائىلە – تاۋابىئاتلىرى مۇنداق دېدى: دوكلاتنى تەپسىلىي ئانالىز قىلىپ، بۇنى ئاساس قىلىپ ئالاقىدار جاۋابكارلار ئۈستىدىن ئەرز قىلىشقا بولىدىغان – بولمايدىغانلىقىنى قارار قىلىمىز.
</S>
<S ID=33707>
   بىلايىر دوكلات توغرىسىدا بايانات ئېلان قىلىپ مۇنداق دېدى: بۇ دوكلاتتا بېكىتىلگەن تەدبىر خاتالىقى مەسئۇلىيىتىنىڭ ھەممىسىنى ئۈستۈمگە ئالىمەن، ئەمما ئەينى چاغدا بۇ قارارنى چىقىرىشتا دوستلۇق نەزەردە تۇتۇلغان، ئەنگلىيەنىڭ دۆلەت مەنپەئەتى چىقىش قىلىنغان.
</S>
<S ID=33708>
شىنخۇا تورى
</S>
<S ID=33709>
‏
</S>
</TEXT>
/BODY
/DOC