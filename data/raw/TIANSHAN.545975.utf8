<DOC>
<DOCID>TIANSHAN.545975</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-09-01 13:07:15</DATE>
</HEADER>
<BODY>
<HEADLINE>
<S ID=45020>
توقسۇ ناھىيەسى يېزا ئىگىلىكىدە «تەننەرخنى تېجەپ، ئۈنۈمنى ئاشۇرۇش» ھەرىكىتىنى يولغا قويۇپ، كۆرۈنەرلىك ئۈنۈم ھاسىل قىلدى
</S>
</HEADLINE>
<TEXT>
<S ID=45021>
   يېقىندىن بۇيان، توقسۇ ناھىيەسى تامتوغراق يېزىسنىڭ چولاقتۇر كەنتىدىكى دېھقان قادىر تەۋەككۈل سانجاق-سانجاق غوزىلىغان كېۋىزىگە قاراپ، ئىچ-ئىچىدىن خۇشال بولۇپ كەتتى.
</S>
<S ID=45022>
ئۇ كېۋەز تېرىغان 20 نەچچە يىلدىن بۇيان يۇقىرى ھوسۇل ئېلىش ئۈچۈن، نۇرغۇن سېلىنما كېتىدىغانلىقىنى چۈشىنىپ يەتتى.
</S>
<S ID=45023>
ئېگىز-پەس يەرلەردىن ئېتىزلىق بەرپا قىلىش، ھەتتا تېمىتىپ سۇغىرىشقىچە بولغان جەرياندا ئۇ تۈجۈبىلەپ ئىشلەپ يىلمۇيىل مول ھوسۇل ئالدى.
</S>
<S ID=45024>
لېكىن بۇ يىل ئەھۋال ئۆزگەردى.
</S>
<S ID=45025>
قادىر تەۋەككۈل مۇنداق دېدى: ناھىيە بىزگە رېتىسېپلىق ئوغۇت، سۇغىرىشتا مەخسۇس ئىشلىتىلىدىغان ئوغۇت ئىشلىتىش تەكلىپىنى بېرىپ، مو بېشى ئوغۇت مىقدارىنى بۇلتۇرقىدىن ئۈچ كىلوگىرامدىن ئارتۇق ئازايتىشنى تەلەپ قىلدى، دەسلەپتە قانداق بولار، دەپ ئانچە ئىشەنمىگەن ئىدىم.
</S>
<S ID=45026>
لېكىن تېخنىك خادىملار ھەر ھەپتىدە ئېتىزلىقىمغا بېرىپ، كېۋەزلەرنىڭ ئۆسۈش ئەھۋالىغا ئاساسەن، پەرۋىش قىلىش پىكرىنى ئوتتۇرىغا قويغاندا، مەندە ئىشەنچ پەيدا بولدى.
</S>
<S ID=45027>
كېۋەزنىڭ ھازىرقى ئۆسۈش ئەھۋالىغا قاراپ مەن سېلىنمىنى ئازايتسىمۇ، ھوسۇلنى ئاشۇرغىلى بولىدىغانلىقىغا تۇلۇق ئىشەندىم.
</S>
<S ID=45028>
   ئىگىلىنىشىچە، ئاساسلىق پاختا ئىشلەپچىقىرىدىغان توقسۇ ناھىيەسىدە بۇ يىل مو بېشىغا ئاساسەن ئوغۇتلايدىغان ئوغۇت مىقدارى بەلگىلىك تۆۋەنلىتىلگەن.
</S>
<S ID=45029>
ئاساسلىقى تۇپراقنى ئۆلچەپ رېتىسېپلىق ئوغۇت تەييارلاش تېخنىكىسى زور كۈچ بىلەن كېڭەيتىلگەن بولۇپ، كېۋەزلەر تۇپراقتىكى ئوزۇقلۇق تەركىبىنىڭ ئوخشاش بولماسلىقىغا ئاساسەن، ئايرىم تەڭشىلىپ تەييارلانغان «ئوزۇقلۇق» قا ئېرىشكەن.
</S>
<S ID=45030>
ئىلمىي ئوغۇتلاش ئارقىلىق ھەر مو يەرگە بېرىلىدىغان دىئامىن، ئورىيە ئۈچ كىلوگىرامدىن بەش كىلوگىرامغىچە ئازايتىلغان بولسىمۇ، لېكىن ئوغۇتتىن پايدىلىنىش نىسبىتى %3 تىن %5 كىچە، زىرائەت ھوسۇلى %6 تىن %10 كىچە ئاشقان، مو بېشى تەننەرخى 65 يۈەندىن 70 يۈەنگىچە تۆۋەنلىگەن.
</S>
<S ID=45031>
تۇپراقنى ئۆلچەپ ئوغۇت تەييارلاش تېخنىكىسى كېڭەيتىلگەندىن باشقا، يەنە سۇ، ئوغۇت، دورا «ئۈچ بىر گەۋدىلەشتۈرۈلگەن» تېمىتىپ سۇغىرىش ئەندىزىسى ئومۇميۈزلۈك ئەمەلىيلەشتۈرۈلۈپ، ھەر مو يەردىن 25 كۇب مېتىردىن 30 كۇب مېتىرغىچە سۇ تېجەلگەن.
</S>
<S ID=45032>
سورتلۇق ئۇرۇق بىلەن ئىلغار تېخنىكىنى بىرلەشتۈرۈش، ساپ مىقدار بىلەن يېرىم ساپ مىقدارنى ئارىلاشتۇرۇپ تېرىش، بىر يىلدا ئىككى قېتىم پىشىدىغان ئىشلەپچىقىرىش ئەندىزىسنى كېڭەيتىش، ئەسلىھەلىك يېزا ئىگىلىكىدىكى پارنىكنى ئۆزگەرتىش قاتارلىق تېخنىكا تەدبىرلىرى دېقانلارنىڭ تەننەرخنى تېجەپ، ئۆنۈمنى ئاشۇرۇشىدا مۇھىم رولىنى جارى قىلدۇرغان.
</S>
</TEXT>
/BODY
/DOC