<DOC>
<DOCID>TIANSHAN.554362</DOCID>
<HEADER>
<CLASS>شىنجاڭ</CLASS>
<DATE>2016-10-02 12:36:44</DATE>
</HEADER>
<BODY>
<HEADLINE>
<S ID=51704>
شىنجاڭ تۆمۈريولىدا 3- پەسىلدە 10مىليون ئادەم(قېتىم)دىن ئارتۇق يولۇچى توشۇلدى
</S>
</HEADLINE>
<TEXT>
<S ID=51705>
    يۈەن لېينىڭ ئۈرۈمچى تۆمۈر يول ئىدارىسىدىن ئىگىلىشىچە، شىنجاڭ تۆمۈر يولىنىڭ 3- پەسىلدە يولۇچى توشۇش مىقدارى 10 مىليون 297 مىڭ ئادەم (قېتىم)گە يېتىپ، بۇلتۇرقى ئوخشاش مەزگىلدىكىدىن %23 ئېشىپ، ئۈرۈمچى تۆمۈر يول ئىدارىسى قۇرۇلغاندىن بۇيانقى ئەڭ يۇقىرى سەۋىيەگە يەتكەن.
</S>
<S ID=51706>
    ئىگىلىنىشىچە، شىنجاڭ تۆمۈر يول تارماقلىرى بۇ يىل 5- ئايدىن باشلاپ، «15- ماي»، «1- ئىيۇل»، «1- ئاۋغۇست»، «20- سېنتەبىر» ۋە «1- ئۆكتەبىر» ئۇدا يولۇچىلار پويىزىنىڭ يۈرۈش خەرىتىسىنى تەڭشەپ، شىنجاڭ ئىچى يولۇچىلار پويىزىنى كۆپەيتىپ، يولۇچىلار پويىزىنىڭ يۈرۈش ۋاقتىنى قىسقارتىپ، يولۇچىلار پويىزىنىڭ يۈرۈش بۆلىكىنى تەڭشەش ئارقىلىق يولۇچى توشۇش مىقدارىنى زور دەرىجىدە ئاشۇرغان.
</S>
<S ID=51707>
    تۆمۈر يول تارماقلىرى زور دەرىجىدە كۆپىيىۋاتقان يولۇچىلارنى كۆزدە تۇتۇپ، سۈرئەتنى تېزلىتىپ، ئىقتىدارىنى ئاشۇرۇش ئىستراتېگىيەسىنى زور كۈچ بىلەن يولغا قويۇپ، جەنۇبىي ۋە شىمالىي شىنجاڭ تۆمۈر يول لىنىيەسىنىڭ سۈرئىتىنى تېزلىتىش، تۆمۈر يول لىنىيەسىنى تەرتىپكە سېلىش سالمىقىنى ئاشۇرۇپ، قەشقەر، غۇلجىدىن ئىبارەت ئىككى چوڭ يولۇچى توشۇش تۈگۈنىنىڭ رولىنى تولۇق جارى قىلدۇرۇپ، جەنۇبىي ۋە شىمالىي شىنجاڭدىكى ئاساسلىق شەھەرلەرگە قاتنايدىغان يولۇچىلار پويىزىنىڭ قاتناش سىجىللىقىنى ئاشۇردى.
</S>
<S ID=51708>
ھازىر شىمالىي شىنجاڭ يۆنىلىشىدە 14.5 جۈپ يولۇچىلار پويىزى غۇلجا، كۈيتۈن، ئالاتاۋ قاتارلىق جايلار بىلەن ئۈرۈمچى ئارىسىدا قاتناۋاتىدۇ؛ جەنۇبىي شىنجاڭ يۆنىلىشىدە جەمئىي 13 جۈپ يولۇچىلار پويىزى قاتناۋاتىدۇ.
</S>
<S ID=51709>
    تۆمۈر يول تارماقلىرى يازلىق تەتىللىك يولۇچى توشۇش مەزگىلىدە ئۈرۈمچى ۋوگزالىنىڭ ئىشقا كىرىشتۈرۈلۈپ، تىجارەت باشلاش پۇرسىتىدىن پايدىلىنىپ، شىنجاڭنىڭ ساياھەت ئالتۇن پەسلى ئەۋزەللىكىنى چىڭ تۇتۇپ، «ساياھەتچىلەرنى شىنجاڭغا جەلپ قىلىش» يولۇچىلار مەخسۇس پويىزى ۋە ئاپتونوم رايونىمىز ئىچى ساياھەت پويىزىنىڭ قاتنىشىنى يولغا قويدى، بۇنىڭ بىلەن ئاپتونوم رايون بويىچە يولۇچى توشۇش مىقدارى 6 مىليون 988 مىڭ ئادەم (قېتىم)گە يېتىپ، بۇلتۇرقى ئوخشاش مەزگىلدىكىدىن %24.3 ئاشتى ھەم 9- ئايدا زور ئېشىش ۋەزىيىتى داۋاملىق ساقلاپ قېلىندى.
</S>
</TEXT>
/BODY
/DOC