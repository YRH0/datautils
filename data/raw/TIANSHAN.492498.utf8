<DOC>
<DOCID>TIANSHAN.492498</DOCID>
<HEADER>
<CLASS>شىنجاڭ</CLASS>
<DATE>2016-01-25 11:40:20</DATE>
</HEADER>
<BODY>
<HEADLINE>
<S ID=5256>
مەملىكەتلىك 13–نۆۋەتلىك قىشلىق تەنھەرىكەت مۇسابىقىسى شىنجاڭلىقلارنىڭ قار–مۇز تەنھەرىكىتى ئەسلىمىلىرىنى ئەسلەتتى
</S>
</HEADLINE>
<TEXT>
<S ID=5257>
    ۋاڭ يايۈن
</S>
<S ID=5258>
    كىشىلەر مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ باشلىنىش مۇراسىمىدىكى كاتتا نومۇرلارنى ئاغزى – ئاغزىغا تەگمەي ماختىشىۋاتقاندا، 21 – يانۋار ھەر قايسى مۇسابىقە مەيدانلىرىدىن خۇش خەۋەرلەر ئۇزۇلمەي تارقىلىشقا باشلىدى: شىنجاڭ مۇز ئۈستى تەنھەرىكىتى مەركىزىدە ئاياللارنىڭ قىسقا يولدا 1500 مېتىرغا تېز مۇز تېيىلىش تۈرىنىڭ ھەل قىلغۇچ مۇسابىقىسىدىكى چېمپىيونلۇق ۋە ئىككىنچىلىك نەتىجىسى دۇنيا رېكورتىدىن ئېشىپ كەتتى، خۇش خەۋەرلەر ناھايىتى تېزلا تەڭرىتاغنىڭ جەنۇبى ۋە شىمالىغا تارقىلىپ، شىنجاڭدىكى ھەر مىللەت خەلقنى چەكسىز خۇشاللىققا چۆمدۈردى.
</S>
<S ID=5259>
    مەملىكەتلىك 13 – نۆۋەتلىك قىشلىق تەنھەرىكەت مۇسابىقىسى قىزغىن داۋاملىشىۋاتقاندا، شىنجاڭلىقلار قار – مۇز ئويۇنلىرى ئەسلىمىلىرىنى ئەسلىدى.
</S>
<S ID=5260>
    ئىنسانلارنىڭ چاڭغا تېيىلىش ھەرىكىتى باشلانغان جاينىڭ قار – مۇز تەنھەرىكىتى ماھارىتىنى داۋاملاشتۇرۇش كېرەك
</S>
<S ID=5261>
    7 – يىللىقتا ئوقۇۋاتقان خۇشتار ئازات تۈنجى قېتىم ئالتاي شەھەرىدىن چىقىپ، بوۋىسى سىلامبەك ساقىش بىلەن بىللە ئۈرۈمچى شەھىرىگە كېلىپ، مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ باشلىنىش مۇراسىمىدىكى سەنئەت نومۇرلىرىنى كۆرۈپ ھەم ھاياجانلاندى، ھەم چەكسىز پەخىرلەندى، ئۇ مۇنداق دېدى: يۇرتىمىزدىكى ھەممە ئائىلىدە بۇ خىل قەدىمىي تېرە چاڭغا بار، مەن ھەر كۈنى دوستلىرىم بىلەن تاغدا چاڭغا تېيىلىپ ئوينايمەن.
</S>
<S ID=5262>
بۇ ئاتا – بوۋىلىرىمىز بىزگە قالدۇرۇپ كەتكەن بايلىق، مەن بۇ ماھارەتنى ياخشى ئۆگىنىپ، ئۇنى ئەۋلادتىن – ئەۋلادقا داۋاملاشتۇرىمەن.
</S>
<S ID=5263>
    ئالتاي شەھەرلىك مەدەنىيەت – تەنتەربىيە ئىدارىسىنىڭ باشلىقى دۇمان ئابدىلدابەك مۇنداق دېدى: ئالتاي ئىنسانلارنىڭ چاڭغا تېيىلىش ماھارىتى باشلانغان جاي، بىز بۇ مەدەنىيەت مەھسۇلاتىنى دۇنياغا كېڭەيتىشىمىز، مەملىكەتكە يۈزلەندۈرىشىمىز كېرەك، تەنتەربىيە – مەدەنىيەت سۇپىسىدىن پايدىلىنىپ ساياھەت، مەدەنىيەتنى تەشۋىق قىلىپ، ئالتايدىكى ھەر مىللەت خەلقنىڭ مەنىۋى تۇرمۇشىنى بېيىتىشىمىز كېرەك.
</S>
<S ID=5264>
مۇسابىقىنىڭ باشلىنىش مۇراسىمىغا ئالتاي شەھىرىنىڭ يېزا – بازارلىرىدىكى تېرە چاڭغا تېيىلىش ھەۋەسكارلىرى بىلەن تەنھەرىكەتچىلەردىن بولۇپ 20 كىشى كەلگەن بولۇپ، ئۇلارنىڭ ئىچىدىكى يېشى ئەڭ چوڭى 60 نەچچە ياش، ئەڭ كىچىكى 11 ياش ئىدى.
</S>
<S ID=5265>
‹‹چاڭغا تېيىلىش يۇرتىمىزدىكى ھەر مىللەت ئامما ئەڭ ياخشى كۆرىدىغان ئالاھىدە پائالىيەت، ئۇ ئۇزاق تارىخىي ئەنئەنىگە ۋە كەڭ ئاممىۋى ئاساسقا ئىگە، كۆپچىلىك بۇ قىشلىق تەنھەرىكەتنى ياخشى كۆرىدۇ››، دېدى دۇمان ئابدىلدابەك.
</S>
<S ID=5266>
    قايتا ئەسلەنگەن بالىلىقتىكى قار – مۇز ئەسلىمىلىرى
</S>
<S ID=5267>
    ‹‹داجۇڭيۇەن›› ئېكولوگىيە ساياھەت ئىستراھەت كەنتىنىڭ باش دېكتورى كاڭ كەي ھاياجانلانغان ھالدا مۇنداق دېدى: مەملىكەتلىك 13 – نۆۋەتلىك قىشلىق تەنھەرىكەت مۇسابىقىسى دۆلەتنىڭ چوڭ ئىشى، شىنجاڭنىڭ كاتتا ئىشى بولۇپلا قالماستىن، مۇھىمى پۇقرالارنىڭ خۇشاللىق ئىشى، ئۇ بالىلىق چاغلىرىمىزدىكى ئەسلىمىلىرىمىزنى ئەسلەتتى.
</S>
<S ID=5268>
كىچىك ۋاقىتىمىزدا نۇر، قوم بولاق، چەمبىرەك ئوينايتتۇق، بۇ ئويۇنلار قەلبىمىزگە ئۆچمەس ئىزلارنى قالدۇرغان بولۇپ، مەڭگۈ ئۇنتۇلمايدۇ.
</S>
<S ID=5269>
ئۇلار 23 – يانۋار مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ ئۆتكۈزۈلۈش پۇرسىتىدىن پايدىلىنىپ، ‹‹داجۇڭيۇەن››دە ‹‹شىنجاڭغا مۇھەببەت، يۇرت ساياھىتى›› تېمىسىدىكى چوڭ تىپتىكى مىللىي ئۆرپ – ئادەت ۋە مەدەنىيەتتىن ھۇزۇرلىنىش پائالىيىتى ئۆتكۈزىدىكەن.
</S>
<S ID=5270>
    ئۈرۈمچى ناھىيەسىنىڭ بەنفاڭگۇ يېزىسىدىكى ‹‹داجۇاڭيۇەن››نىڭ ئىشىك ئالدىدىكى بىرنەچچە تۇپ دەرەخكە سۇ قويۇلۇپ مۇز تاغ شەكلىگە كىرگۈزۈلگەن بولۇپ، ئۇنىڭدىن بۇغدا چوققىسى كەبى بىر خىل ھەيۋەت چىقىپ تۇراتتى، ئېقىپ چۈشكەن سۇلار توسما تامنىڭ سىرتىدىكى ئويمان يەردە تەكشى مۇز مەيدانىنى ھاسىل قىلغانىدى.
</S>
<S ID=5271>
كاڭ كەي تونۇشتۇرۇپ مۇنداق دېدى: پائالىيەت كۈنىدە شىنجاڭدىكى ئاز سانلىق مىللەتلەرنىڭ قۇربانلىق قىلىش مۇراسىمى، مىللىيچە چېلىشىش، قازاقلارنىڭ كەشتە بۇيۇملىرى كۆرگەزمىسى ئورۇنلاشتۇرۇلىدۇ، يەنە ھوشۇق ئېتىش، فاڭ ئويناش قاتارلىق شىنجاڭلىقلىقلار كىچىك ۋاقتىمىزدا ئوينىغان بىر قىسىم ئالاھىدە ئويۇنلارمۇ بار.
</S>
<S ID=5272>
    قار – مۇز تەنھەرىكىتىنىڭ ئارزۇ ئۇرۇقىنى چېچىش
</S>
<S ID=5273>
    ئۈرۈمچى ناھىيىلىك شۇيشىگو ئوتتۇرا مەكتىپىدىكى دۇەن يۈچېن مۇنداق دېدى: بىرىنچى قېتىم مۇزدا تۇرغىنىمدا يېقىلىپ كېتىشتىن ئەنسىرەپ، مۇز مەيدانىنىڭ مۇھاپىزەت تېمىنى تۇتقىنىمچە مىدىرلاشقىمۇ جۈرئەت قىلالمىغان ئىدىم، گاھىدا تامنى تۇتۇپ شۇنداق ئاستا ماڭساممۇ يېقىلىپ چۈشەتتىم.
</S>
<S ID=5274>
يېرىم يىلغا يېقىن ۋاقىت مەشىق قىلىش ئارقىلىق ھازىر بىمالال ئۇدۇل تېيىلالايدىغان، چۆرگىلەلەيدىغان، بىر پۇتۇمنى كۆتۈرۈپ تۇرالايدىغان بولدۇم، مەن كانكى تېيىلىشنى ياخشى كۆرۈپ قالدىم، بۇنىڭدىن كېيىن ئىزچىل داۋاملاشتۇرىمەن.
</S>
<S ID=5275>
    ئۈرۈمچى ناھىيەلىك شۇيشىگۇ ئوتتۇرا مەكتىپىنىڭ مۇدىرى چىن جياجۈن تونۇشتۇرۇپ مۇنداق دېدى: مەكتىپىمىزنىڭ تېز مۇز تېيىلىش دەرسلىكىنى تەسىس قىلغىنىغا 20 نەچچە يىل بولدى، تېز مۇز تېيىلىش 4 – يىللىقتىن 9 – يىللىققىچە بولغان ئوقۇغۇچىلارنىڭ زورۇر دەرسلىكى، مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ ئۆتكۈزۈلۈشى مەكتىپىمىزنىڭ قار – مۇز تەنھەرىكىتى دەرسلىكى ئۈچۈن ناھايىتى ياخشى تەرەققىيات پۇرسىتى بولۇپلا قالماستىن، يەنە بالىلارنىڭ قار – مۇز تەنھەرىكىتىگە بولغان قىزغىنلىقىنى قوزغايدۇ.
</S>
<S ID=5276>
‏    
</S>
</TEXT>
/BODY
/DOC