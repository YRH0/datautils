<DOC>
<DOCID>TIANSHAN.502202</DOCID>
<HEADER>
<CLASS>ئۈرۈمچى</CLASS>
<DATE>2016-02-26 11:51:42</DATE>
</HEADER>
<BODY>
<HEADLINE>
<S ID=16085>
ئۈرۈمچى يۇقىرى، يېڭى تېخنىكىلىق كەسىپلەر تەرەققىيات رايونى (يېڭىشەھەر رايونى) ئاپتونوم رايون بويىچە مالىيە كىرىمى 10مىليارد يۈەندىن ئاشقان تۇنجى رايون بولۇپ قالدى
</S>
</HEADLINE>
<TEXT>
<S ID=16086>
   رەنا ئوبۇلنىڭ ئۈرۈمچى شەھەرلىك يۇقىرى، يېڭى تېخنىكىلىق كەسىپلەر تەرەققىيات رايونى(يېڭىشەھەر رايونى)دىن ئىگىلىشىچە، 2015 – يىلى يۇقىرى، يېڭى تېخنىكىلىق كەسىپلەر تەرەققىيات رايونى(يېڭىشەھەر رايونى)نىڭ يەرلىك مالىيە كىرىمى 10 مىليارد 62 مىليون يۈەنگە، ئىشلەپچىقىرىش ئومۇمىي قىممىتى 95 مىليارد 100 مىليون يۈەنگە يېتىپ، ئاپتونوم رايون بويىچە مالىيە كىرىمى 10 مىليارد يۈەندىن ئاشقان، ئىشلەپچىقىرىش ئومۇمىي قىممىتى 100 مىليارد يۈەنگە يېقىنلاشقان تۇنجى رايون بولۇپ قالغان.
</S>
<S ID=16087>
ھازىر، يۇقىرى، يېڭى تېخنىكىلىق كەسىپلەر تەرەققىيات رايونى(يېڭىشەھەر رايونى) نىڭ مالىيە كىرىمى ئۈرۈمچى شەھىرىدىكى يەتتە رايون، بىر ناھىيە ئىچىدە ئالدىنقى قاتاردا تۇرىدىكەن.
</S>
<S ID=16088>
    ئۈرۈمچى يۇقىرى، يېڭى تېخنىكىلىق كەسىپلەر تەرەققىيات رايونى(يېڭىشەھەر رايونى)نىڭ بۇنىڭدىن كېيىنكى بەش يىللىق ئىقتىسادىي ۋە ئىجتىمائىي تەرەققىيات ئاساسلىق نىشانى تۆۋەندىكىلەردىن ئىبارەت: ئىقتىسادىي تەرەققىياتنى ئوتتۇراھال، يۇقىرى سۈرئەتتە ئاشۇرۇش، رايوننىڭ ئىشلەپچىقىرىش ئومۇمىي قىممىتىنى يىلىغا %7.5تىن كۆپرەك ئاشۇرۇش، مۇقىم مۈلۈك سېلىنمىسىنى يىلىغا %12ئاشۇرۇش، ئىجتىمائىي ئىستېمال بۇيۇملىرىنىڭ پارچە سېتىلىش ئومۇمىي سوممىسىنى يىلىغا %10 ئاشۇرۇش، جامائەت مالىيە خامچوت كىرىمىنى يىلىغا %7ئاشۇرۇش.
</S>
<S ID=16089>
    ئىگىلىنىشىچە، ‹‹12 – بەش يىل››دا، ئۈرۈمچى يۇقىرى، يېڭى تېخنىكىلىق كەسىپلەر تەرەققىيات رايونى(يېڭىشەھەر رايونى)نىڭ سودىگەر ۋە مەبلەغ جەلپ قىلىش سوممىسى ھەر يىلى 10 مىليارد يۈەنلىك سۈرئەت بىلەن ئاشقان.
</S>
<S ID=16090>
2015 – يىلى سودىگەر ۋە مەبلەغ جەلپ قىلىش سوممىسى 65 مىليارد يۈەنگە يەتكەن.
</S>
<S ID=16091>
كەسىپنى يېتەكلەشكە ماس كېلىدىغان 100 مىليون يۈەندىن يۇقىرى تۈرلەر 236 گە، رايون سىرتىدىن ئەمەلىيلەشكەن مەبلەغ 77 مىليارد 360 مىليون يۈەنگە يەتكەن.
</S>
<S ID=16092>
‏    
</S>
</TEXT>
/BODY
/DOC