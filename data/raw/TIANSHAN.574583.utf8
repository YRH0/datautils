<DOC>
<DOCID>TIANSHAN.574583</DOCID>
<HEADER>
<CLASS>شىنجاڭ</CLASS>
<DATE>2016-12-26 10:59:37</DATE>
</HEADER>
<BODY>
<HEADLINE>
<S ID=67658>
ئاپتونوم رايونلۇق ئەدەبىيات–سەنئەتچىلەر بىرلەشمىسى قارىمىقىدىكى ئون كەسپىي جەمئىيەتنىڭ قۇرۇلتىيى ئاياغلاشتى
</S>
</HEADLINE>
<TEXT>
<S ID=67659>
 مۇيەسسەر ئاباھامىت خەۋەر قىلىدۇ: 12 – ئاينىڭ 13 – كۈنى ئۈرۈمچىدە باشلانغان ئاپتونوم رايونلۇق ئەدەبىيات – سەنئەتچىلەر بىرلەشمىسى قارىمىقىدىكى ئون كەسپىي جەمئىيەتنىڭ ئۈچ تۈركۈم بويىچە ئېچىلغان قۇرۇلتىيى 12 – ئاينىڭ 19 – كۈنى ئاياغلاشتى.
</S>
<S ID=67660>
ئۈچ تۈركۈم قۇرۇلتاينىڭ ئېچىلىش مۇراسىمىغا ئاپتونوم رايونلۇق پارتكوم دائىمىي كومىتېتىنىڭ ئەزاسى، ئاپتونوم رايونلۇق پارتكوم تەشۋىقات بۆلۈمىنىڭ باشلىقى تيەن ۋېن قاتناشتى ۋە سۆز قىلدى.
</S>
<S ID=67661>
 قۇرۇلتايدا ھەر قايسى جەمئىيەتلەر ئۆتكەن ئون يىللىق خىزمەت نەتىجىلىرىنى يەكۈنلەپ، بۇنىڭدىن كېيىنكى بىر مەزگىللىك خىزمەت ۋەزىپىلىرىنى ئورۇنلاشتۇردى ھەمدە يېڭى نۆۋەتلىك مۇدىرىيەت ئەزالىرى ۋە رەئىسلەرنى سايلاپ چىقتى.
</S>
<S ID=67662>
 قۇرۇلتايدا باش شۇجى شى جىنپىڭنىڭ جۇڭگو ئەدەبىيات – سەنئەتچىلەر بىرلەشمىسىنىڭ مەملىكەتلىك 10 – قۇرۇلتىيىدا قىلغان مۇھىم سۆزىنىڭ روھى ئۆگىنىلدى ۋە ئىزچىللاشتۇرۇلدى.
</S>
<S ID=67663>
ۋەكىللەر شىنجاڭنىڭ ئالاھىدىلىكىنى چىقىش قىلىپ، دەۋر روھى ئەكس ئەتتۈرۈلگەن، خەلقنىڭ كۈرەش مۇساپىسى نامايان قىلىنغان مۇنەۋۋەر ئەسەرلەرنى ۋۇجۇدقا چىقىرىپ، ئاپتونوم رايونىمىزنىڭ ئەدەبىيات – سەنئەت ئىشلىرىنىڭ ساغلام تەرەققىياتىنى ئىلگىرى سۈرۈپ، باش شۇجى شى جىنپىڭنىڭ ئەدەبىيات – سەنئەتچىلەردىن كۈتكەن ئۈمىدىنى ئاقلايدىغانلىقىنى بىلدۈرۈشتى.
</S>
</TEXT>
/BODY
/DOC