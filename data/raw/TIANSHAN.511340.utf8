<DOC>
<DOCID>TIANSHAN.511340</DOCID>
<HEADER>
<CLASS>شىنجاڭ</CLASS>
<DATE>2016-03-21 10:58:59</DATE>
</HEADER>
<BODY>
<HEADLINE>
<S ID=20905>
شىنخۇا ئاگېنتلىقىنىڭ ئۇيغۇرچە خەۋەر ئابۇنىچىلىرى مەخسۇس ئىشلىتىدىغان ئەقلىي ئىقتىدارلىق يانتېلېفون خوتەندىكى ئاساسىي قاتلامغا تارقىتىلدى
</S>
</HEADLINE>
<TEXT>
<S ID=20906>
    خۇ دۈيخۇڭ خەۋەر قىلىدۇ: شىنخۇا ئاگېنتلىقىنىڭ ئۇيغۇرچە خەۋەر ئابۇنىچىلىرى مەخسۇس ئىشلىتىدىغان ئەقلىي ئىقتىدارلىق يان تېلېفوننى تارقىتىش مۇراسىمى 16 – مارت قاراقاش ناھىيەسىدە ئۆتكۈزۈلدى.
</S>
<S ID=20907>
   خوتەن ۋىلايىتى بۇ قېتىمقى ‹‹شىنخۇا ئاگېنتلىقىنىڭ ئۇيغۇرچە خەۋەر ئابۇنىچىلىرى›› مەخسۇس ئىشلىتىدىغان ئەقلىي ئىقتىدارلىق يان تېلېفوننى تارقىتىش خىزمىتىگە يۈكسەك ئەھمىيەت بېرىپ، شىنخۇا ئاگېنتلىقىنىڭ شىنجاڭ شۆبىسى بىلەن بىرلىشىپ، خوتەن ۋىلايىتىدىكى ھەر دەرىجىلىك بىرلىك سەپ ۋە مىللەت – دىن ئىشلىرى كادىرلىرى، يېزا – بازار، كوچا ئىش بېجىرىش باشقارمىلىرىنىڭ تەشۋىقات خادىملىرى، مەدەنىيەت پونكىتلىرىنىڭ باشلىقلىرى، يېزا، كەنتلەردىكى ئوتتۇرا، باشلانغۇچ مەكتەپلەرنىڭ مۇدىرلىرى، كەنت (مەھەللە) پارتىيە ياچېيكىلىرىنىڭ شۇجىلىرى ۋە دىنىي زاتلارغا مەخسۇس ئىشلىتىلىدىغان ئەقلىي ئىقتىدارلىق يان تېلېفوندىن 8000 نى تارقىتىپ بەردى.
</S>
<S ID=20908>
يان تېلېفون تارقىتىپ بېرىلگەن ئابۇنىچىلارنى ئېتىبار مۇلازىمىتى بىلەن تەمىنلەش ئۈچۈن، 1 مىليون يۈەن ئاجرىتىپ، يان تېلېفون تارقىتىلغان ھەر بىر كىشىگە ئايدا ئون يۈەن ياردەم پۇلى (ئېقىم مىقدارى) بەردى. بىرلەشمە خەۋەرلىشىش شىركىتى بۇ قېتىم تارقىتىلغان يان تېلېفونلارنى سۆزلىشىش ھەققى ۋە ئېقىم مىقدارىغا %60 ئېتىبار مۇلازىمىتى بىلەن تەمىنلىدى.
</S>
<S ID=20909>
   شىنخۇا ئاگېنتلىقىنىڭ ئۇيغۇرچە خەۋەر لىنىيەسى 2014 – يىلى تەسىس قىلىنغان بولۇپ، ئۇ ئۇيغۇرلارنىڭ مول مەزمۇنلۇق ئاخبارات خەۋەرلىرى ۋە تۈرلۈك ئۇچۇرلارنى ۋاقتىدا كۆرۈش ۋە ئاڭلاش ئېھتىياجىنى قاندۇرۇپ، پارتىيەنىڭ ئاۋازى ۋە ئاساسىي قىممەت قارىشىنى تەشۋىق قىلىدىغان سۇپا.
</S>
<S ID=20910>
بۇ لىنىيەدە قانۇن – بەلگىلىمە، تېز خەۋەرلەر، قىزىق نۇقتا، تەنتەربىيە، يېزا ئىگىلىك پەن – تېخنىكىسى، ساغلاملىق توغرىسىدا مەسلىھەت، كۆڭۈل ئېچىش قاتارلىق ئون ئىستون تەسىس قىلىنىپ، سۈرەت، يېزىق، ئاۋاز قاتارلىق كۆپ خىل شەكىللەر ئارقىلىق ئابۇنىچىلارغا كۈندە 12 سائەت تارقىتىلىدۇ.
</S>
<S ID=20911>
ئۇنىڭ ۋاقىتچانلىقى كۈچلۈك، مەزمۇنى مول بولۇپ، ھازىر ئۇنىڭ ئابۇنىچىلىرى 800 مىڭدىن ئاشتى.
</S>
</TEXT>
/BODY
/DOC