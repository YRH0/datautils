<DOC>
<DOCID>TIANSHAN.570819</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-09 11:54:42</DATE>
</HEADER>
<BODY>
<HEADLINE>
<S ID=63996>
قەشقەر ۋىلايىتى ئەسلىھەلىك يېزائىگىلىكىنىڭ تەرەققىياتىنى تېزلەتتى
</S>
</HEADLINE>
<TEXT>
<S ID=63997>
   ئەنۋەرجان مەتنىياز خەۋەر قىلىدۇ: قەشقەر ۋىلايىتى 2015 – يىلىدىن بۇيان دېھقانلارنى مەبلەغ، سىياسەت، تېخنىكا جەھەتتىن قوللاش سالمىقىنى ئاشۇرۇپ، ئەسلىھەلىك يېزا ئىگىلىكى بويىچە تۈر ئىلتىماس قىلىش، ھەمكارلىشىش، مەبلەغ جەلپ قىلىش جەھەتلەردە ئۈنۈملۈك خىزمەتلەرنى ئىشلىگەنلىكتىن، ئەسلىھەلىك يېزا ئىگىلىكى بىلەن شۇغۇللىنىدىغان دېھقانلارنىڭ سانى ئۈزلۈكسىز ئېشىپ، ئەسلىھەلىك يېزا ئىگىلىكىنىڭ تەرەققىياتى كۈچلۈك ئىلگىرى سۈرۈلدى.
</S>
<S ID=63998>
    ھەر دەرىجىلىك دېھقانچىلىق تارماقلىرى ۋە ئالاقىدار ئورۇنلار ئەسلىھەلىك يېزا ئىگىلىكىنى تەرەققىي قىلدۇرۇشتا تارقاق ئىشلەپچىقىرىشنى مەركەزلىك ئىشلەپچىقىرىشقا ئۆزگەرتىپ، تۆت پەسىلنىڭ ھەممىسىدە بازاردا يېڭى كۆكتات بولۇشىغا كاپالەتلىك قىلدى.
</S>
<S ID=63999>
ئەسلىھەلىك يېزا ئىگىلىكى، نامراتلارنى يۆلەش – ئېچىش، يېزا ئىگىلىكىنى ئۇنىۋېرسال تەرەققىي قىلدۇرۇش قاتارلىق يېزا ئىگىلىكىگە چېتىشلىق تۈر مەبلەغلىرىنى مەركەزلەشتۈرۈپ، ‹‹ھۆكۈمەت بىر قىسمىنى تولۇقلاش، بانكا بىر قىسمىنى قەرز بېرىش، دېھقانلار بىر قىسمىنى چىقىرىش›› شەكلى بىلەن ئەسلىھەلىك يېزا ئىگىلىكىگە كۆپ تەرەپلىمە مەبلەغ سېلىپ، ھەر مو پارنىكقا 3000 يۈەندىن 5000 يۈەنگىچە تولۇقلىما بەردى ھەم يېڭىدىن پارنىك ياسىغانلارغا قەرز پۇل ھەل قىلىپ بەردى.
</S>
<S ID=64000>
ئۇنىڭدىن باشقا يەنە ئىلمىي پىلانلاش، مۇۋاپىق ئورۇنلاشتۇرۇش ئارقىلىق ‹‹بىر يېزىدا بىر كەسىپ بولۇش، بىر كەنتتە بىر تۈر بولۇش›› پىرىنسىپى بويىچە كەسىپلەشتۈرۈپ ۋە كۆلەملەشتۈرۈپ، كۆلىمى 100 مو كېلىدىغان ئەسلىھەلىك يېزا ئىگىلىك بازىسىنى 200دىن كۆپرەككە يەتكۈزدى ھەم % 95 پارنىك بازىسىدا كۈز ۋە قىشتىمۇ كۆكتات ئۆستۈرۈشكە كاپالەتلىك قىلدى.
</S>
<S ID=64001>
    قەشقەر ۋىلايەتلىك ۋە ھەرقايسى ناھىيە، شەھەرلىك دېھقانچىلىق تارماقلىرى ئىلگىرى – كېيىن ئىچكىرى ئۆلكىلەردىكى 100دىن ئارتۇق تېخنىكنى دېھقانلارنىڭ ئەسلىھەلىك يېزا ئىگىلىكى بىلەن شۇغۇللىنىشىغا نەق مەيداندا يېتەكچىلىك قىلىشقا تەكلىپ قىلدى، ھەرقايسى ناھىيە(شەھەر)لەردىن 1000دىن كۆپرەك تېخنىكنى ئىچكىرى ئۆلكىلەردىكى پارنىك تېرىقچىلىقى تەرەققىي قىلغان جايلارغا ئەسلىھەلىك يېزا ئىگىلىكى بويىچە تەربىيەلىنىشكە ئەۋەتتى.
</S>
<S ID=64002>
50 مىڭ دېھقان (قېتىم)نى تەشكىللىك تەربىيەلەپ، دېھقانلارنىڭ ئەسلىھەلىك يېزا ئىگىلىكى بىلەن شۇغۇللىنىش سەۋىيەسىنى ئۆستۈردى.
</S>
<S ID=64003>
100 يېزا – بازاردا يېزا ئىگىلىك ئۇچۇر پونكىتى قۇرۇپ، كۆكتاتچىلارنىڭ بازار ئەھۋالىنى ئىگىلىشىگە قولايلىق يارىتىپ بەردى.
</S>
<S ID=64004>
ئومۇمىي كۆلىمى 5000 مودىن ئاشىدىغان كۆكتات ئېكسپورت بازىسىدىن 40 نى قۇردى.
</S>
<S ID=64005>
    ھازىر ۋىلايەت بويىچە ئەسلىھەلىك يېزا ئىگىلىكى بىلەن شۇغۇللىنىدىغان دېھقان 250 مىڭدىن كۆپرەككە، ئۆلچەملىك پارنىك 38 مىڭ 800گە يېتىپ، ئەسلىھەلىك يېزا ئىگىلىكىنىڭ كۆلىمى 100 مىڭ مودىن ئېشىپ، ئەسلىھەلىك يېزا ئىگىلىكى دېھقانلارنىڭ كىرىمىنى ئاشۇرۇشتىكى تۈۋرۈك كەسىپكە ئايلاندى.
</S>
<S ID=64006>
‏    
</S>
</TEXT>
/BODY
/DOC