<DOC>
<DOCID>TIANSHAN.536659</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-25 13:08:48</DATE>
</HEADER>
<BODY>
<HEADLINE>
<S ID=34664>
6 مىليون 540 مىڭ يۈەن قەرز پۇل نامراتلارنىڭ ئۇسسسۇزلۇقىنى قاندۇردى
</S>
</HEADLINE>
<TEXT>
<S ID=34665>
     ئىختىيارىي مۇخبىرىمىز مۇھەممەد تۇراپ خەۋىرى: 18-ئىيۇل توقسۇ ناھىيە ئىچئېرىق يېزا ئويمەھەللە كەنتىدىكى ياقۇپ ھەسەن يېزا ئامانەت قەرز كوپىراتىپىدىن ئۆسۈمىنى ناھىيە مالىيەسى تولۇقلاپ بېرىدىغان رەنىسىز ۋە كېپىلسىز 10 مىڭ يۈەن قەز پۇل ئېلىپ ناھايىتى خۇشال بولدى.
</S>
<S ID=34666>
    ئۇزۇن يىللاردىن بۇيان باي ئائىلىلەر قاتارىدىن ئورۇن ئالغان ياقۇپ ھەسەن تۇرمۇشىنى خاتىرجەم ئۆتكۈزۈپ كېلىۋاتقان ئىدى، بىراق تۆت يىل ئىلگىرى بەل ئومۇرتقىسى پولتىيىپ چىقىش كېسىلىگە گىرىپتار بولۇپ، ئاقسۇ ۋىلايەتلىك ۋە ئاپتونوم رايونلۇق خەلق دوختۇرخانىلىرىدا داۋالىنىپ، نۇرغۇن ئىقتىسادىدىن ئايرىلغاننىڭ ئۈستىگە بىرمۇنچە قەرزگە بوغۇلۇپ قالدى. بانكىدىن قەرز پۇل ئېلىپ باقمىچىلىق قىلىشنى ئويلىغان بولسىمۇ، كېپىل بولىدىغان ئادەم چىقمىغانلىقى ۋە رەنىگە قويىدىغان مال-مۈلكى بولمىغانلىقى ئۈچۈن بانكىدىن قەرز پۇل ئالالمىدى.
</S>
<S ID=34667>
بۇ يىل ھۆكۈمەتنىڭ نامراتلارغا ئۆسۈمىنى ناھىيە مالىيەسى تولۇقلاپ بېرىدىغان رەنىسىز ۋە كېپىلسىز قەرز پۇل بېرىش سىياسىتىنى يولغا قويغانلىقىنى ئاڭلاپ، يېزا ئامانەت قەرز كوپىراتىپىغا بېرىپ قەرز پۇل ئالدى.
</S>
<S ID=34668>
    ئۇقۇشىمچە، بۇ يىل توقسۇ ناھىيەلىك يېزا ئامانەت-قەرز ھەمكارلىق بىرلەشمە كوپىراتىپى ئۆسۈمىنى ناھىيە مالىيەسى تولۇقلاپ بېرىدىغان رەنىسىز ۋە كېپىلسىز نامراتلارنى يۆلەش قەز پۇل كەسپىنى يولغا قويۇپ، ھەر بىر ئائىلىگە 10 مىڭ يۈەن قەرز پۇل بېرىشنى ئۆلچەم قىلغان، ھەمدە 5-ئاينىڭ باشلىرىدىن 18-ئىيۇلغىچە نامرات ئائىلىلەرگە 6 مىليون 540 مىڭ يۈەن قەرز پۇلى تارقاتقان.
</S>
<S ID=34669>
ئىچئېرىق يېزىلىق ئامانەت قەرز كوپىراتىپىنىڭ مۇئامىلدارلار دىرېكتورى ئادىل ھىمىت مۇنداق دېدى: بىز نامراتلارغا بېرىلىدىغان قەرز پۇل رەسمىيەتلىرىنى ئاددىيلاشتۇرۇپ، نامراتلار قەرز پۇل ئالغىلى قاچان كەلسە شۇ ھامان بېجىرىپ بەردۇق، ھازىرغىچە 1 مىليون 540 مىڭ يۈەن يۈەن قەرز پۇل تارقاتتۇق.
</S>
</TEXT>
/BODY
/DOC