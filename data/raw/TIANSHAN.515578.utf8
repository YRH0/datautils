<DOC>
<DOCID>TIANSHAN.515578</DOCID>
<HEADER>
<CLASS>مەملىكەت</CLASS>
<DATE>2016-04-08 09:47:29</DATE>
</HEADER>
<BODY>
<HEADLINE>
<S ID=24015>
14-نۆۋەتلىك جۇڭگو خەلقئارا يادرو سانائىتى كۆرگەزمىسى ھەمدە 20-نۆۋەتلىك تىنچ ئوكياندىكى رايونلارنىڭ يادرو ئېنېرگىيە يىغىنى بېيجىڭدا ئېچىلدى
</S>
</HEADLINE>
<TEXT>
<S ID=24016>
   6-ئاپرېل 14-نۆۋەتلىك جۇڭگو خەلقئارا يادرو سانائىتى كۆرگەزمىسى (قىسقارتىپ ‹‹يادرو سانائىتى كۆرگەزمىسى›› دېيىلىدۇ) ھەمدە 20-نۆۋەتلىك تىنچ ئوكياندىكى رايونلارنىڭ يادرو ئېنېرگىيە يىغىنى (قىسقارتىپ ‹‹PBNC يىغىنى›› دېيىلىدۇ) بېيجىڭ دۆلەتلىك يىغىن مەركىزىدە باشلاندى.
</S>
<S ID=24017>
‹‹يادرو ئېنېرگىيە پەن-تېخنىكىسىنى تەرەققىي قىلدۇرۇپ، گۈزەل يۇرت-ماكان قۇرايلى›› باش تېمىسىدىكى 14-نۆۋەتلىك جۇڭگو خەلقئارا يادرو سانائىتى كۆرگەزمىسى جۇڭگو، رۇسىيە، فىرانسىيە، ئامېرىكا، گېرمانىيە، ياپونىيە، كانادا، ئىسپانىيە، شىۋېتسىيە، ئاۋستىرىيە، كورېيە، چېختىن ئىبارەت 12 دۆلەتتىن كەلگەن 300 گە يېقىن سودىگەرنى ئۆزىگە جەلپ قىلغان بولۇپ، بۇ ئارقىلىق جۇڭگو بىلەن چەت ئەللەرنىڭ يادروغا چېتىشلىق كەسىپلەردىكى ھەمكارلىقى، يادرو پەن-تېخنىكىسى ئالماشتۇرۇشى قاتارلىق جەھەتلىرىگە ئەلا سۈپەتلىك سۇپا تەمىنلەندى.
</S>
<S ID=24018>
   ‹‹يادرو ئېنېرگىيەسىنى تىنچ ئوكياندىكى رايونلار ۋە دۇنيا تەرەققىياتىغا تۈرتكە قىلىش›› باش تېمىسىدىكى 20-نۆۋەتلىك تىنچ ئوكياندىكى رايونلارنىڭ يادرو ئېنېرگىيە يىغىنىغا 2 باش تېمىلىق دوكلات، 8 مەخسۇس تېمىلىق مۇنبەر ۋە 11 تېخنىكىلىق مەخسۇس تېما تەسىس قىلىنغان بولۇپ، بۇنىڭدا دۇنيادىكى ئاساسلىق يادرو ئېنېرگىيە ساھەسىدىكى مۇتەخەسسىسلەر يىغىلىپ، ‹‹دۇنيا يادرو ئېلېكتىر تېخنىكىسىدىكى يېڭى ئىلگىرىلەش››، ‹‹يادرو يېقىلغۇسىنى ئايلاندۇرۇش ۋە يادرو بىخەتەرلىكى››، ‹‹ئىلغار يادرو ئېنېرگىيە سىستېمىسىنىڭ يېڭى تەرەققىياتى›› قاتارلىق مەزمۇنلار ئۈستىدە چوڭقۇر پىكىر ئالماشتۇرىدۇ ۋە مۇزاكىرە ئېلىپ بارىدۇ.
</S>
<S ID=24019>
يادرو سانائىتى كۆرگەزمىسى ۋە PBNC يىغىنى 9-ئاپرېل ئاياغلىشىدۇ.
</S>
</TEXT>
/BODY
/DOC