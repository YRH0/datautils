<DOC>
<DOCID>TIANSHAN.498175</DOCID>
<HEADER>
<CLASS>ئۈرۈمچى</CLASS>
<DATE>2016-02-16 17:17:58</DATE>
</HEADER>
<BODY>
<HEADLINE>
<S ID=11552>
ئۈرۈمچى شەھىرى يۇقىرى، يېڭى تېخنىكا كەسپىي تەرەققىيات رايونى يېڭىلىق يارىتىش، ئىگىلىك تىكلەش تەرەققىياتىغا مەدەت بېرىشكە ئىشلىتىش ئۈچۈن، ئاز دېگەندىمۇ 200 مىليون يۈەن مەبلەغ سېلىشنى پىلانلىدى
</S>
</HEADLINE>
<TEXT>
<S ID=11553>
    ئىستانسىمىز خەۋىرى: بۇ يىل ئۈرۈمچى شەھىرى يۇقىرى، يېڭى تېخنىكا كەسپىي تەرەققىيات رايونى يېڭىلىق يارىتىش، ئىگىلىك تىكلەش تەرەققىياتىغا مەدەت بېرىشكە ئىشلىتىش ئۈچۈن، ئاز دېگەندىمۇ 200 مىليون يۈەن مەبلەغ سالىدۇ.
</S>
<S ID=11554>
شۇنىڭ بىلەن بىر ۋاقىتتا، «پەن تېخنىكا بىلەن پۇل- مۇئامىلە» ئۆزئارا بىرىككەن مۇلازىمەت سىستېمىسىنى بەرپا قىلىپ ۋە مۇكەممەللەشتۈرۈپ، ھۆكۈمەت، بانكا، كاپالەت قاتارلىق ئورۇنلار بىلەن ماسلىشىپ، يېڭىلىق يارىتىپ تەرەققىي قىلىشقا مەدەت بېرىپ، «يېڭىلىق يارىتىش، ئىگىلىك تىكلەش، خېرىدارلارنى يىتىلدۇرۇش، مەبلەغ سېلىش مۇھىتى يارىتىش» قاتارلىق «تۆت يارىتىش بىرلەشمە ھەرىكىتى» نى ئىلگىرى سۈرىدۇ؛ ئىختىساسلىقلارنى جەلپ قىلىش، ئىختىساسلىقلارنى ئېلىپ قىلىشتا ئېتىبار بېرىش سىياسەتلىرىنى ئەمەلىيلەشتۈرۈپ، 100 مىڭ كىۋادرات مېتىرلىق ئۆلچەملىك زاۋۇت ئۆيى سېلىپ، تۈرلۈك ئىختىساسلىقلارنىڭ يېڭىلىق يارىتىشى ۋە ئىگىلىك تىكلىشى شۇنداقلا ئوتتۇرا ۋە كىچىك تىپتىكى پەن- تېخنىكا كارخانىلىرىنىڭ تەرەققىياتىغا پائال شارائىت يارىتىپ بېرىدۇ.
</S>
<S ID=11555>
    ئۈرۈمچى شەھىرى يۇقىرى يېڭى تېخنىكا تەرەققىيات رايونى پەن- تېخنىكا سالمىقى يۇقىرى، بازار ئىستىقبالى بار، ئەمما ۋاقتىنچە قىيىنچىلىققا يولۇققان كارخانىلارغا قارىتا، كەسپىي جەھەتتە فوند تەسىس قىلىش، مالىيە ئۆسۈمگە تولۇقلىما بىرىش، كېپىللىك قەرز پۇلى بىلەن تەمىنلەش قاتارلىقلار ئۇسۇللار بىلەن، كارخانىلارنىڭ ئىشلەپچىقىرىش تەننەرخىنى تۆۋەنلىتىپ، تېخنىكىدا يېڭىلىق يارىتىش سەۋىيىسىنى يۇقىرى كۆتۈرىدۇ.
</S>
<S ID=11556>
    ئىگىلىنىشچە، يېقىنقى بەش يىلدا، ئۈرۈمچى شەھىرى يۇقىرى، يېڭى تېخنىكا كەسپىي تەرەققىيات رايونى پەن- تېخنىكا تەرەققىياتىغا 580 مىليون يۈەن مەبلەغ سېلىپ، مۇستەقىل يېڭىلىق يارىتىش ئىقتىدارىنى يەنىمۇ يۇقىرى كۆتۈرگەن.
</S>
<S ID=11557>
870 تۈر دۆلەت، ئاپتونوم رايون ۋە ئۈرۈمچى شەھىرى تەرىپىدىن تۈر قىلىپ تۇرغۇزۇلۇپ، 70 نەچچە تۈر دۆلەت ۋە ئاپتونوم رايوننىڭ پەن- تېخنىكا تەرەققىيات مۇكاپاتىغا ئېرىشكەن.
</S>
<S ID=11558>
بۇ، ئاپتونوم رايونىمىز ئېرىشكەن شۇ تۈردىكى مۇكاپاتنىڭ %20.5 نى ئىگىلىگەن. ئۈرۈمچى شەھىرى يۇقىرى، يېڭى تېخنىكا كەسپىي تەرەققىيات رايونىغا 130 يۇقىرى، يېڭى تېخنىكا كارخانىسى ماكانلاشقان بولۇپ، ئىشلەپچىقىرىش، ئوقۇتۇش، تەتقىقاتنى بىرلىكتە ئېلىپ بېرىش بويىچە ئۈلگە كۆرسىتىش بازىسىدىن 40 ئى تەسىس قىلىنىپ، 200 نەچچە ئىشلەپچىقىرىش، ئوقۇتۇش، تەتقىقات تۈرى ئىلگىرى سۈرۈلگەن.
</S>
</TEXT>
/BODY
/DOC