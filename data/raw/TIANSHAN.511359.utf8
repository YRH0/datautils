<DOC>
<DOCID>TIANSHAN.511359</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-21 11:18:09</DATE>
</HEADER>
<BODY>
<HEADLINE>
<S ID=20934>
بايىنغولىن موڭغۇل ئاپتونوم ئوبلاستىدا ‹‹باھار يامغۇرى ھەرىكىتى››دە 3000 ياش ئىشقا ئورۇنلاشتى
</S>
</HEADLINE>
<TEXT>
<S ID=20935>
   شيا چىڭ خەۋەر قىلىدۇ: 3 – ئاينىڭ ئوتتۇرىلىرى ئىدى، كورلا توقۇمىچىلىق، كىيىم – كېچەك شەھەرچىسى جىنفۇ ئالاھىدە توقۇمىچىلىق چەكلىك شىركىتىنىڭ يىپ ئېگىرىش سېخىدىكى ماشىنىلارنىڭ ئاۋازىدىن ئىشچىلارنىڭ ئالدىراش ئىشلەۋاتقانلىقىنى بىلگىلى بولاتتى.
</S>
<S ID=20936>
25 ياشلىق ئارزۇگۈل غوپۇر ئېگىرىش ماشىنىسىنىڭ ئالدىدا مېڭىپ يۈرۈپ چېۋەرلىك بىلەن مەشغۇلات قىلىۋاتاتتى.
</S>
<S ID=20937>
ئۇ خۇشال ھالدا مۇنداق دېدى: نەچچە ئاي ئىلگىرىلا كەسىپتىن ھېچنېمىنى بىلمەيتتىم، سىستېمىلىق تەربىيەلەشكە قاتنىشىپ، لاياقەتلىك توقۇمىچىلىق ئىشچىسى بولدۇم، ھازىر ئايدا مۇقىم مائاشىم بار، شەھەردىكى يېڭى تۇرمۇشۇم باشلاندى.
</S>
<S ID=20938>
   ئارزۇگۈل بايىنغولىن موڭغۇل ئاپتونوم ئوبلاستىنىڭ ‹‹باھار ھەرىكىتى›› پىلانىدا كارخانىغا ئىشقا ئورۇنلاشقان ‹‹يېزىلاردىكى تولۇقسىز ۋە تولۇق ئوتتۇرا مەكتەپنى پۈتكۈزۈپ ئۆرلەپ ئۇقۇيالمىغان ئوقۇغۇچىلار››نىڭ تىپىك ۋەكىلى.
</S>
<S ID=20939>
بايىنغولىن موڭغۇل ئاپتونوم ئوبلاستى 2015 – يىلى 3 – ئايدا ئاپتونوم رايون بويىچە باشلامچى بولۇپ ‹‹يېزىلاردىكى ياشلارنىڭ ئىشقا ئورۇنلىشىشىغا تۈرتكە بولۇش، ئىجتىمائىي مۇقىملىقنىڭ ئاساسىنى پۇختىلاش›› نىشانىنى يولغا قويۇپ، ‹‹يېزىلاردىكى تولۇقسىز، تولۇق ئوتتۇرا مەكتەپنى پۈتكۈزۈپ ئۆرلەپ ئوقۇيالمىغان ئوقۇغۇچىلار››نىڭ ئىشقا ئورۇنلىشىشىغا تۈرتكە بولىدىغان ‹‹باھار يامغۇرى ھەرىكىتى››گە ئومۇميۈزلۈك ياردەم بەردى.
</S>
<S ID=20940>
بۇ ھەرىكەت ‹‹يېزىلاردىكى تولۇقسىز، تولۇق ئوتتۇرا مەكتەپنى پۈتكۈزۈپ، ئۆرلەپ ئوقۇيالمىغان ئوقۇغۇچىلار››نى ئىشقا ئورۇنلاشتۇرۇش مەسىلىسىنى ھەل قىلىشتىكى مۇھىم تەدبىر بولۇپ، ئەينى يىلى يېزىلاردىكى تولۇقسىز، تولۇق ئوتتۇرا مەكتەپنى پۈتكۈزۈپ ئۆرلەپ ئوقۇيالمىغانلاردىن 2730 ى تەربىيەلىنىپ، كارخانىلار بىلەن ئەمگەك توختامى ئىمزالاپ مۇقىم ئىشقا ئورۇنلاشتى.
</S>
<S ID=20941>
   ‹‹تولۇقسىز ۋە تولۇق ئوتتۇرا مەكتەپنى پۈتكۈزۈپ ئۆرلەپ ئوقۇيالمىغان ئوقۇغۇچىلار››نىڭ ئىشقا ئورۇنلىشىش مەسىلىسىنى ھەل قىلىش يېزىلاردىكى ئەڭ مۇھىم ئىش ھېسابلىنىدۇ.
</S>
<S ID=20942>
بۇلارنىڭ ئىشقا ئورۇنلىشىش ئارزۇسى ۋە تەلىپى كۈچلۈك بولسىمۇ، ئەمما مەدەنىيەت سەۋىيەسى تۆۋەن، ئىشقا ئورۇنلىشىش جەھەتتە مۇتەئەسسىپ، ئىشقا ئورۇنلىشىشتا ماھارىتى كەمچىل بولغانلىقى، ئىشقا ئورۇنلىشىش ئۇچۇر يوللىرى راۋان بولماسلىقى، ئۇنىڭ ئۈستىگە ئايرىم ئادەم ئىشلەتكۈچى ئورۇنلارنىڭ پاسسىپ بولۇشى قاتارلىق سەۋەبلەر تۈپەيلىدىن، بازار ئارقىلىق مۇستەقىل ئىشقا ئورۇنلىشىدىغانلار ناھايىتى ئاز بولۇپ، ئىشقا ئورۇنلىشىش ئىنتايىن تەس ئىدى.
</S>
<S ID=20943>
   بايىنغولىن موڭغۇل ئاپتونوم ئوبلاستلىق ئادەم كۈچى بايلىقى ۋە ئىجتىمائىي كاپالەت ئىدارىسى ئىشقا ئورۇنلىشىشنى ئىلگىرى سۈرۈش بۆلۈمىنىڭ باشلىقى چىن جيەن مۇنداق دېدى: بۇ يىل بىز ‹‹باھار يامغۇرى ھەرىكىتى››نى يولغا قويۇش ئەندىزىسىنى داۋاملىق كېڭەيتىپ ۋە مۇكەممەللەشتۈرۈپ، تەسىر دائىرىسى ۋە قاپلىنىش كۆلىمىنى كېڭەيتىپ، ئادەم كۈچى بايلىقىنى ئېچىش، ئۇدۇللاش، ماسلاشتۇرۇش ۋە مۇلازىمەت سالمىقىنى زورايتىپ، يېزىلاردىكى ‹‹تولۇقسىز ۋە تولۇق ئوتتۇرا مەكتەپنى پۈتكۈزۈپ ئۆرلەپ ئوقۇيالمىغان ئوقۇغۇچىلار›› ۋە ئىشقا ئورۇنلاشمىغان ياشلارنىڭ ئالاھىدىلىكىگە ماس كېلىدىغان ئىش ئورۇنلىرىنى تېپىپ، جانلىق، كۆپ خىل ئۇسۇللارنى قوللىنىپ، تەربىيەلەشنى چىڭ تۇتۇپ، ئەڭ ئاخىرىدا مەركەزلىك، ئۆلچەملىك، مۇقىم ئىشقا ئورۇنلاشتۇرۇش نىشانىنى ئەمەلگە ئاشۇرۇپ، ‹‹باھار يامغۇرى ھەرىكىتى››نى ئىشقا ئورۇنلاشتۇرۇپ مۇقىملىقنى ئىلگىرى سۈرۈشتىكى يېڭى ماركا قىلىپ چىقىمىز، بۇ يىل تەخمىنەن 3000 ياشنى ئىشقا ئورۇنلاشتۇرۇپ، ئىككى يىلدا پۈتۈن ئاپتونوم ئوبلاستتىكى ‹‹تولۇقسىز ۋە تولۇق ئوتتۇرا مەكتەپنى پۈتكۈزۈپ ئۆرلەپ ئوقۇيالمىغان ئوقۇغۇچىلار››نىڭ ئىشقا ئورۇنلىشىش مەسىلىسىسىنى ھەل قىلىمىز.
</S>
<S ID=20944>
   ئىستاتىستىكا قىلىنىشىچە، بايىنغولىن موڭغۇل ئاپتونوم ئوبلاستىدا ‹‹تولۇقسىز ۋە تولۇق ئوتتۇرا مەكتەپنى پۈتكۈزۈپ ئۆرلەپ ئوقۇيالمىغان ئوقۇغۇچىلار›› 5000 دىن ئاشىدىكەن.
</S>
<S ID=20945>
بايىنغولىن موڭغۇل ئاپتونوم ئوبلاستى ھۆكۈمەت يېتەكلەپ، سۇپا قۇرۇپ، بىر تۇتاش تەشكىللەپ، مەركەزلىك تەربىيەلەپ، ئىشقا ئورۇنلىشىشقا كاپالەتلىك قىلىدىغان ‹‹باھار يامغۇرى ھەرىكىتى›› نى يولغا قويۇپ، ‹‹تولۇقسىز ۋە تولۇق ئوتتۇرا مەكتەپنى پۈتكۈزۈپ ئۆرلەپ ئوقۇيالمىغان ئوقۇغۇچىلار››نىڭ ئىشقا ئورۇنلىشىش ئىشەنچىسىنى ئاشۇرۇپ، ئۇلارنى نامراتلىقتىن قۇتۇلدۇرۇپ، بېيىشقا يېتەكلەيدىكەن.
</S>
<S ID=20946>
‏
</S>
</TEXT>
/BODY
/DOC