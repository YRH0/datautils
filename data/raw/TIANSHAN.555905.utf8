<DOC>
<DOCID>TIANSHAN.555905</DOCID>
<HEADER>
<CLASS>ئۈرۈمچى</CLASS>
<DATE>2016-10-12 15:44:30</DATE>
</HEADER>
<BODY>
<HEADLINE>
<S ID=53064>
12-ئۆكتەبىر سائەت 22:00دىن باشلاپ ئۈرۈمچىدىكى بىر قىسىم يول بۆلەكلىرىدە ئىككى كۈن سۇ توختايدۇ
</S>
</HEADLINE>
<TEXT>
<S ID=53065>
   شىنجاڭ تورى خەۋىرى: مۇخبىرنىڭ 11-ئۆكتەبىر ئۈرۈمچى سۇ ئىشلىرى گۇرۇھىدىن ئىگىلىشىچە، رېلىسلىق قاتناش 1-لىنيەسى ئاققۇۋۇق بېكىتى قۇرۇلۇشىغا ماسلىشىش ئۈچۈن، ئەتراپتىكى سۇ تۇرۇبلىرىغا قارىتا يۆتكەش قۇرۇلۇشى ئېلىپ بېرىلىدىكەن.
</S>
<S ID=53066>
شۇ سەۋەبلىك 12-ئۆكتەبىر سائەت 22:00 دىن باشلاپ بىر قىسىم يول بۆلەكلىرىدە سۇ توختايدىكەن.
</S>
<S ID=53067>
   ئىگىلىنىشىچە، بۇ قېتىم خەلق يولىدىكى دىيامېتىرى 700 مىللىمېتىر كېلىدىغان سۇ تۇرۇبىسىنى ئۆزگەرتىپ يۆتكەش قۇرۇلۇشى ئېلىپ بېرىلىدىغان بولۇپ، سۇ ئىشلىرى گۇرۇھى 12-ئۆكتەبىر سائەت 22:00 دىن 14-ئۆكتەبىر سائەت 10:00 غىچە سۇ تۇرۇبىلىرىنى تۇتاشتۇرۇش مەشغۇلاتى ئېلىپ بارىدىكەن.
</S>
<S ID=53068>
 قارلىغاچلىق يولى، غالبىيەت يولى، جەنۇبىي ئازادلىق يولى، شىمالىي ئازادلىق يولى، جەنۇبىي شىنخۇا يولى، ئالتۇن كۈمۈش يولى، 17 تۈتۈن، باھار يولى، دۆلەت قۇرۇش يولى، شەرق شامىلى يولى، گۇاڭخۇا يولى، جەنۇبىي تىنچلىق يولى، شىمالىي تىنچلىق يولى، خەلق يولى، جۇڭشەن يولى، ساغلاملىق يولى قاتارلىق يوللاردا سۇ توختايدىكەن.
</S>
<S ID=53069>
بەش يۇلتۇز يولى ياقىسىدىكى ئائىلىلەردە سۇ بېسىمى تۆۋەنلەيدىكەن.
</S>
<S ID=53070>
شۇنىڭ بىلەن بىر ۋاقىتتا، يۇقىرى، يېڭى تېخنىكا رايونى (يېڭى شەھەر رايونى) شىمالىي رايونىدا دىيامېتىرى 500 مىللىمېتىر كېلىدىغان سۇ تۇرۇبىسنى تۇتاشتۇرۇش مەشغۇلاتى ئېلىپ بېرىلىدىغان بولۇپ، 12-ئۆكتەبىر سائەت 22:00 دىن 13-ئۆكتەبىر سائەت 10:00 غىچە نۇرلۇق يولى (شەھەر شىمالىدىكى ئاساسلىق غول يول) ۋە بېيجىڭ يولى ياقىسىدىكى ئائىلىلەردە سۇ توختايدىكەن.
</S>
</TEXT>
/BODY
/DOC