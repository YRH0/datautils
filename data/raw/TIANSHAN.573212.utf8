<DOC>
<DOCID>TIANSHAN.573212</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-20 11:47:39</DATE>
</HEADER>
<BODY>
<HEADLINE>
<S ID=66374>
دۆلەتنىڭ يېزا ئىگىلىكىنى ئۇنىۋېرسال ئېچىش تۈرى نىلقا دېھقانلىرىنىڭ كىرىمىنى ئاشۇرۇشقا ‹‹پىشاڭ›› بولدى
</S>
</HEADLINE>
<TEXT>
<S ID=66375>
 نەبىجان ئەخمەت خەۋەر قىلىدۇ: نىلقا ناھىيەسىدىكى دېھقانلار يېقىنقى يىللاردىن بۇيان دۆلەتنىڭ يېزا ئىگىلىكىنى ئۇنىۋېرسال ئېچىش تۈر قۇرۇلۇشىدىن ئەمەلىي نەپكە ئېرىشىپ بېيىش يولىغا ماڭدى.
</S>
<S ID=66376>
 قارا تۆپە يېزىسىنىڭ قارا ئۆي كەنتىدىكى ماقسات تۇردىبەك مۇنداق دېدى: بۇ يىل 45 مو يەرگە قىزىلچا تېرىغانىدىم، سۇغىرىش شارائىتىمىز ياخشىلانغانلىقتىن، ئىلگىرىكىگە قارىغاندا ھەر مو يەردىن 400 يۈەن ئارتۇق كىرىم قىلدىم.
</S>
<S ID=66377>
دۆلەتنىڭ يېزا ئىگىلىكىنى ئۇنىۋېرسال ئېچىش تۈر قۇرۇلۇشى دېھقانچىلىق ئىشلەپچىقىرىشىمىزغا نۇرغۇن قولايلىق ئېلىپ كەلدى.
</S>
<S ID=66378>
 ئۇقۇشىمچە، بۇ ناھىيەدىكى 28 كەنتتە 2001 – يىلىدىن باشلاپ دۆلەتنىڭ يېزا ئىگىلىكىنى ئۇنىۋېرسال ئېچىش تۈر قۇرۇلۇشى يولغا قويۇلغاندىن بۇيان، 164 مىڭ مو تۆۋەن ھوسۇللۇق ئېتىز يۇقىرى ھوسۇللۇق ئېتىزغا ئۆزگەرتىلگەن، 512 كىلومېتىر تاش ئۆستەڭ، 187 كىلومېتىر ئېتىز يولى ياسالغان، ئورنىتىلغان 6720 مو مۇداپىئە ئورمىنى ئەھيا قىلىنغان، 48 مىڭ مو ئېتىزنىڭ تۇپراق قاتلىمى ياخشىلانغان، دېھقان – چارۋىچىلار 27 مىڭ ئادەم (قېتىم) ئەمەلىي قوللىنىلىدىغان تېخنىكا ماھارىتى بويىچە تەربىيەلىنىپ، بۇنىڭدىن ناھىيەدىكى 5378 دېھقان نەپكە ئېرىشىپ، كىشى بېشى ئوتتۇرىچە كىرىمى 4350 يۈەن كۆپەيگەن.
</S>
</TEXT>
/BODY
/DOC