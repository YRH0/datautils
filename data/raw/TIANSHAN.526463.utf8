<DOC>
<DOCID>TIANSHAN.526463</DOCID>
<HEADER>
<CLASS>شىنجاڭ</CLASS>
<DATE>2016-06-02 17:51:09</DATE>
</HEADER>
<BODY>
<HEADLINE>
<S ID=29515>
بېيجىڭدا ئۇرغىغان مىننەتدارلىق ھېسسىياتى
</S>
</HEADLINE>
<TEXT>
<S ID=29516>
   جەنۇبىي شىنجاڭنىڭ ئاساسىي قاتلىمىدىكى 100 مۇنەۋۋەر ئايال كادىرنىڭ بېيجىڭغا بېرىپ ئۆگىنىش ۋە ئېكسكۇرسىيە قىلغانلىق خاتىرىسىبىز 100 ئايال كادىر تۇنجى قېتىم بېيجىڭغا باردۇق، بېيجىڭ بەك گۈزەل ئىكەن! كۆرگەنلىرىم ۋە ئۆگەنگەنلىرىمنى كەنتتىكى ئاياللارغا سۆزلەپ بېرىمەن››، دەپ يازدى قەشقەر ۋىلايىتىدىن كەلگەن ئاساسىي قاتلام ئايال كادىرى رەيھانگۈل ئۆمەر خاتىرە دەپتىرىگە. رەيھانگۈل ھەر كۈنى ئېكسكۇرسىيە خاتىرىسىنىڭ بەش – ئالتە بېتىنى لىق تولدۇرۇۋېتەتتى.
</S>
<S ID=29517>
   ئاپتونوم رايونلۇق ئايال كادىرلار مەكتىپىنىڭ 2016 – يىللىق 1 – قارارلىق ۋەتەنپەرۋەرلىك تەربىيەسى كۇرسىنىڭ كۇرسانتلىرى 27 – مايدىن 30 – مايغىچە بېيجىڭغا ئۆگىنىش ۋە ئېكسكۇرسىيەگە باردى. كۇرسانتلار تۇنجى كۈنى بېيجىڭ ‹‹تيەنتەن›› باغچىسى ۋە داشىڭ رايونى چاڭزىيىڭ بازىرىنىڭ ليۇمىنيىڭ كەنتىنى ئېكسكۇرسىيە قىلدى؛ قالغان ئۈچ كۈندە ئۇلار يەنە تيەنئەنمېن مەيدانىنى ئېكسكۇرسىيە قىلىپ، رەئىس ماۋزېدۇڭ خاتىرە سارىيىنى زىيارەت قىلدى ھەم گۇگۇڭ خان سارىيى، يىخېيۈەن باغچىسى، ‹‹چاڭگا›› مەيدانى، ‹‹سۇ كۇپى››، سەددىچىن سېپىلى قاتارلىق جايلارنى ئېكسكۇرسىيە قىلدى.
</S>
<S ID=29518>
   ئاپتونوم رايونلۇق ئايال كادىرلار مەكتىپى پارتكومىنىڭ شۇجىسى يىن شياۋجۈەن: ‹‹بۇ قېتىمقى ئېكسكۇرسىيە ۋە ئۆگىنىشنى ئورۇنلاشتۇرۇشتىكى مەقسەت كۇرسانتلارغا جۇڭخۇا مىللىتىنىڭ ئەنئەنىۋى مەدەنىيىتى ۋە زامانىۋى مەدەنىيەتنىڭ جەۋھىرىنى تولۇق ئىگىلىتىپ، ئىچكىرى ئۆلكىلەرنىڭ كۈندىن – كۈنگە يېڭىلىنىۋاتقان تەرەققىياتىنى ھېس قىلدۇرۇپ، سەمىمىي ھېسسياتىنى پارتىيە ۋە دۆلەتكە بولغان مىننەتدارلىققا ئايلاندۇرۇشتىن ئىبارەت››، دېدى.
</S>
<S ID=29519>
   بۇ قېتىمقى تەربىيەلەش پائالىيىتىنىڭ ۋاقتى 22 – مايدىن 5 – ئىيۇنغىچە 15 كۈن بولۇپ، مەكتەپتە نەزەرىيە ئۆگىنىش بىلەن بېيجىڭدا ئېكسكۇرسىيە قىلىش – ئۆگىنىشتىن ئىبارەت ئىككى بۆلەككە بۆلىنىدۇ، كۇرسانتلارنىڭ نەزەر دائىرىسى ۋە تەسەۋۇرىنى ئېچىشىغا پايدىلىق.
</S>
<S ID=29520>
   ئاپتونوم رايونلۇق ئاياللار بىرلەشمىسىنىڭ رەئىسى خاسىيەت ئەلى: ‹‹بۇ خىلدىكى ئېكسكۇرسىيە ۋە ئۆگىنىش جەنۇبىي شىنجاڭدىكى ئاچا – سىڭىللىرىمىز ئۈچۈن ئىنتايىن مۇھىم، ئۇلارنىڭ ئۆگەنگەن ئىلغار مەدەنىيەت ئىدىيەسى بىلەن يۇرتىغا بېرىپ، تېخىمۇ كۆپ كىشىلەرگە زامانىۋى مەدەنىيەتنى تارقىتىپ، ئاياللارغا باشلامچىلىق قىلىپ شىنجاڭنىڭ مۇقىملىقى ۋە ئەبەدىي ئەمىنلىكىنى قوغداشتا مۇھىم رولىنى جارى قىلدۇرۇشىنى ئۈمىد قىلىمەن››، دېدى. 
</S>
</TEXT>
/BODY
/DOC