<DOC>
<DOCID>TIANSHAN.495073</DOCID>
<HEADER>
<CLASS>ئۈرۈمچى</CLASS>
<DATE>2016-02-02 11:34:17</DATE>
</HEADER>
<BODY>
<HEADLINE>
<S ID=8527>
چاغاندا ئىسمېنا قوشۇپ ئىشلىگەنلەر ئۈچ ھەسسە مائاش ئالالايدۇ
</S>
</HEADLINE>
<TEXT>
<S ID=8528>
   چاغانلىق دەم ئېلىش مەزگىلى يېتىپ كېلىش ئالدىدا تۇرماقتا، ئۇنداقتا ئىسمېنا قوشۇپ ئىشلەش ھەققى قانداق ھېسابلىنىدۇ ؟
</S>
<S ID=8529>
مۇخبىرنىڭ 1-فېۋرال ئۈرۈمچى شەھەرلىك ئادەم كۈچى بايلىقى ۋە ئىجتىمائىي كاپالەت ئىدارىسىدىن ئىگىلىشىچە، چاغاننىڭ 1-كۈنىدىن 3-كۈنىگىچە ئىسمېنا قوشۇپ ئىشلىگەنلەرگە ئۈچ ھەسسە، ھارپا كۈنى ئىشلىگەنلەرگە ئىككى ھەسسە مائاش بېرىلىدىكەن.
</S>
<S ID=8530>
    ئۈرۈمچى شەھەرلىك ئادەم كۈچى بايلىقى ۋە ئىجتىمائىي كاپالەت ئىدارىسىدىكى ئالاقىدار خادىمنىڭ تونۇشتۇرۇشىچە، 2014-يىلى 1-يانۋاردىن باشلاپ يولغا قويۇلغان يېڭى نۇسخىدىكى « پۈتۈن مەملىكەت بويىچە بايرام ۋە خاتىرە كۈنلەردە دەم ئېلىشقا قويۇپ بېرىش چارىسى››گە ئاساسەن، چاغاندا بەلگىلىمە بويىچە دەم ئېلىشقا قويۇپ بېرىش ۋاقتى 8-فېۋرالدىن 10-فېۋرالغىچە بولۇپ، ھارپا كۈنى ۋە باشقا ئۈچ كۈن تەڭشەلگەن دەم ئېلىشقا تەۋە.
</S>
<S ID=8531>
‹‹ئەمگەك قانۇنى››دىكى بەلگىلىمىگە ئاساسەن، دەم ئېلىشقا قويۇپ بېرىش ۋاقتىدا خىزمەت قىلغانلارغا ھەق بېرىلىدىكەن. 
</S>
<S ID=8532>
   ئۈرۈمچى شەھەرلىك ئادەم كۈچى بايلىقى ۋە ئىجتىمائىي كاپالەت ئىدارىسىنىڭ ئەسكەرتىشىچە، ئەگەر ئادەم ئىشلەتكۈچى ئورۇن بەلگىلىمە بويىچە خىزمەتچىلەرگە ئىسمېنا قوشۇپ ئىشلەش ھەققى بەرمىسە، ئەمگەكچى نازارەت قىلىش تارماقلىرىغا ئەھۋال ئىنكاس قىلسا بولىدىكەن.
</S>
</TEXT>
/BODY
/DOC