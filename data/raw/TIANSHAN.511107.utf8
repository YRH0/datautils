<DOC>
<DOCID>TIANSHAN.511107</DOCID>
<HEADER>
<CLASS>مەملىكەت</CLASS>
<DATE>2016-03-18 16:23:24</DATE>
</HEADER>
<BODY>
<HEADLINE>
<S ID=20677>
جۇڭگونىڭ يېڭىلىق يارىتىش مۇۋەپپەقىيەتلىرى كۆرۈنەرلىك بولدى
</S>
</HEADLINE>
<TEXT>
<S ID=20678>
   جۇڭگو ئۇيغۇرچە رادىيو تورى، 18-مارت، بېيجىڭ خەۋىرى: 16-مارت دۇنيا بىلىم مۈلۈك ھوقۇقى تەشكىلاتى ئۆزىنىڭ جەنۋەدە تۇرۇشلۇق باش ئورگىنىدا دوكلات ئېلان قىلىپ، ئۆتكەن يىللىق پاتېنت ھوقۇقى، ماركا ۋە سانائەت مەھسۇلاتلىرىنىڭ سىرتقى يۈزىنى لايىھەلەشتىكى يەر شارىدىكى بىلىم مۈلۈك ھوقۇقى ئىلتىماس ئەھۋالىنى ئومۇميۈزلۈك ئىستاتىستىكا ۋە تەھلىل قىلدى.
</S>
<S ID=20679>
سانلىق مەلۇماتتىن ئايان بولۇشىچە، يەر شارى ئىقتىسادى ۋە بىلىم مۈلۈك ھوقۇقى ئىلتىماسىنىڭ ئومۇمىي ئىپادىسى ئادەتتىكىدەك بولۇۋاتقان ئەھۋالدا، جۇڭگو پاتېنت ھوقۇقى ۋە ماركىلىرىنى خەلقئارادا ئىلتىماس قىلىش، رويخەتكە ئالدۇرۇش جەھەتتە كۈچلۈك ئېشىش ۋەزىيىتىنى داۋاملىق ساقلىغان.
</S>
<S ID=20680>
   مۇتەخەسسىسلەر مۇنداق دېدى: دۇنيا بىلىم مۈلۈك ھوقۇقى تەشكىلاتى جۇڭگونىڭ بىلىم مۈلۈك ھوقۇقى ئىشلىرىنىڭ تېز تەرەققىي قىلغانلىقىغا ئاپىرىن ئېيتتى، ‹‹بىر بەلباغ، بىر يول›› تەشەببۇسى، خەلقئارا ئىشلەپچىقىرىش ئىقتىدارى ھەمكارلىقى قاتارلىق سىياسەتلەرنىڭ جۇڭگونىڭ تېخنىكا، مەھسۇلات، مۇلازىمىتىنىڭ چەت ئەلگە يۈزلىنىشتىكى تۈرتكىلىك رولىغا دىققەت قىلدى، يەر شارى بىلىم مۈلۈك ھوقۇقى مۇلازىمەت سىستېمىسى قاتارلىق خەلقئارا يېڭىلىق يارىتىش بايلىقىنى جۇڭگوغا كىرگۈزۈشنى خالايدىغانلىقىنى، جۇڭگو كارخانىلىرىنىڭ تىپىنى ئۆزگەرتىشى، دەرىجىسىنى ئۆستۈرۈشى ھەمدە مۇقىم چەت ئەلگە يۈزلىنىشى ئۈچۈن مۇلازىمەت قىلىشنى خالايدىغانلىقىنى بىلدۈردى.
</S>
<S ID=20681>
يېڭى تۇراقلىق ھالەتكە كىرگەن جۇڭگو ئىقتىسادى يېڭىلىق يارىتىشتىكى يېڭى ھەرىكەتلەندۈرگۈچى كۈچلەرنى تېخىمۇ مۇجەسسەملەشكە مۇھتاج.
</S>
<S ID=20682>
بىلىم مۈلۈك ھوقۇقى-يېڭىلىق يارىتىشنى قوغداش ۋە بۇنىڭغا ئىلھام بېرىشتىكى ئەڭ ياخشى تۈزۈم. ئىشىنىمىزكى جۇڭگو كەلگۈسى تەرەققىياتتا نى-نى ئىشلارنى قىلالايدۇ.
</S>
</TEXT>
/BODY
/DOC