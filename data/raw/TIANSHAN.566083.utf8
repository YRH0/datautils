<DOC>
<DOCID>TIANSHAN.566083</DOCID>
<HEADER>
<CLASS>شىنجاڭ</CLASS>
<DATE>2016-11-20 14:51:17</DATE>
</HEADER>
<BODY>
<HEADLINE>
<S ID=60589>
ئاپتونوم رايونىمىز شاڭخەيدە قىشلىق، ئەتىيازلىق ساياھەتچىلىكنى تونۇشتۇرۇش مەخسۇس يىغىنى ئاچتى
</S>
</HEADLINE>
<TEXT>
<S ID=60590>
 2016 – يىللىق جۇڭگو خەلقئارا ساياھەت يەرمەنكىسى 11 – ئاينىڭ 11 – كۈنى شاڭخەيدە ئېچىلغان پەيتتە، ئاپتونوم رايونلۇق ساياھەت ئىدارىسى شاڭخەيدە ‹‹شىنجاڭ ياخشى جاي قىشلىق قار – مۇز ساياھىتى، ئەتىيازلىق چېچەك سەيلىسىدىن بەھرىمەن بولۇش، ئوخشىمىغان ساياھەت تەسىراتىغا ئېرىشىش››تېمىسىدىكى شىنجاڭنىڭ قىشلىق، ئەتىيازلىق ساياھەتچىلىكىنى تونۇشتۇرۇش مەخسۇس يىغىنى ئاچتى.
</S>
<S ID=60591>
 تونۇشتۇرۇلۇشىچە، بۇ يىل ئاپتونوم رايونلۇق ساياھەت ئىدارىسى شىنجاڭنىڭ قىشلىق، ئەتىيازلىق ساياھىتىنى تەشۋىق قىلىش، ئومۇملاشتۇرۇش سالمىقىنى ئاشۇرۇپ، 10 – ئايدا گۇاڭدۇڭ، جۇڭگو شياڭگاڭدا تەشۋىقات ئېلىپ بارغاندىن كېيىن، شاڭخەيگە كېلىپ مەخسۇس پائالىيەت قىلىپ، ‹‹گۈل نېمىشقا بۇنچە قىزىل ئەتىيازلىق چېچەك سەيلىسى، گۈل دېڭىزى ساياھىتى›› قاتارلىق ئون چوڭ ئالاھىدە ساياھەت مەھسۇلاتىنى ھەم ‹‹توغراقلىق – تارىخىي مەدەنىيەت ساياھىتى تەڭرىتاغنىڭ مىڭ چاقىرىملىق ئالتۇن لىنىيەسىنى ئايلىنىش››قاتارلىق تۆت چوڭ ساياھەت ئېسىل لىنىيەسىنى تونۇشتۇرغان ھەم شاڭخەي خۇڭچياۋ سودا رايونىنى باشقۇرۇش كومىتېتى، جىشياڭ ئاۋىياتسىيەسى، جىنجياڭ ساياھەتچىلىكى، يۇڭدا گۇرۇھى قاتارلىق كارخانىلار ۋە بەش ساياھەت كوپىراتىپى بىلەن شىنجاڭنىڭ قىشلىق، ئەتىيازلىق ساياھەت ئىستراتېگىيەلىك ھەمكارلىق كېلىشىمىنى ئىمزالىغان.
</S>
<S ID=60592>
 نەق مەيدان تونۇشتۇرۇش يىغىنىدا تونۇشتۇرۇلغان شىنجاڭنىڭ ئون چوڭ ئالاھىدە ساياھەت مەھسۇلاتى: ‹‹گۈل نېمىشقا بۇنچە قىزىل – ئەتىيازلىق چېچەك سەيلىسى، گۈل دېڭىزى ساياھىتى››، ‹‹قۇملۇقتىكى توغراقلىق فوتوگرافلارنىڭ جەننىتى››، ‹‹دۇنيا بويىچە ئەڭ ئىللىق چاڭغا تېيىلىش ئورنى ئىنسانىيەتنىڭ چاڭغا تېيىلىش مەنبە ماكانى››، ‹‹قۇملۇق جىلغىسى – ئۆزگىچە يەر شەكلى››، ‹‹مۇز – ئوتقا تولغان زېمىن سىرتقا جايلاشقان ئارىشاڭ››، ‹‹ئۇزاق تارىخقا ئىگە مەدەنىيەت يادىكارلىقى››، ‹‹پورتلار ئەۋزەللىكى چېگرا ھالقىغان قولايلىق ساياھەت››، ‹‹يېڭى مېۋە – چىۋە ۋە قوغۇن – تاۋۇزلار››، ‹‹مىللىيچە يېمەك – ئىچمەك››، ‹‹مىللىيچە ئۆرپ – ئادەتتىن ھۇزۇرلىنىش››، ‹‹ناخشا – ئۇسسۇل سەنئىتى غەربىي دىيار ئۆزگىچىلىكى››.
</S>
<S ID=60593>
تۆت چوڭ ئېسىل ساياھەت لىنىيەسى: ‹‹توغراقلىق – تارىخىي مەدەنىيەت ساياھىتى تەڭرىتاغنىڭ مىڭ چاقىرىملىق ئالتۇن لىنىيەسىنى ئايلىنىش››، ‹‹توغراغلىق، قۇملۇقتىكى ئۆزگىچە مەنزىرىدىن ھۇزۇرلىنىش، جەنۇبىي شىنجاڭنى ئىچكىرىلەپ ساياھەت قىلىش››، ‹‹مۇز – ئوتقا تولغان زېمىن قار – مۇز ساياھىتى، چاڭغا تېيىلىش شادلىقى ساياھىتى››، ‹‹يىپەك يولى چېچەك پەسلى ساياھىتى››قاتارلىقلاردىن ئىبارەت.
</S>
<S ID=60594>
 بۇ قېتىمقى تونۇشتۇرۇش يىغىنىدا، گىرۇزىيە دۆلەت ساياھەت ئىدارىسى خەلقئارا ساياھەت تونۇشتۇرۇش تارمىقى بىلەن جۇڭگو شىنجاڭ قاراماي شەھەرلىك خەلق ھۆكۈمىتى ‹‹ئۆز ئارا ساياھەتچى ئەۋەتىش››ئىستراتېگىيەلىك ھەمكارلىق كېلىشىمى ئىمزالىدى.
</S>
<S ID=60595>
گىرۇزىيە دۆلەت ساياھەت ئىدارىسى خەلقئارا ساياھەت تونۇشتۇرۇش تارمىقىنىڭ يۇقىرى دەرىجىلىك مۇتەخەسسىسى ماگ چارىيە مۇنداق دېدى: جۇڭگو گىرۇزىيەنىڭ مۇھىم ساياھەت مەنبەسى دۆلىتى، 2016 – يىلى گىرۇزىيەگە بارغان جۇڭگولۇق ساياھەتچى 200 مىڭ ئادەم(قېتىم) گە يەتتى.
</S>
</TEXT>
/BODY
/DOC