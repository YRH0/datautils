<DOC>
<DOCID>TIANSHAN.494648</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-01 11:57:03</DATE>
</HEADER>
<BODY>
<HEADLINE>
<S ID=7961>
ئەسلىھەلىك يېزا ئىگىلىكىنى تەرەققىي قىلدۇرۇشتىكى نەتىجىلەر ۋە ھەل قىلىدىغان مەسىلىلەر
</S>
</HEADLINE>
<TEXT>
<S ID=7962>
    نىياز ساتتار
</S>
<S ID=7963>
    توقسۇ ناھىيەسى يېقىنقى يىللاردىن بۇيان ئەسلىھەلىك يېزا ئىگىلىكىنى يېزا ئىقتىسادىنىڭ يېڭى ئېشىش نۇقتىسى قىلىپ، ئەسلىھەلىك يېزا ئىگىلىكىنى تەرەققىي قىلدۇرۇشنى بىر تۈرلۈك ئەلرايى قۇرۇلۇشى سۈپىتىدە چىڭ تۇتۇپ، دېھقانلارنىڭ كىرىمىنى ئاشۇرۇش يوللىرىنى كېڭەيتىپ، ئەسلىھەلىك يېزا ئىگىلىكىنى يېڭى تەرەققىياتلارغا ئېرىشتۈردى.
</S>
<S ID=7964>
    ئەسلىھەلىك يېزا ئىگىلىكىگە بېرىلىدىغان تولۇقلىما بارغانسېرى كۆپەيدى.
</S>
<S ID=7965>
بىر مو كۆلەمدىكى ئۆلچەملىك بىر پارنىكنى ياساشقا 60 مىڭ يۈەندىن 65 مىڭ يۈەنگىچە، ئۆلچەملەشكەن پولات جاھازىلىق پارنىك ۋە پارنىكنى يۈرۈشلەشتۈرۈش ئۈسكۈنىلىرىگە 100 مىڭ يۈەن، چوڭ، ئوتتۇرا، كىچىك لاپاس ياساشقا 40 مىڭ يۈەندىن 45 مىڭ يۈەنگىچە مەبلەغ سەرپ قىلىنغاچقا، پارنىك ياساشقا كېتىدىغان مەبلەغ مالىيەدىن تولۇقلىما بېرىش، يېزا، كەنتلەرنىڭ كوللېكتىپ سېلىنمىسى، دېھقانلار توپلىغان مەبلەغ ۋە بانكىدىن ئالغان قەرز پۇل بىلەن تەييارلانماقتا.
</S>
<S ID=7966>
2012 – يىلىدىن باشلاپ، دۆلەت پارنىك قۇرۇلۇشىنىڭ پولات جاھازىسى، پاختىلىق يوتقان، كىچىك تېرىش ماشىنىسى قاتارلىقلارنى يېزا ئىگىلىك ماشىنىلىرى سېتىۋېلىش تولۇقلىمىسى بېرىش دائىرىسىگە كىرگۈزۈپ، پارنىك ياسىغان دېھقانلارنى دۆلەتنىڭ ئېتىبار سىياسىتىدىن بەھرىمەن قىلدى.
</S>
<S ID=7967>
    دېھقانلار ۋە كەسپىي ھەمكارلىق كوپىراتىپلىرىغا بېرىلىدىغان قەرز پۇل كۆپەيتىلدى.
</S>
<S ID=7968>
ناھىيەدىكى پۇل مۇئامىلە ئاپپاراتلىرى ئەسلىھەلىك يېزا ئىگىلىكى بىلەن شۇغۇللانغان ھەربىر دېھقانغا بىر يىللىق مۇددەتتە 20 مىڭ يۈەندىن 30 مىڭ يۈەنگىچە قەرز پۇل بېرىپ، دېھقانلار كەسپىي ھەمكارلىق كوپىراتىپلىرىغا يېزا ئىقتىسادىي تەشكىلاتلار قاتارىدا قەرز پۇلنى كۆپەيتتى.
</S>
<S ID=7969>
ئۈچ يىلدىن بۇيان، ناھىيە بويىچە ئەسلىھەلىك يېزا ئىگىلىك ئىشلەپچىقىرىشىغا سېلىنغان مەبلەغ 3 مىليون 750 مىڭ يۈەنگە يەتتى.
</S>
<S ID=7970>
يېزا – بازارلارمۇ دېھقانلارنىڭ پارنىك ۋە لاپاس ياسىشىغا تولۇقلىما بېرىشنى يولغا قويۇپ، يۇقىرى ئۈنۈملۈك ئەسلىھەلىك يېزا ئىگىلىك تەرەققىياتىغا تۈرتكە بولدى.
</S>
<S ID=7971>
    ئەسلىھەلىك يېزا ئىگىلىكى دېھقانلارنىڭ كىرىمىنى ئاشۇرۇشقا تۈرتكە بولدى.
</S>
<S ID=7972>
توقسۇ ناھىيەسى جېجياڭ ئۆلكىسى لى شۈي شەھىرىنىڭ ئىلغار زەمبۇرۇغ ئىشلەپچىقىرىش تېخنىكىسىنى كىرگۈزۈپ، شىنجاڭ يېزا ئىگىلىك ئۇنىۋېرسىتېتى ۋە يېزا ئىگىلىك ئىلمىي تەتقىقات ئورنى بىلەن تېخنىكا ھەمكارلىقىنى كۈچەيتتى.
</S>
<S ID=7973>
ھازىر ناھىيە بويىچە ئەسلىھەلىك يېزا ئىگىلىك كۆلىمى 12 مىڭ 970 موغا، پارنىك كۆلىمى 10 مىڭ 270 موغا، ئەسلىھەلىك يېزا ئىگىلىك ئومۇمىي مەھسۇلاتى 15 مىڭ 300 توننىغا، ساپ كىرىم 63 مىليون 586 مىڭ يۈەنگە يېتىپ، يېزا ئىقتىسادىي ئومۇمىي كىرىمىنىڭ %9 . 2ىنى ئىگىلىدى.
</S>
<S ID=7974>
    توقسۇ ناھىيەسىنىڭ ئەسلىھەلىك يېزا ئىگىلىكى يېڭى تەرەققىياتلارغا ئېرىشكەن بولسىمۇ، لېكىن ھەل قىلىشقا تېگىشلىك مەسىلىلەر گەۋدىلىك ئىپادىلىنىشكە باشلىدى.
</S>
<S ID=7975>
    بىرىنچىدىن، كۆلەمنى كېڭەيتىش بىلەن يېڭى ئىشلەپچىقىرىش شەكلىنى بەرپا قىلىش ۋە مو بېشى ئۈنۈمىنى ئاشۇرۇشقا سەل قارالدى.
</S>
<S ID=7976>
ئەسلىھەلىك يېزا ئىگىلىكى، بولۇپمۇ ئېنېرگىيە تېجەيدىغان قۇياش نۇرىلىق پارنىك قۇرۇلۇشىغا مەبلەغ سېلىش، سۇ، توك، يول قاتارلىق ئاساسىي ئەسلىھەلەرنى يۈرۈشلەشتۈرۈشكە سېلىنىدىغان مەبلەغ ئاز، دېھقانلارنىڭ مەبلەغ سېلىش قىزغىنلىقى يۇقىرى بولمىدى.
</S>
<S ID=7977>
ئەسلىھەلىك يېزا ئىگىلىك كۆلىمى كېڭەيگەن بىلەن، سىياسەت، مەبلەغ ۋە تېخنىكا جەھەتتىن قوللاش يېتەرلىك بولمىدى.
</S>
<S ID=7978>
    ئىككىنچىدىن، پۇل مۇئامىلە ئاپپاراتلىرىنىڭ مەبلەغ بىلەن تەمىنلىشى چەكلىك بولدى.
</S>
<S ID=7979>
پارنىك قۇرۇلۇشىغا كېتىدىغان مەبلەغ كۆپ، دېھقانلارنىڭ ئۈنۈملۈك كۈچكە ئىگە رەنە كېپىللىكى كەمچىل بولغاچقا، پۇل مۇئامىلە ئاپپاراتلىرى پارنىك قۇرۇلۇشىغا قەرز پۇل بېرىشتە ئارىسالدى بولدى.
</S>
<S ID=7980>
لاپاس قۇرۇلۇشى دېھقانلارنىڭ ھويلا – ئارانلىرىنى ئاساس قىلغاچقا، پۇل مۇئامىلە ئاپپاراتلىرى، بولۇپمۇ يېزا ئامانەت – قەرز كوپىراتىپى ئىناۋەتلىك قەرز پۇل شەكلىدە قەرز پۇل بەرگەن بولسىمۇ، بىراق قەرز پۇلنىڭ چەكلىمىسى تۆۋەن، قەرەلى قىسقا بولغاچقا، دېھقانلارنىڭ ئېھتىياجىنى قاندۇرالمىدى.
</S>
<S ID=7981>
    ئۈچىنچىدىن، ئەسلىھەلىك يېزا ئىگىلىكىنىڭ كەسىپلىشىشى ئاستا، ئىشلەپچىقىرىش قۇرۇلمىسى مۇۋاپىق بولماي، ئىشلەپچىقىرىش بىلەن تەمىنلەش ئىقتىدارى تۆۋەن بولۇش ئەھۋاللىرى كۆرۈلدى.
</S>
<S ID=7982>
ناھىيە بويىچە ئەسلىھەلىك تېرىقچىلىق مەلۇم كۆلەم ھاسىل قىلغان بولسىمۇ، بىراق ئىچئېرىق، پەيشەنبە بازار يېزىلىرىدىن باشقا يېزا – بازارلاردا ئەسلىھەلىك تېرىقچىلىق كۆلىمى نىسبەتەن ئاز، ئىشلەپچىقىرىش بازىسى ئۆلچەمسىز، كۆكتاتلارنى ئىشلەپچىقىرىش ئۇسۇلى، ئۆستۈرۈش پەسلى ۋە سورت قۇرۇلمىسى پەرقلىق بولۇش، بازارغا كىرىش مەزگىلى مەركەزلىشىش، تەمىنلەش ئېھتىياجنى قاندۇرالماسلىق ئەھۋاللىرى كۆرۈلدى.
</S>
<S ID=7983>
بۇنىڭ بىلەن بازار تەمىناتى مۇقىم بولماسلىق، باھانىڭ داۋالغۇشى چوڭ، سىرتقا سېتىپ چىقىرىش قىيىن بولۇش، ئىقتىسادىي ئۈنۈمى تۆۋەن بولۇش مەسىلىلىرى ساقلاندى.
</S>
<S ID=7984>
    تۆتىنچىدىن، مۇلازىمەت سىستېمىسى قۇرۇلۇشى مۇكەممەل بولمىغاچقا، تېخنىكا مۇلازىمىتى ئەسلىھەلىك يېزا ئىگىلىكىنىڭ تەرەققىياتىغا ماسلىشالمىدى.
</S>
<S ID=7985>
ئەلا سۈپەتلىك سورتلارنى يېتىشتۈرۈش، يېڭى تېخنىكىلارنى ئومۇملاشتۇرۇشقا ئەھمىيەت بېرىلمىگەچكە، ئەسلىھەلىك يېزا ئىگىلىكىنىڭ پەن – تېخنىكا تەركىبى تۆۋەن بولۇش، مۇلازىمەت سىستېمىسى مۇكەممەل بولماسلىق، يېزا، كەنتلەردە تېخنىكلار كەمچىل، تېخنىكا سەۋىيەسى تۆۋەن بولۇش قاتارلىقلار ئەسلىھەلىك يېزا ئىگىلىكىدىكى ئاساسلىق مەسىلىلەر بولۇپ قالدى.
</S>
<S ID=7986>
    بەشىنچىدىن، ئاپەت خاراكتېرلىك ھاۋارايىنىڭ تەسىرى ئېغىر بولدى.
</S>
<S ID=7987>
يېقىنقى يىللاردىن بۇيان سوغۇق ئېقىم، بوران، مۆلدۈر قاتارلىق ئاپەت خاراكتېرلىك ھاۋارايى كۆرۈلۈپ، ئەسلىھەلىك يېزا ئىگىلىك ئىشلەپچىقىرىشىغا مەلۇم ئىقتىسادىي زىيانلارنى ئېلىپ كەلدى.
</S>
<S ID=7988>
كۆكتات سورتلىرى بازار ئېھتىياجىغا ئۇيغۇنلىشالماي، مەھسۇلات سۈپەت بىخەتەرلىكى مەلۇم تەسىرگە ئۇچرىدى.
</S>
<S ID=7989>
    ئەسلىھەلىك يېزا ئىگىلىكىنى يۇقىرى ئۆلچەمدە تەرەققىي قىلدۇرۇشقا توسالغۇ بولۇۋاتقان بۇ مەسىلىلەرنى ھەل قىلىش ئۈچۈن، بىرىنچىدىن، تېخنىكا مۇلازىمىتىنى ئۆلچەملەشتۈرۈپ، دېھقانلار كەسپىي ھەمكارلىق كوپىراتىپلىرىنىڭ تەرەققىياتىنى سىياسەت، تېخنىكا جەھەتتىن قوللاش سالمىقىنى ئاشۇرۇش، ئەسلىھەلىك يېزا ئىگىلىكىدە ئىشلەپچىقىرىشتىن بۇرۇنقى، ئىشلەپچىقىرىش داۋامىدىكى ۋە ئىشلەپچىقىرىشتىن كېيىنكى باسقۇچتىكى تېخنىكا مۇلازىمىتىنى ھەقىقىي كۈچەيتىش، دېھقانلارنى تەشكىللەپ كەسپىي ھەمكارلىق كوپىراتىپلىرىنى قۇرۇپ، مەخسۇس ئەسلىھەلىك يېزا ئىگىلىكى ئۈچۈن مۇلازىمەت قىلىش، ئىشلەپچىقىرىشتىن بۇرۇن تۈرلۈك ماددىي ئەشيالار بىلەن تەمىنلەش، ئىشلەپچىقىرىش داۋامىدا تېخنىكىلىق يېتەكچىلىك قىلىش، ئىشلەپچىقىرىشتىن كېيىن بىر تۇتاش سېتىشقا مەسئۇل بولۇش تۈزۈمىنى يولغا قويۇپ، ئەسلىھەلىك يېزا ئىگىلىكىنىڭ ئىشلەپچىقىرىش ئىقتىدارى ۋە ئۈنۈمىنى ئۆستۈرۈش، پەن – تېخنىكا ۋە ماددىي جەھەتتىكى سېلىنمىنى كۆپەيتىپ، مۇكەممەل بولغان كاپالەت تەدبىرى ۋە يۆلەش مېخانىزمىنى ئورنىتىپ، كەسىپلەشكەن ئەسلىھەلىك يېزا ئىگىلىك ئىشلەپچىقىرىش بازىلىرىنى قۇرۇش، ئىشلەپچىقىرىش بىلەن تەمىنلەش ئىقتىدارىنى ئۆستۈرۈپ، كۆكتات باھاسىنىڭ مۇقىم بولۇشىغا، ئۆز – ئۆزىنى تەمىنلەشكە ھەقىقىي كاپالەتلىك قىلىش كېرەك.
</S>
<S ID=7990>
ئىككىنچىدىن، پۇل مۇئامىلە ئاپپاراتلىرى، بولۇپمۇ يېزا ئامانەت – قەرز كوپىراتىپلىرى ئەسلىھەلىك يېزا ئىگىلىك ئىشلەپچىقىرىش بازىلىرىنى ئەتراپلىق تەكشۈرۈپ تەتقىق قىلىشى، پۇل مۇئامىلە مۇلازىمىتىدە يېڭىلىق يارىتىشنى ئىلگىرى سۈرۈشى، رەسمىيەتلەرنى ئازايتىپ، قەرز پۇل سوممىسىنى كۆپەيتىشى، ئۆسۈم نىسبىتىنى تۆۋەنلىتىپ، قەرز پۇلنىڭ قەرەلىنى ئۇزارتىشى، ئەسلىھەلىك يېزا ئىگىلىك ئىشلەپچىقىرىش بازىلىرىنى قەرز پۇل بىلەن تەمىنلەشنى كۈچەيتىپ، نۇقتىلىق كەنتلەردىكى ئەسلىھەلىك يېزا ئىگىلىك بازىلىرىنىڭ تەرەققىياتىنى قوللاش سالمىقىنى ئاشۇرۇشى كېرەك.
</S>
<S ID=7991>
ئۈچىنچىدىن، ئېتىبار سىياسەتلەر ۋە تولۇقلىما بېرىش ئارقىلىق دېھقانلارنى ئەسلىھەلىك يېزا ئىگىلىك ئىشلەپچىقىرىش بازىلىرىنى سۇغۇرتىلاش كەسپىگە قاتنىشىشقا پائال يېتەكلەپ، ئاپەت خاراكتېرلىك ھاۋارايىنىڭ تەسىرىدىن ئەسلىھەلىك يېزا ئىگىلىك ئىشلەپچىقىرىش بازىلىرىدا كۆرۈلىدىغان زىياننى ئەڭ تۆۋەن چەككە چۈشۈرۈش، تۈرلۈك چارە – ئاماللارنى قوللىنىپ، دېھقانلارنىڭ ئەسلىھەلىك يېزا ئىگىلىكى بىلەن شۇغۇللىنىش ئاكتىپلىقىنى قوزغاش، مەركەزلىك مايسا يېتىشتۈرۈش، تېخنىكا جەھەتتىن تەربىيەلەش، سورت قۇرۇلمىسىنى ئەلالاشتۇرۇش، يۇقىرى ھوسۇللۇق، كېسەلگە، ناچار شارائىتقا قارشى تۇرۇش ئىقتىدارى كۈچلۈك سۈپەتلىك سورتلارنى يېتىشتۈرۈش ئارقىلىق بازار تەلىپىگە تېخىمۇ ئۇيغۇنلىشىش، ئىلغار ئىشلەپچىقىرىش، تۈجۈپىلەپ پەرۋىش قىلىش تېخنىكىسىنى پائال ئومۇملاشتۇرۇش ۋە پەن – تېخنىكا ھەمكارلىقى قاتارلىق ھالقىلارنى چىڭ تۇتۇپ، ئەسلىھەلىك يېزا ئىگىلىكىنىڭ تەرەققىياتىنى يەنىمۇ ئىلگىرى سۈرۈش، ئىستېمالچىلار ياقتۇرىدىغان، خاسلىققا ئىگە كۆكتاتلارنى يېتىشتۈرۈپ، شەھەر، يېزا ئاممىسىنىڭ داستىخىنىنى موللاشتۇرۇش كېرەك.
</S>
<S ID=7992>
‏    
</S>
</TEXT>
/BODY
/DOC