<DOC>
<DOCID>TIANSHAN.572211</DOCID>
<HEADER>
<CLASS>مەملىكەت</CLASS>
<DATE>2016-12-15 11:17:25</DATE>
</HEADER>
<BODY>
<HEADLINE>
<S ID=65227>
ئاممىۋى ئاپتوبۇس كارتىسىنى قايتۇرۇش نېمە ئۈچۈن شۇنچە قىيىن؟
</S>
</HEADLINE>
<TEXT>
<S ID=65228>
بىر قىسىم شەھەرلەرنىڭ ئاممىۋى ئاپتوبۇس كارتىسى مۇلازىمىتىدە چەكلەش شەرتى كۆپ، ھەق ئېلىش مۇۋاپىق بولماسلىق مەسىلىلىرى ئومۇميۈزلۈك مەۋجۇت
</S>
<S ID=65229>
 يېقىندا جۇڭگو ئىستېمالچىلار جەمئىيىتى 36 شەھەرنىڭ ئاممىۋى ئاپتوبۇس كارتىسى بېجىرىش، كارتىنى قايتۇرۇش مۇلازىمىتى توغرىسىدىكى تەكشۈرۈش نەتىجىسىنى ئومۇمىي ئۇقتۇرۇش قىلدى، تەكشۈرۈش نەتىجىسىدىن قارىغاندا، مۇلازىمەتتە چەكلەش شەرتى كۆپ، ھەق ئېلىش مۇۋاپىق بولماسلىق قاتارلىق مەسىلىلەر ئومۇميۈزلۈك ساقلانغان.
</S>
<S ID=65230>
مۇخبىر تەكشۈرۈش ئارقىلىق بىر قىسىم شەھەرلەردە ‹‹كارتا قايتۇرۇش قىيىن بولۇش›› مەسىلىسىنىڭ ھېلىھەم گەۋدىلىك ئىكەنلىكى، ھەرقايسى ھالقىلاردىكى چەكلەش شەرتلىرىنىڭ بەك كۆپلىكى، يەنە بىر قىسىم شەھەرلەردە ئاممىۋى ئاپتوبۇس كارتىسى ئۈچۈن نەچچە ئون يۈەن تەننەرخ ھەققى ئېلىنىدىغانلىقى، ئەمەلىيەتتە ئۇنىڭ تەننەرخىنىڭ نەچچە يۈەنلا ئىكەنلىكىنى ئىگىلىگەن.
</S>
<S ID=65231>
 كارتا بېجىرىش، كارتىنى قايتۇرۇشتا چەكلىمە شەرت بەك كۆپ
</S>
<S ID=65232>
 جۇڭگو ئىستېمالچىلار جەمئىيىتىنىڭ تەكشۈرۈش نەتىجىسىدە كۆرسىتىلىشىچە، بىر قىسىم شەھەرلەردە كارتا بېجىرىش، كارتا قايتۇرۇش مۇلازىمىتىدە نۇرغۇن نامۇۋاپىق جايلار بار.
</S>
<S ID=65233>
بۇلارنىڭ ئىچىدە، ئىنكاس قىلىنغان مەسىلىلەر ئەڭ مەركەزلىك بولغىنى كارتا قايتۇرۇش ھالقىسى ئىكەن.
</S>
<S ID=65234>
خەيكۇ، لەنجۇ، كۆكخوتتا كارتا بېجىرىپ ئالتە ئايدىن كېيىن كارتىنى قايتۇرۇشقا؛ نەننىڭدا كارتا بېجىرىپ ئۈچ ئايدىن كېيىن قايتۇرۇشقا بولىدىكەن.
</S>
<S ID=65235>
 بۇنىڭدىن باشقا، زاكالەت ياكى كارتىدىكى قالدۇق پۇلنى قايتۇرماسلىق ئەھۋالى بىر قەدەر ئومۇملاشقان، ھەتتا كارتا مۇكەممەل ساقلانغان ئەھۋالدىمۇ شۇنداق بولغان.
</S>
<S ID=65236>
چىڭداۋ، چاڭچۈن، يىنچۈەن، ئۈرۈمچىدە پەقەت كارتىدىكى قالدۇق سومما قايتۇرۇلۇپ، زاكالەت قايتۇرۇلمايدىكەن.
</S>
<S ID=65237>
چۇڭچىڭدا كارتا بۇزۇلۇپ، كارتا نومۇرىنى ئېنىق كۆرگىلى بولمىسا، زاكالەت ھەم كارتىدىكى قالدۇق پۇل بىردەك قايتۇرۇلمايدىكەن.
</S>
<S ID=65238>
 نەنجىڭ شەھەرلىك ئىستېمالچىلار جەمئىيىتىنىڭ مەسئۇلى مۇنۇلارنى بىلدۈردى: كارتا ئىشلىتىش ۋە ھەق ئېلىشنى باشقۇرۇش چارىسىگە ئاساسەن، تارقىتىش خىراجىتىنى كونترول قىلىش ئۈچۈن، كارتا ئىشلەتكۈچىلەردىن بەلگىلىك ئۆلچەم بويىچە زاكالەت ئېلىشقا بولىدۇ، لېكىن ‹‹ئاممىۋى قاتناش، سۇ، گاز، توك بىلەن تەمىنلەش، تۆمۈريول، پوچتا – تېلېگراف، قاتناش قاتارلىق جامائەت خاراكتېرلىك كەسپىي ساھە ياكى كەسپىي مونوپول خاراكتېرىگە ئىگە كارخانىلار ئىشلەپچىقىرىش – تىجارەت كەسپى بىلەن تەمىنلىگەندە، ICكارتىسى ئىشلىتىشكە كېرەكلىك خىراجەتنى ئومۇملاشتۇرغاندا، خېرىدارلاردىن كەسىپ باھا تولۇقلىمىسى ئېلىشقا بولىدۇ، لېكىن خېرىدارلاردىن ئايرىم ھەق ئېلىشقا بولمايدۇ.
</S>
<S ID=65239>
 نۇرغۇن شەھەردە تەننەرخ ياكى زاكالەت ئەمەلىي تەننەرختىن كۆرۈنەرلىك يۇقىرى
</S>
<S ID=65240>
 مەملىكىتىمىزدىكى سودا – سانائەت مەمۇرىي باشقۇرۇش تارماقلىرى بۇ يىل 4 – ئايدىن 10 – ئايغىچە، جامائەت كارخانىلىرىنىڭ رىقابەتنى چەكلەش ۋە مونوپول قىلىۋېلىش ھەرىكىتىنى تۈزەش مەخسۇس قانۇن ئىجراسى ھەرىكىتىنى قانات يايدۇردى.
</S>
<S ID=65241>
بۇنىڭدا ئاممىۋى قاتناش كارخانىلىرى ئالغان تەننەرخ ياكى زاكالەتنىڭ ئەمەلىي تەننەرختىن كۆرۈنەرلىك يۇقىرى بولماسلىقى ئېنىق بەلگىلەندى.
</S>
<S ID=65242>
مەملىكەت بويىچە بىرلىككە كەلگەن ئۆلچەم بولمىغاچقا، جايلاردا ئون يۈەندىن 30 يۈەنگىچە زاكالەت ئېلىنغان، غەيرىي شەكىللىك كارتا ۋە خاتىرە كارتىسىنىڭ ھەق ئېلىش ئۆلچىمى تېخىمۇ يۇقىرى بولغان.
</S>
<S ID=65243>
 ئۇنداقتا، بىرIC كارتىسىنىڭ تەننەرخى زادى قانچىلىك؟
</S>
<S ID=65244>
مۇخبىر يېقىندا ھەممىباب كارتا سېتىۋېلىش نامى بىلەن كارتا ئىشلەپچىقىرىش كارخانىلىرىدىن باھانى سۈرۈشتە قىلغان.
</S>
<S ID=65245>
بىر كارخانا ئەگەر سېتىۋالغان كارتا سانى 1 مىليوندىن ئاشسا، ھەر بىرىنىڭ تەننەرخى بىر يۈەن ئەتراپىدا بولىدىغانلىقىنى ئېيتقان.
</S>
<S ID=65246>
يەنە بىر كارخانا ئىككى يۈەن ئەتراپىدا بولىدىغانلىقىنى بىلدۈرگەن.
</S>
<S ID=65247>
 بۇ زور سوممىلىق زاكالەت، تىنما مەبلەغدىن شەكىللەنگەن ئۆسۈم ئاز ئەمەس.
</S>
<S ID=65248>
مۇخبىر بىر نەچچە شەھەردىكى كارتا بېجىرىش قائىدىسىدە، قىممەت تولۇقلاش سوممىسىغا ئۆسۈم ھېسابلانمايدۇ دەپ بەلگىلەنگەنلىكىنى، لېكىن زاكالەت ئۆسۈمىنىڭ نەگە كەتكەنلىكىنىڭ ئاشكارىلانمىغانلىقىنى بايقىغان.
</S>
<S ID=65249>
 جۇڭگو خەلق ئۇنىۋېرسىتېتى قانۇن ئىنستىتۇتىنىڭ پىروفېسسورى ليۇ جۈنخەي مۇنۇلارنى بىلدۈردى: نەرسە ھوقۇقى قانۇنىدا ‹‹ئۆسۈم›› توغرىسىدا بەلگىلەنگەن قانۇنىي دائىرىگە ئاساسەن، زاكالەتتىن شەكىللەنگەن ئۆسۈم زاكالەت تاپشۇرغۇچىغا تەۋە بولۇشى كېرەك.
</S>
<S ID=65250>
‹‹كارتا تارقاتقان كارخانىلارنىڭ بۇ قىلمىشى نامۇۋاپىق پايدا ئېلىش قانۇن ماددىسىغا خىلاپ››. ھەق تەلەپ قانۇنى ئومۇمىي قائىدىسىدىكى بەلگىلىمە بويىچە، ‹‹قانۇنلۇق ئاساسى يوق تۇرۇقلۇق يولسىز پايدا ئېلىپ، باشقىلارغا زىيان يەتكۈزگەنلەر ئالغان ئورۇنسىز پايدىسىنى زىيانغا ئۇچرىغۇچىغا قايتۇرۇپ بېرىشى كېرەك››، دەپ بەلگىلەنگەن.
</S>
<S ID=65251>
 جۇڭگو ئىستېمالچىلار جەمئىيىتى مۇنۇلارنى بىلدۈردى: بىر قىسىم شەھەرلەرنىڭ ئاممىۋى ئاپتوبۇس كارتىسى مۇلازىمىتىدە، تۈرلۈك نامۇۋاپىق چەك قويۇش بەلگىلىمىسى ئورنىتىشى ئىستېمالچىلارنىڭ ھوقۇق – مەنپەئىتىنى قوغداش قانۇنى، كارتا ئىشلىتىش ۋە ھەق ئېلىشنى باشقۇرۇش چارىسى قاتارلىق قانۇن – نىزاملارغا خىلاپ. ھۆكۈمەتنىڭ ئالاقىدار تارماقلىرى تۈرلۈك قائىدە – تۈزۈملەرنى ئەستايىدىل رەتلەپ، نامۇۋاپىق بەلگىلىمىلەرنى ۋاقتىدا ئېنىقلاپ، ئاممىۋى قاتناش مۇلازىمەت كارخانىلىرىنىڭ ئىستېمالچىلارنىڭ ھوقۇق – مەنپەئىتىگە زىيان يەتكۈزىدىغان نامۇۋاپىق بەلگىلىمىلىرىنى بىكار قىلىشى، كارخانىلارنىڭ مۇلازىمەت تەدبىرلىرىنى مۇكەممەللەشتۈرۈشىگە ھەيدەكچىلىك قىلىشى كېرەك.
</S>
<S ID=65252>
‹‹خەلق تورى››دىن
</S>
</TEXT>
/BODY
/DOC