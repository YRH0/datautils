<DOC>
<DOCID>TIANSHAN.546487</DOCID>
<HEADER>
<CLASS>شىنجاڭ</CLASS>
<DATE>2016-09-02 12:40:00</DATE>
</HEADER>
<BODY>
<HEADLINE>
<S ID=45674>
داۋاملىق پىدائىي بولۇش ئارزۇيۇم بار
</S>
</HEADLINE>
<TEXT>
<S ID=45675>
   ئۆز مۇخبىرىمىز نىجات نىياز، بۇئايشەم راخمان خەۋىرى، فوتوسى: ھەرخىل تۈردىكى كۆرگەزمىلەر، چوڭ تىپتىكى پائالىيەتلەر، مۇسابىقىلەردە كىشنىڭ كۆزىگە ئانچە چېلىقىپ كەتمەيدىغان، لېكىن شۇ پائالىيەتلەرنىڭ مۇۋەپپەقىيەتلىك ئۆتكۈزلۈشىدە مۇھىم رول ئوينايدىغان بىر تۈركۈم كىشلەر بار، ئۇلار دەل شۇ كۆرگەزمە، پائالىيەتلەردىكى پىدائىيلاردۇر.
</S>
<S ID=45676>
بۇ نۆۋەتلىك «ئىككى كۆرگەزمە»دىمۇ پىدائىيلار ئۆز رولىنى تولۇق جارى قىلدۇرۇش ئۈچۈن تولۇق تەييارلىنىپ بولدى.
</S>
<S ID=45677>
   شىنجاڭ تەنتەربىيە كەسپىي تېخنىكا ئىنىستىتۇتى 2015-يىللىق مەخسۇس كۇرس بوكىس كەسپىنىڭ ئوقۇغۇچىسى ئەزىمەت ئەركىن بۇ نۆۋەتلىك كۆرگەزمىگە پىدائىي بولۇپ تاللانغانلىقىدىن ناھايىتى خوشال بولدى.
</S>
<S ID=45678>
ئۇ بۇ يىل يانۋاردا ئاپتونوم رايونىمىزدا ئۆتكۈزلگەن 13-نۆۋەتلىك مەملىكەتلىك قىشلىق تەنھەرىكەت مۇسابىقىسىدە پىدائىي بولۇپ، قەھرىتان قىشتا قاتتىق سوغۇققا قارىماي بۇغدا كۆلىدە يول باشلىغۇچى پىدائىي خىزمىتىنى ياخشى تاماملىغان.
</S>
<S ID=45679>
ئۇ مۇنداق دېدى:«مانا مۇشۇنداق چوڭ تىپتىكى پائالىيەتلەردە پىدائىي بولغانلىقىمدىن ناھايىتى خوشال بولدۇم، نۇرغۇنلىغان كىشىلەرنىڭ نەزىرىدە پىدائىيلىق خىزمىتى ناھايىتى جاپالىق خىزمەت، لېكىن مەن ئۈچۈن ئېيتقاندا بۇ بىر ئەھمىيەتلىك، شەرەپلىك خىزمەت.
</S>
<S ID=45680>
مەن بۇ قېتىممۇ يول باشلىغۇچى پىدائىي بولۇش ۋەزىپىسنى ئۈستۈمگە ئالدىم.
</S>
<S ID=45681>
گەرچە ھېرىپ -چارچىساممۇ تېخىمۇ كۆپ كىشىلەرنىڭ كۆرگەزمە ئورنىنى توغرا تېپىشغا ياردەم بېرىپ قولايلىق ياراتسام دەپ ئويلايمەن، ئۇنىڭدىن باشقا بۇنداق چوڭ تىپتىكى كۆرگەزمىلەرگە قاتنىشىش ئارقىلىق ئۆزەمنىڭ نەزەر دائىرەمنى كېڭەيتىپ كېيىنكى كەلگۈسىمگە ئاساس سېلىشنى ئويلىدىم، بۇنىڭدىن كېيىنمۇ داۋاملىق پىدائىي بولۇشنى خالايمەن ».
</S>
</TEXT>
/BODY
/DOC