<DOC>
<DOCID>TIANSHAN.572268</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-15 12:05:28</DATE>
</HEADER>
<BODY>
<HEADLINE>
<S ID=65389>
ئاقسۇ ۋىلايىتىنىڭ ئومۇمىي خەلق سالامەتلىكىنى ھەقسىز تەكشۈرۈش خىزمىتى ئاخىرلىشىش ئالدىدا تۇرىدۇ
</S>
</HEADLINE>
<TEXT>
<S ID=65390>
 تەڭرىتاغ تورى خەۋىرى: 13-دېكابىر مۇخبىرنىڭ ئاقسۇ ۋىلايەتلىك سەھىيە ۋە پىلانلىق تۇغۇت كومىتېتىدىن ئىگىلىشىچە، 11-دېكابىرغىچە ۋىلايەتتىكى بىر مىليون 950 مىڭ 200 (ئىشچى-خىزمەتچىلەر، ئوقۇغۇچىلار ۋە كۆچمە نوپۇسلارنى ئۆز ئىچىگە ئالمايدۇ) نەپەر ھەر مىللەت خەلق ئاممىسى ئومۇمىي خەلق سالامەتلىكىنى ھەقسىز تەكشۈرتۈشتىن بەھرىمەن بولغان.
</S>
<S ID=65391>
سالامەتلىك تەكشۈرتۈش نىسبىتى %98.95كە يېتىپ، ۋەزىپە ئاساسىي جەھەتتىن تاماملانغان، 20-دېكابىر ۋەزىپىنىڭ ئومۇميۈزلۈك تاماملىنىشى مۇمكىن ئىكەن.
</S>
<S ID=65392>
 ئونسۇ ناھىيەسى كۆكيار بازىرى چارۋىچىلىق كەنتىدە چارۋىچىلارنىڭ ئولتۇراقلىشىشى بىرقەدەر تارقاق، قاتنىشى قۇلايسىز ئىدى، تۇمشۇق بازارلىق شىپاخانا ۋە ئونسۇ بازارلىق شىپاخانىدىكى تېببىي خادىملاردىن تەشكىللەنگەن داۋالاش ئەترىتىدىكىلەر تۈرلۈك ئۈسكۈنە ۋە سايمانلارنى ئېلىپ، چارۋىچىلىق كەنتىگە بېرىپ، ئومۇمىي خەلق سالامەتلىكىنى ھەقسىز تەكشۈرۈش مۇلازىمىتىنى چارۋىچىلارغا يەتكۈزدى.
</S>
<S ID=65393>
 ئومۇمىي خەلق سالامەتلىكىنى ھەقسىز تەكشۈرۈش خىزمىتىنى ئوڭۇشلۇق قانات يايدۇرۇشقا ھەقىقىي كاپالەتلىك قىلىش، ھەر مىللەت ئاممىسىنىڭ ساغلاملىق سەۋىيەسى ۋە تۇرمۇش سۈپىتىنى يەنىمۇ ئۆستۈرۈش ئۈچۈن، ئاقسۇ ۋىلايىتى كۆپ قېتىم يىغىن ئېچىپ خىزمەتلەرنى ئورۇنلاشتۇرۇپ، سالامەتلىك تەكشۈرۈش تەرتىپىنى تۈزۈپ چىقتى، كەسپىي خادىملارنى ئاجرىتىپ، سالامەتلىك تەكشۈرۈش خىزمىتىنى قانات يايدۇرۇپ، ئومۇمىي خەلق سالامەتلىكىنى ھەقسىز تەكشۈرۈش خىزمىتىنى سۈپەت ۋە سانغا كاپالەتلىك قىلغان ئاساستا ئاساسىي جەھەتتىن تاماملاپ بولدى.
</S>
<S ID=65394>
 ئىگىلىنىشىچە، ئاقسۇ ۋىلايىتىدە ئومۇمىي خەلق سالامەتلىكىنى ھەقسىز تەكشۈرتۈش دائىرىسىگە كىرىدىغان شەھەر-يېزا ئاھالىلىرى 2 مىليون 190 مىڭ ئادەم ئىكەن.
</S>
<S ID=65395>
پىراكتىكانت ۋەلى مۇھەممەت تەرجىمىسى
</S>
</TEXT>
/BODY
/DOC