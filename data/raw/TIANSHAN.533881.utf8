<DOC>
<DOCID>TIANSHAN.533881</DOCID>
<HEADER>
<CLASS>شىنجاڭ</CLASS>
<DATE>2016-07-11 12:10:43</DATE>
</HEADER>
<BODY>
<HEADLINE>
<S ID=32704>
شىنجاڭغا نىشانلىق ياردەم بېرىش كەسىپلەر تەرەققىياتىنى كۈچلۈك ئىلگىرى سۈرۈپ، ئىشقا ئورۇنلىشىشقا تۈرتكە بولدى
</S>
</HEADLINE>
<TEXT>
<S ID=32705>
ئىككى يىلدىن بۇيان ياردەم بېرىلىۋاتقان جايدىكى 120 مىڭ كىشى مۇقىم ئىشقا ئورۇنلاشتى
</S>
<S ID=32706>
   خەن چىنيەن خەۋەر قىلىدۇ: 2016 – يىلى ئۇلۇغچات ناھىيەسىنىڭ قىزىلئۆي يېزىسى كەڭشىۋەر كەنتىدىكى 40 نەچچە ياشلىق قىرغىز ئايال شايىنا قۇربان ئۈچۈن ئېيتقاندا، تەقدىرىنى ئۆزگەرتكەن بىر يىل بولدى. بۇ يىل ئۇ ئۇلۇغچات ناھىيەسىدىكى كىچىك، مىكرو كارخانىلار سانائەت رايونىدا ئارزۇسىدىكىدەك خىزمەت تېپىپلا قالماستىن، يەنە كارخانىنىڭ تېخنىكا تايانچىسى بولۇپ قالدى.
</S>
<S ID=32707>
   شەيىنا قۇربانغا ئوخشاش ئۇلۇغچات ناھىيەسىدىكى كىچىك، مىكرو كارخانىلار سانائەت رايونىدا يېڭىچە تۇرمۇش يولىنى تاپقان قىرغىز ئاياللار نەچچە يۈزدىن ئاشىدۇ. بۇ ئۆزگىرىشلەرگە شىنجاڭغا نىشانلىق ياردەم بېرىۋاتقان ئۆلكە، شەھەرلەرنىڭ كەسىپ ئارقىلىق ئىشقا ئورۇنلىشىشقا تۈرتكە بولۇشنى باشتىن – ئاخىر ئالدىنقى نىشان قىلىپ، يەرلىكتىكى ئاممىنى يېقىن ئەتراپتا، ئۆز جايىدا مۇقىم ئىشقا ئورۇنلاشتۇرۇشقا يېتەكلىگەنلىكى تۈرتكە بولدى.
</S>
<S ID=32708>
   ‹‹ئىشقا ئورۇنلىشىش خەلق تۇرمۇشىنىڭ ئاساسى، شۇنداقلا مۇقىملىقنى ساقلاش تەدبىرى››. جياڭسۇ ئۆلكىسىنىڭ قىزىلسۇ قىرغىز ئاپتونوم ئوبلاستىغا نىشانلىق ياردەم بېرىش ئالدىنقى سەپ قوماندانلىق ئىشتابى پارتكومىنىڭ شۇجىسى، باش قوماندانى ۋاڭ بىن مۇنداق دېدى: ‹‹جياڭسۇ ئۆلكىسى شىنجاڭغا نىشانلىق ياردەم بېرىش خىزمىتىدە كەسىپنى تەرەققىي قىلدۇرۇش ئارقىلىق ئىشقا ئورۇنلاشتۇرۇشقا تۈرتكە بولۇشقا ئەھمىيەت بەردى، ياشلار شۇغۇللىنىدىغان كەسپى بولغاندا، خاتىرجەم ئىشلەپ، بەختلىك تۇرمۇش كەچۈرىدۇ، ئىجتىمائىي ئىناقلىق، مۇقىملىق ئاساسى پۇختىلىنىدۇ››.
</S>
<S ID=32709>
   يالغۇز جياڭسۇلا ئەمەس، شىنجاڭغا نىشانلىق ياردەم بېرىۋاتقان ئۆلكە، شەھەرلەر، ئىجتىمائىي مۇقىملىق ۋە ئەبەدىي ئەمىنلىك باش نىشانىنى چۆرىدەپ، ئىشقا ئورۇنلاشتۇرۇشنى ئىلگىرى سۈرۈشنى شىنجاڭغا نىشانلىق ياردەم بېرىش خىزمىتىنىڭ ئەڭ مۇھىم ۋەزىپىسى قىلدى. گۇاڭدۇڭ ئۆلكىسى قەشقەردە غەربىي رايون ئېلېكتىرونلۇق سودا باش ئىشتاب بازىسى قۇرۇلۇشىنى ئىلگىرى سۈرۈپ، ئالىي مەكتەپلەر، تېخنىكوملارنى پۈتكۈزگەن شۇ جايدىكى ياشلارغا ئىشقا ئورۇنلىشىش پۇرسىتى يارىتىپ بەردى، ئۇلارنى ئىگىلىك تىكلەش ماكانى ھازىرلاپ بەردى؛ ئەنخۇي ئۆلكىسى گۇما ناھىيەسىنىڭ 30 مىڭ كىۋادرات مېتىرلىق ئۆلچەملەشكەن زاۋۇت بىناسى سېلىشىغا پىلاندىن سىرت ياردەم بەردى ھەم يىلىغا 2 مىليون 500 مىڭ يۈرۈش كىيىم تىكىش لىنىيەسىنى ماكانلاشتۇردى؛ خۇنەن ئۆلكىسى خۇنەن كەشتىسى بىلەن تۇرپاننىڭ يەرلىك كەشتىچىلىك تېخنىكىسىنى بىرىكتۈرۈپ، يۈرۈشلۈك ساياھەت مەھسۇلاتى ئىشلەپچىقاردى...
</S>
<S ID=32710>
   ‹‹ئىشقا ئورۇنلىشىش شىنجاڭدىكى ئەڭ زور خەلق تۇرمۇشى مەسىلىسى، ھالبۇكى خەلق تۇرمۇشى ئەلرايى بىلەن مۇناسىۋەتلىك››. جيېجياڭنىڭ شىنجاڭغا كەسىپ بويىچە ياردەم بېرىشىدىكى ئەڭ چوڭ تۈر بولۇش سۈپىتى بىلەن، ‹‹جېلىيا›› گۇرۇھى 2 مىليارد 700 مىليون يۈەن مەبلەغ سېلىپ، بىڭتۈەن 1 – شىسىنىڭ ئارال شەھىرىدە شىنجاڭ كەسىپ بازىسى بەرپا قىلدى. 2009 – يىلى 9 – ئايدا 1 – قارارلىق قۇرۇلۇش پۈتۈپ ئىشلەپچىقىرىشقا كىرىشتۈرۈلدى، ئۇنىڭ ئىچىدە، %60تىن ئارتۇق ئىش ئورنىغا يەرلىكتىكى ئاز سانلىق مىللەت كىشىلىرى ئىشلىتىلىپ، ئاز سانلىق مىللەت خىزمەتچىسى 1500دىن ئېشىپ كەتتى. شىنجاڭغا نىشانلىق ياردەم بېرىۋاتقان ئۆلكە، شەھەرلەر ئاپتونوم رايونلۇق پارتكوم، خەلق ھۆكۈمىتىنىڭ ‹‹شىنجاڭغا كەسىپ بويىچە ياردەم بېرىشنى ئۆزىنى ئۆزى راۋاجلاندۇرۇش ئىقتىدارى ۋە يىراق كەلگۈسى رىقابەت كۈچىنى ئاشۇرۇشنىڭ ئۈنۈملۈك يولى قىلىش›› تەلىپى بويىچە، شىنجاڭدا يىپەك يولى ئىقتىساد بەلبېغى يادرولۇق رايونى قۇرۇشتىن ئىبارەت ئىستراتېگىيەلىك پۇرسەت مەزگىلىنى چىڭ تۇتۇپ، پەرقلىق كەسىپ سىياسىتىنى پائال ئەمەلىيلەشتۈرۈپ، تۈرگە سودىگەر چاقىرىش، كەسپكە سودىگەر چاقىرىش قاتارلىق شەكىللەر ئارقىلىق سودىگەر ۋە مەبلەغ جەلپ قىلىش سالمىقىنى ئاشۇردى. 2015 – يىلىلا ئاپتونوم رايون ۋە شىنجاڭغا نىشانلىق ياردەم بېرىۋاتقان ئۆلكە، شەھەرلەرنىڭ ئەمەلىيلەشتۈرگەن ئىقتىسادىي ھەمكارلىق تۈرى 2263 كە، ئەمەلىيلەشكەن شىنجاڭغا كەسىپ بويىچە ياردەم بېرىش مەبلىغى 236 مىليارد 647 مىليون يۈەنگە يېتىپ، بۇلتۇرقى ئوخشاش مەزگىلدىكىدىن 3% 66. ئاشتى.
</S>
<S ID=32711>
   شىنجاڭ خىزمىتى سۆھبەت يىغىنى ئېچىلغان ئىككى يىلدىن بۇيان، شىنجاڭ ۋە نىشانلىق ياردەم بېرىۋاتقان ئۆلكە، شەھەرلەر 3876 ئىقتىسادىي ھەمكارلىق تۈرىنى يولغا قويدى، ئەمەلىيلەشكەن مەبلەغ 330 مىليارد 439 مىليون يۈەن بولۇپ، شىنجاڭغا كەسىپ بويىچە ياردەم بېرىش ئارقىلىق يەرلىكتىكى 120 مىڭ كىشىنىڭ مۇقىم ئىشقا ئورۇنلىشىشىغا تۈرتكە بولدى.
</S>
<S ID=32712>
   ھازىر شىنجاڭدا، شىنجاڭغا كەسىپ بويىچە نىشانلىق ياردەم بېرىش تۈرلىرىنىڭ كەينى – كەينىدىن ماكانلىشىشىغا، زامانىۋى زاۋۇتلارنىڭ قۇرۇلۇشىغا ئەگىشىپ، ھەر مىللەت ئامما فورما كىيىشىپ، نەچچە مىڭ يىللىق دېھقانچىلىق، چارۋىچىلىق تۇرمۇشىغا خاتىمە بېرىپ، يەرلىكنىڭ سانائەت ئىشچىلىرىدىن بولۇپ قالدى.
</S>
</TEXT>
/BODY
/DOC