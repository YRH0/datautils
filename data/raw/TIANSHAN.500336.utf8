<DOC>
<DOCID>TIANSHAN.500336</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-22 16:21:46</DATE>
</HEADER>
<BODY>
<HEADLINE>
<S ID=13948>
يېڭىيەر يېزىسى باقمىچىلىق ئىشلىرىنى تەرەققىي قىلدۇردى
</S>
</HEADLINE>
<TEXT>
<S ID=13949>
   ئىختىيارىي مۇخبىرىمىز ئابدۇسالام قادىر خەۋىرى: غۇلجا شەھەر يېڭىيەر يېزىسى نەسىل ياخشىلاش، ئالاھىدە باقمىچىلىقنى يولغا قويۇش، باقمىچىلىق ئۇل ئەسلىھەلەر قۇرۇلۇشىنى ياخشىلاش، ئوتلاق قوغداش، ھايۋانات كېسەلىكلەرنىڭ ئالدىنى ئېلىش، ئوت-چۆپ، يەم-خەشەككە كاپالەتلىك قىلىش، يۆلەش، ياردەم بېرىش سىياسەتلىرى ئارقىلىق باقمىچىلىق ئىشلىرىنى تەرەققىي قىلدۇرۇپ، دېھقان- چارۋىچىلارنىڭ كىرىمىنى ئاشۇردى.
</S>
<S ID=13950>
    يېڭىيەر يېزىسى باقمىچىلىق ئىشلىرىنى تەرەققىي قىلدۇرۇش ئۈچۈن بۇلتۇردىن باشلاپ، باقمىچىلىق ئۇل ئەسلىھەلەر قۇرۇلۇشىنى ئېلىپ بارغان بولۇپ، كونا باقمىچىلىق رايونىنى يېڭىلاپ، باقمىچىلىق ئەسلىھەلىرىنى تولۇقلىدى.
</S>
<S ID=13951>
يۆلەش، ئېتىبار بېرىش سىياسىتىنىڭ تۈرتكىسىدە دېھقان-چارۋىچىلارنىڭ باقمىچىلىق بىلەن شۇغۇللىنىش قىزغىنلىقى ئېشىپ، باقمىچىلىق رايونى قايتىدىن جانلىنىپ، باقمىچىلىق تۈرى كۆپەيدى.
</S>
<S ID=13952>
بۇنىڭ بىلەن يېڭىيەر يېزىسى چارۋا مال نەسىلىنى ياخشىلاش خىزمىتىنى چىڭ تۇتۇپ، 380تۇياق نەسىللىك سېغىن سېيىر كىرگۈزدى.
</S>
<S ID=13953>
2850تۇياق سېيىرىنى ئەلا نەسىللىك توڭ ئۇرۇق بىلەن ئۇرۇقلاندۇردى.
</S>
<S ID=13954>
باقمچىلىق رايوندىكى بورداق كالا ئۈچ مىڭ ، قوي 37مىڭ تۇياققا يېتىپ، ئۈچ مىڭ 500تۇياق كالا، 34مىڭ تۇياق قوي قوتاندىن چىقىرىلىپ سېتىلدى.
</S>
<S ID=13955>
بۇ يېزا ھەر بىر تۇياق ئەلا نەسىللىك موزايغا مىڭ يۈەندىن تولۇقلىما بەردى.
</S>
<S ID=13956>
پەن-تېخنىكا سالمىقىنى ئاشۇرۇپ، دېھقان – چارۋىچىلارنىڭ ئىلمىي ئۇسۇلدا باقمىچىلىق بىلەن شۇغۇللىنىشقا يېتەكلىدى.
</S>
<S ID=13957>
تەبىئىي ئاپەتلەرنىڭ زىيانغا ئۇچرىغان دېھقان-چارۋىچىلارغا 200مىڭ يۈەن قىممىتىدە 85توننا يەم، ئوت-چۆپ تارقىتىپ بەردى.
</S>
<S ID=13958>
بۇ يىل چارۋا ماللارنى ئەتىياز پەسىللىك ئوتلاققا ئاپتوموبىل بىلەن كۆچۈرۈشكە 270مىڭ يۈەن پۇلنى تەقلەپ قويدى.
</S>
<S ID=13959>
نۆۋەتتە بۇ يېزىدا بېقىلىۋاتقان چارۋا 54مىڭ تۇياققا، ئۆي قۇشلىرى 54مىڭغا، ھەسەل ھەرە 830ساندۇققا يەتتى.
</S>
<S ID=13960>
باقمىچىلىق ئارقىلىق بۇلتۇر دېھقان-چارۋىچىلارنىڭ كىشى بېشى كىرىمى 260يۈەن ئاشۇرۇلدى.
</S>
</TEXT>
/BODY
/DOC