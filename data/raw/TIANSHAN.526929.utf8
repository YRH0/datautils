<DOC>
<DOCID>TIANSHAN.526929</DOCID>
<HEADER>
<CLASS>پەن – مائارىپ</CLASS>
<DATE>2016-06-06 13:13:47</DATE>
</HEADER>
<BODY>
<HEADLINE>
<S ID=29803>
ئوقۇتقۇچىلار ئوبرازى سەمىمىيلىكتە جۇلالىنىدۇ
</S>
</HEADLINE>
<TEXT>
<S ID=29804>
مەيمۇنەم ئىسھاق
</S>
<S ID=29805>
    ئىلگىرى مەكتىپىمىزدىكى بىر سىنىپ مۇدىرى ئوقۇغۇچىلىرىغا يازلىق تەتىل مەزگىلىدە لاگېرغا چىقىشقا ۋەدە بېرىپ، ئوقۇغۇچىلىرىدىن خىراجەت پۇلى يىغقان، لېكىن سىنىپ مۇدىرى مەكتەپنىڭ ئورۇنلاشتۇرۇشىغا ئاساسەن، تەربىيەلىنىشكە ئەۋەتىلىشنىڭ ئالدى – كەينىدە ئوقۇغۇچىلىرىغا بەرگەن ۋەدىسىگە ئەمەل قىلمايلا ئۆگىنىشكە كەتكەن. ئوقۇغۇچىلار سىنىپ مۇدىرىدىن لاگېرغا بېرىش ئىشىنى سۈرۈشتە قىلىشقا جۈرئەت قىلالمىغان. سىنىپ مۇدىرى ئوقۇغۇچىلارنىڭ نەزەرىدە ‹‹ۋەدىسىدە تۈرمىدى›› دەپ قارالغان.
</S>
<S ID=29806>
    شۇڭا، ئوقۇتقۇچىلار ئوقۇغۇچىلارغا قارىتا ھەر ۋاقىت سەمىمىي، راستچىل بولۇشنى ئۆزىگە دائىم ھەمراھ قىلىپ، ۋەدىسىگە ئەمەل قىلىشى، پەۋقۇلئاددە ئىشلارغا قارىتا ئەسكەرتىش بېرىپ، ئوقۇغۇچىلارغا ھەر جەھەتتىن ئۈلگە بولۇشى كېرەك.
</S>
<S ID=29807>
    ئوقۇتقۇچى ئۆزىنىڭ كەسپىي ئەخلاقىغا ئالاھىدە ئەھمىيەت بەرمىسە، جەمئىيەتنىڭ نورمال تەرەققىياتىغا تەسىر كۆرسىتىپلا قالماي، مائارىپ تۈزۈلمىلىرىگە ئوخشاش بولمىغان تەسىر ۋە ئىنكاس پەيدا قىلىدۇ. شۇڭا، ئوقۇتقۇچىلار ھەر ۋاقىت ئۆزىگە قاتتىق تەلەپ قويۇپ، سەممىي بولۇشى كېرەك.
</S>
<S ID=29808>
    ئادەم تەربىيەلەشتىن ئىبارەت شەرەپلىك، ئۇلۇغ ۋەزىپىنى زىممىسىگە ئالغان ئوقۇتقۇچىلارنىڭ ۋەزىپىسى ھەم جاپالىق، ھەم شەرەپلىك. ئۇلار بۇ شەرەپلىك بۇرچنى ئادا قىلىش ئۈچۈن، ئوقۇغۇچىلارغا قارىتا ھەر ۋاقىت توغرا، ئىلمىي، ئۈنۈملۈك بولغان ئۇسۇللارنى قوللىنىشى كېرەك.
</S>
<S ID=29809>
‏    
</S>
</TEXT>
/BODY
/DOC