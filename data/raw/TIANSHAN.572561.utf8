<DOC>
<DOCID>TIANSHAN.572561</DOCID>
<HEADER>
<CLASS>شىنجاڭ</CLASS>
<DATE>2016-12-16 12:40:31</DATE>
</HEADER>
<BODY>
<HEADLINE>
<S ID=65672>
2016-يىل كۈز پەسىللىك شىنجاڭنىڭ كىلىمات تەسىرىنى باھالاش نەتىجىسى ئېلان قىلىندى
</S>
</HEADLINE>
<TEXT>
<S ID=65673>
 تەڭرىتاغ تورى خەۋىرى: ئەمدىلا ئۆتۈپ كەتكەن كۈز پەسلىدە كىشىلەر قاتتىق قار ياغقان كۈنلەرنى، توڭ يامغۇرلۇق، بورانلىق، چاڭ-توزانلىق كۈنلەرنى باشتىن كەچۈردى.
</S>
<S ID=65674>
دېمىسىمۇ بۇ يىلىقى كۈز يېقىنقى ئۈچ يىلدىن بۇيانقى ئەڭ سوغۇق ۋە ئەڭ نەم كۈز پەسلى بولدى.
</S>
<S ID=65675>
  14-دېكابىر مۇخبىرنىڭ شىنجاڭ مېتېئورولوگىيە ئىدارىسى ئاچقان 2016-يىللىق كۈز پەسللىك شىنجاڭنىڭ كىلىمات تەسىرىنى باھالاش ئاخبارات ئېلان قىلىش يىغىنىدىن ئىگىلىشىچە، بۇ يىلقى كۈز پەسلى (2016-يىل سېنتەبىرىدىن-نويابىرغىچە) پۈتۈن شىنجاڭنىڭ ئوتتۇرىچە تېمپېراتۇرىسى شىمالىي شىنجاڭدا تۆۋەن، جەنۇبىي شىنجاڭدا يۇقىرى بولغان، شىمالىي شىنجاڭ ۋە تەڭرىتېغىنىڭ تاغلىق رايوننىڭ ئوتتۇرىچە تېمپېراتۇرىسى ئاۋۋالقى يىللارغا سېلىشتۇرغاندا ئازراق تۆۋەن بولغان، جەنۇبىي شىنجاڭنىڭ ئوتتۇرىچە تېمپېراتۇرىسى بىر ئاز يۇقىرى بولغان، ھۆل-يېغىن مىقدارى پۈتۈن شىنجاڭنىڭ كۆپ قىسىم جايلىرىدا بىر قەدەر كۆپ بولغان.
</S>
<S ID=65676>
كۈز پەسلىدە جەمئىي 10 قېتىم كۈچلۈك ھۆل-يېغىنلىق ھاۋارايى كۆرۈلۈپ، تېمپېراتۇرا تۆۋەن بولغان، ئاساسلىقى قار يامغۇر كەلتۈرۈپ چىقارغان كەلكۈن، قار ئاپىتى، قاتتىق بورانلىق چاڭ-توزانلىق ھاۋارايى قاتارلىق مېتېئورولوگىيەلىك ئاپەت كۆرۈلۈپ، شۇ جايدىكى دېھقانچىلىق، چارۋىچىلىق ئىشلەپچىقىرىشى ۋە شۇنىڭدەك خەلق تۇرمۇشى ۋە قاتناش ترانسپورتى قاتارلىقلارغا پايدىسىز تەسىرلەرنى كەلتۈرۈپ چىقارغان.
</S>
<S ID=65677>
 بۇ يىل پۈتۈن شىنجاڭنىڭ ئوتتۇرىچە تېمپېراتۇرىسى ℃8.1 بولۇپ، ئاۋۋالقى يىللارغا سېلىشتۇرغاندا ℃0.2 تۆۋەن بولغان.
</S>
<S ID=65678>
ئەمما، تۇرپان ئويمانلىقىنىڭ ئوتتۇرىچە تېمپېراتۇرىسى ℃2.0 ~ ℃3.2 يۇقىرى بولغان.
</S>
<S ID=65679>
  تۇرپاننىڭ يۇقىرىلىق دەرىجىسى تارىختىكى شۇ مەزگىلگە سېلىشتۇرغاندا 1-ئورۇندا تۇرغان.
</S>
<S ID=65680>
 شىنجاڭ كىلىمات مەركىزىنىڭ كىلىمات باھالاش باش تەھلىلچىسى ما يۈنىڭ ئېيتىشىچە، ھەر قايسى ئايلارغا تارقىلىشىدىن قارىغاندا، پۈتۈن شىنجاڭ بويىچە كۈز پەسلىدە ھەر قايسى ئايلارنىڭ ئوتتۇرىچە تېمپېراتۇرىسىدا ئاۋۋال يۇقىرىلاپ كېيىن تۆۋەنلەش ۋەزىيىتى كۆرۈلگەن.   
</S>
</TEXT>
/BODY
/DOC