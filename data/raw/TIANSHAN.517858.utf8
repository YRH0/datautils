<DOC>
<DOCID>TIANSHAN.517858</DOCID>
<HEADER>
<CLASS>شىنجاڭ</CLASS>
<DATE>2016-04-15 12:15:19</DATE>
</HEADER>
<BODY>
<HEADLINE>
<S ID=25293>
توي مۇراسىمىدىكى ئورتاق خۇشاللىق ۋە ئالقىش
</S>
</HEADLINE>
<TEXT>
<S ID=25294>
 جاڭ شياۋيەن
</S>
<S ID=25295>
   باش باھاردا كۇچاغا كاماندىروپكىغا بارغانىدىم. چۈشتە كۇچا مېھمانخانىسىنىڭ بىر زالىدا توي مۇراسىمى ئۆتكۈزۈلۈۋاتقان بولۇپ، شوخ ئۇيغۇرچە مۇزىكا ياڭراۋاتاتتى، ئەمما كىشىنى ھەيران قالدۇرىدىغىنى ئۇيغۇرچە مۇزىكا قويۇلۇۋاتقان بۇ زالدا بىر جۈپ خەنزۇ ياشنىڭ تويى بولۇۋاتقانىدى.
</S>
<S ID=25296>
   شۇ كۈنى گۇڭ فامىلىلىك كېلىنچەكنىڭ ئاتا – ئانىسىنىڭ سىچۈەن ئۆلكىسىدىن باشلاپ كەلگەن ئۇرۇق – تۇغقان، دوست – بۇرادەرلىرىنىڭ ھەممىسى يەرلىك خەلق سەنئەتكارلىرى ئورۇنلىغان ناخشا – ئۇسسۇللارغا مەپتۇن بولۇپ قالغانىدى.
</S>
<S ID=25297>
   كۇچا، شايار، توقسۇ ناھىيەلىرىدە بازار تاپقان توي مۇراسىمى شىركىتىنىڭ كەسپىي ئېلانچىسى ئا يۇڭ مۇنداق دېدى.
</S>
<S ID=25298>
توي مۇراسىمىدا ئۇيغۇرچە ناخشا – ئۇسسۇل ئورۇندالسا كەيپىيات ياخشى بولىدۇ، توي بەك قىزىيدۇ، شىركىتىمىز ئايدا يەتتە – سەككىز مەيدان توي مۇراسىمى ئۆتكۈزىدۇ، كۆپلىگەن خېرىدارلار توي مۇراسىمىدا ئۇيغۇرچە ناخشا – ئۇسسۇللارنى ئورۇنداپ بېرىشنى تەلەپ قىلىدۇ.
</S>
<S ID=25299>
   بۇ يەردە يەنە بەزىدە يەرلىكتىكى ئاز سانلىق مىللەتلەر توي مۇراسىمىدا كىچىك مۇزىكا ئەترىتىنى ساكىس مۇزىكىلىرىنى چېلىشقا تەكلىپ قىلىدىكەن، توي مۇراسىمىدىن بۇرۇن مېھمانلارغا تويغا ئالاقىدار فىلىمنى قويۇپ بېرىدىكەن، قىز ئولتۇرۇشىدا قىزنىڭ خەنزۇ قىز دوستلىرىمۇ بولىدىكەن، بۇنداق زامانىۋى، يۇغۇرما تىپتىكى يېڭى ئۇسلۇپ بۇ جايدا يېڭىلىق ھېسابلانمايدىكەن.
</S>
<S ID=25300>
ھازىر يېزا – كەنتلەردىكىلەر توي مۇراسىمىدا ‹‹ئۈچ ئەل››خىزمىتى گۇرۇپپىسىدىكىلەرنى تەكلىپ قىلىشنى شەرەپ دەپ بىلىدىكەن.
</S>
<S ID=25301>
   نەچچە مىڭ يىللاردىن بۇيان، تەڭرىتاغنىڭ جەنۇب ۋە شىمالى ھەر مىللەت خەلقى بىرلىكتە تۇرمۇش كەچۈرۈپ كەلگەن جاي، ھەر قايسى مىللەتلەر ئىشلەپچىقىرىش شەكلى، كىيىم – كېچەك، يېمەك – ئىچمەك، تۇرالغۇ، يۈرۈش – تۇرۇش، ھېيت – بايرام، توي – تۆكۈن ئۆتكۈزۈش جەھەتلەردە ئۆزگىچە ئالاھىدىلىكلەرنى شەكىللەندۈرگەن بولۇپ، بۇلار بۇ جاينىڭ مول كۆپ مەنبەلىك مەدەنىيەت ئالاھىدىلىكىنى بەرپا قىلغان.
</S>
<S ID=25302>
ھەر قايسى مىللەتلەرنىڭ ئالاقە، ئالماشتۇرۇش، ئارىلىشىشنى ئىلگىرى سۈرۈشىدە، مەنىۋى مەدەنىيەت قاتلىمىنىڭ ئالاقىسى تېخىمۇ مۇھىم ئورۇندا تۇرىدۇ.
</S>
<S ID=25303>
بۇنداق ئالاقە قانچىكى كۈچىيىپ چوڭقۇرلاشقانسېرى، ئۆزئارا ھۆرمەت، ھۇزۇرلىنىش ۋە كەڭ قورساقلىق تېخىمۇ كۈچىيىپ، ھەر قايسى مىللەتلەر ئوتتۇرىسىدىكى ھېسسىياتمۇ بارغانسېرى چوڭقۇرلىشىدۇ، ۋەتەن چوڭ ئائىلسىگە بولغان تونۇشمۇ ئۈزلۈكسىز ئاشىدۇ.
</S>
<S ID=25304>
   توي مۇراسىمى ھەر قايسى مىللەتلەرنىڭ ئالاقە، ئالماشتۇرۇش، ئارىلىشىشىنى نامايان قىلىدىغان بىر ۋاسىتە.
</S>
<S ID=25305>
شىنجاڭدا ھەر قايسى مىللەتلەرنىڭ توي مۇراسىمىدا بارلىققا كەلگەن ئۆزئارا ئارىلىشىش، ئۆز خاسلىقىنى نامايان قىلىش، ئۆز ئارا بەھرىلىنىشتەك ئىناق مەنزىرە كىشىنى شۇ قەدەر خۇشال قىلىدۇ، شۇ قەدەر سۆيۈندۈرىدۇ، ھەر قايسى مىللەتلەر مول، كۆپ مەنبەلىك مەنىۋى مەدەنىيەت تۇرمۇشىدىن ئورتاق بەھرىلىنىش بىلەن بىللە، ئۇلارنىڭ قەلبى تېخىمۇ يېقىنلىشىدۇ.
</S>
<S ID=25306>
‏
</S>
</TEXT>
/BODY
/DOC