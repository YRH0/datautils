<DOC>
<DOCID>TIANSHAN.548829</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-09-09 15:51:37</DATE>
</HEADER>
<BODY>
<HEADLINE>
<S ID=48113>
ئىككى بايرام مەزگىلىدە مەكىت ناھىيەسىدە بازارلار جانلىنىپ كەتتى
</S>
</HEADLINE>
<TEXT>
<S ID=48114>
   ئىختىيارىي مۇخبىرىمىز رەيھانگۈل تۇرغۇن خەۋىرى: قۇربان ھېيت ۋە تاۋۇز چاغىنى يېتىپ كېلىش ئالدىدا مەكىت ناھىيەسىدىكى چوڭ تاللا بازارلار، يېزا ئىگىلىك مەھسۇلاتلىرى بازىرى قاينام-تاشقىنلىققا چۆمدى، بايراملىق مەھسۇلاتلار بىلەن تەمىنلەش يېتەرلىك بولۇپ، سودا جانلىنىپ كەتتى.
</S>
<S ID=48115>
   8-سېنتەبىر يېزا ئىگىلىك مەھسۇلاتلىرى بازىرىدا كۆكتات سېتىۋېلىشقا كەلگەن شەھەر ئاھالىلىرىنىڭ ئايىغى ئۈزۈلمىدى.
</S>
<S ID=48116>
يېزا ئىگىلىك مەھسۇلاتلىرى بازىرىدا قوي گۆشى سودىسى بىلەن شۇغۇللىنىۋاتقان مۇھەممەت ئېلى روزى مۇخبىرغا ھەر يىلى قۇربان ھېيتنىڭ ئالدى-كەينىدە سودا ئەڭ ياخشى بولىدىغانلىقىنى، بۇ مەزگىلدە ئىنتايىن ئالدىراش بولۇپ كېتىدىغانلىقىنى ئېيتتى.
</S>
<S ID=48117>
   بازاردا قوي گۆشى سودىسى ياخشى بولغاندىن سىرت، يەنە ھەر خىل ئايتوقاچ ۋە پىچىنە-پىرەنىكلەرنىڭ بازىرىمۇ ياخشى بولدى.
</S>
<S ID=48118>
يىجا تاللا بازىرىغا ئايتوقاچ سېتىش رايونى تەسىس قىلىنغان بولۇپ، بۇ يەرگە ھەرخىل تاتلىق-تۈرۈملەر تىتىپ بېقىشىغا تېزىپ قويۇلغان ئىدى.
</S>
<S ID=48119>
   ئىگىلىنىشىچە، ھېيت مەزگىلىدە بازارلارنىڭ گۈللىنىشى، مۇقىملىقى، تەمىنلەشكە كاپالەتلىك قىلىشىنى ئىشقا ئاشۇرۇپ، ناھىيە بويىچە ھەر مىللەت ئاممىنى خۇشال، بىخەتەر بايرام ئۆتكۈزۈش ئىمكانىيتىگە ئىگە قىلىش ئۈچۈن، ئىككى ھەپتە بۇرۇن ئالاقىدار تارماقلار يېمەكلىك بىخەتەرلىكىنى مەخسۇس تەكشۈرۈشنى يولغا قويغان، ناھىيەدىكى بازار، تاللا بازار، ماگىزىن، مۇقىم يايما، يېمەكلىك دۇكىنى قاتارلىق يېمەكلىك تىجارىتى سورۇنلىرىنى مەخسۇس تەكشۈرۈپ، ئىستېمالچىلارنىڭ قانۇنىي ھوقۇق-مەنپەئىتى ۋە تەن سالامەتلىكىگە كاپالەتلىك قىلغان.
</S>
</TEXT>
/BODY
/DOC