<DOC>
<DOCID>TIANSHAN.554485</DOCID>
<HEADER>
<CLASS>شىنجاڭ</CLASS>
<DATE>2016-10-04 13:05:07</DATE>
</HEADER>
<BODY>
<HEADLINE>
<S ID=52081>
مىللەتلەر ئىتتىپاقلىقى مېلودىيەسىنى ياڭرىتىۋاتقان پەيزۇللا ئىبراھىم
</S>
</HEADLINE>
<TEXT>
<S ID=52082>
ھاجى ئەمەت
</S>
<S ID=52083>
   بىز تەرىپىنى قىلماقچى بولغان پەيزۇللا ئىبراھىم پەيزاۋات ناھىيەسىنىڭ قوشئاۋات يېزىسى ئىرەن كەنتى پارتىيە ياچېيكىسىنىڭ شۇجىسى بولۇپ، ئۇ يېقىندىن بۇيان ئۆز ۋەزىپىسىنى ياخشى ئادا قىلىش بىلەن بىللە، مىللەتلەر ئىتتىپاقلىقىدا باشقىلارغا ئۈلگە بولۇپ، ئاممىنىڭ ھۆرمىتى، تەشكىلنىڭ ياخشى باھاسىغا ئېرىشىپ كەلمەكتە.
</S>
<S ID=52084>
   پەيزۇللا ئىبراھىم ئون نەچچە يىللىق خىزمەت ھاياتىدا باشتىن – ئاخىر مىللەتلەر ئىتتىپاقلىقىنى كۆز قارىچۇقىنى ئاسرىغاندەك ئاسراپ كەلدى.
</S>
<S ID=52085>
ئاممىغا مىللەتلەر ئىتتىپاق بولغاندىلا، جەمئىيەتنىڭ تىنچ بولۇپ، ئىقتىسادنىڭ يۈكسىلىدىغانلىقىنى ئەمەلىي مىساللار بىلەن تەشۋىق قىلىپ، ‹‹ئۈچ ئايرىلالماسلىق›› ئىدىيەسىنى يەنىمۇ چوڭقۇرلاشتۇردى.
</S>
<S ID=52086>
   ئۇ تەشۋىقات – تەربىيە خىزمىتىنى ياخشى ئىشلەش بىلەن بىللە، باشقىلارغا ياردەم بېرىش، قىيىنچىلىققا ئۇچرىغانلارغا مېھىر – شەپقەت يەتكۈزۈشتىمۇ باشلامچى بولۇپ، ئۆزىنىڭ ئېسىل خىسلىتىنى ئەمەلىيىتى ئارقىلىق نامايان قىلدى.
</S>
<S ID=52087>
   2006 – يىلى 8 – ئايدا بۇ يېزىنىڭ ئاياغ باغچا كەنتىنىڭ ئاياغ قىسمىدا يەر ھۆددە ئېلىپ تېرىقچىلىق قىلىۋاتقان يەن فامىلىلىك دېھقاننىڭ قۇدۇقى بۇزۇلۇپ قېلىپ، 500 مودىن ئارتۇق يېرىگە سۇ باشلاشقا ئامالسىز قالغانلىقىدىن خەۋەر تاپقان پەيزۇللا ئىبراھىم دەرھال يەر ھۆددىگىرى بىلەن ئالاقىلىشىپ، ئۆزىنىڭ سەككىز مو كېۋەزلىكىنىڭ مەلۇم بۆلىكىنى بۆلۈپ، ئۆستەڭ ئېلىپ ئۇنىڭ سۇ قىيىنچىلىقىنى ھەل قىلىپ، دوستلۇق مۇناسىۋىتى ئورناتتى.
</S>
<S ID=52088>
   ئۇ 2003 – يىلىدىن بۇيان ئىرەن كەنتىدە يەر ھۆددە ئېلىپ تېرىقچىلىق قىلىۋاتقان ئىككى ئورۇندىكى 11 خەنزۇ دېھقاننىڭ ئىشلەپچىقىرىش، تۇرمۇش ۋە بىخەتەرلىك ئىشلىرىغا ئىزچىل كۆڭۈل بۆلۈپ كەلدى.
</S>
<S ID=52089>
   پەيزۇللا ئىبراھىم بىر كومپارتىيە ئەزاسى ۋە كەنت كادىرى بولۇش سۈپىتى بىلەن ئۇيغۇر، خەنزۇ دېھقانلار ئوتتۇرىسىدىكى تىل ئۇقۇشماسلىق سەۋەبىدىن كېلىپ چىققان زىددىيەتلەرنىمۇ مۇۋاپىق ھەل قىلدى.
</S>
<S ID=52090>
بۇ كەنتنىڭ 2 – مەھەللىسىدىكى ئالىم ياسىن بىلەن يەر ھۆددىگىرى جى تاڭ ئوتتۇرىسىدا يەر پاسىل داۋاسى يۈز بەرگەندە، ئۇ دادىللىق بىلەن ئوتتۇرىغا چىقىپ، ھەر ئىككى تەرەپكە سەۋرچانلىق بىلەن تەربىيە ئىشلەپ ۋە قائىدە – قانۇنلارنى چۈشەندۈرۈپ، مەسىلىنى ئوڭۇشلۇق ھەل قىلدى.
</S>
<S ID=52091>
بۇنىڭغا قايىل بولغان ئالىم ياسىن بىلەن جى تاڭ دوستلۇق مۇناسىۋىتى ئورناتتى. 2014 – يىلى كورلا شەھىرىدىن بۇ يەرگە كەلگەن ئىشلەمچى لى جىيا مەلۇم سەۋەب تۈپەيلىدىن ئىش ھەققىنى ئالالماي يۇرتىغا قايتىشىدا قىيىنچىلىققا ئۇچرىغاندا، ئۇ يېنىدىن 500 يۈەن چىقىرىپ ئۇنى يولغا سېلىپ قويدى.
</S>
<S ID=52092>
   پەيزۇللا ئىبراھىم يەنە مىللەتلەر ئىتتىپاقلىقىنى كۈچەيتىشنى ئىجتىمائىي مۇقىملىقنى قوغداش، دېھقانلارنىڭ كىرىمىنى كۆپەيتىشنىڭ مۇھىم ئاساسى بىلىپ چىڭ تۇتتى.
</S>
<S ID=52093>
بىرنەچچە يىلدىن بۇيان ئۇ تەۋەلىكىدىكى يەر ھۆددىگەرلىرى بىلەن ئالاقىلىشىپ، ئۇلارنىڭ كېۋەز تېرىش ۋە يىغىش ئىشلىرىغا كەنتتىكى ئارتۇق ئەمگەكچىلەردىن 135 كىشى (قېتىم)نى تەشكىللەپ، بىر تەرەپتىن دېھقانلارنىڭ كىرىمىنى كۆپەيتىشكە تۈرتكە بولسا، يەنە بىر تەرەپتىن يەر ھۆددىگەرلىرىنىڭ ئەمگەكچى يېتىشمەسلىك مەسىلىسىنى ھەل قىلدى.
</S>
<S ID=52094>

</S>
</TEXT>
/BODY
/DOC