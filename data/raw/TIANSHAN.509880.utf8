<DOC>
<DOCID>TIANSHAN.509880</DOCID>
<HEADER>
<CLASS>شىنجاڭ</CLASS>
<DATE>2016-03-15 17:33:40</DATE>
</HEADER>
<BODY>
<HEADLINE>
<S ID=20052>
16-مارتتىن باشلاپ ئاپتونوم رايونىمىزدا يۇلۇن سۇر ماددا ياللۇغى ۋاكسىنىسىنى ئەملەش باشلىنىدۇ
</S>
</HEADLINE>
<TEXT>
<S ID=20053>
    تەڭرىتاغ تورى خەۋىرى: 16-مارتتىن باشلاپ ئاتا-ئانىلار پەرزەنتلىرىنى ئېلىپ يېقىن ئەتراپتىكى ۋاكسىنا ئەملەش نۇقتىلىرىغا بېرىپ پەرزەنتلىرىگە ھەقسىز كۇمىلاچ يېگۈزسە بولىدۇ.
</S>
<S ID=20054>
    15-مارت، مۇخبىرنىڭ شىنجاڭ ئۇيغۇر ئاپتونوم رايونلۇق سەھىيە ۋە پىلانلىق تۇغۇت كومىتېتىدىن ئىگىلىشىچە، شىنجاڭ ئۇيغۇر ئاپتونوم رايونلۇق خەلق ھۆكۈمىتى 2016-يىل 3- ۋە 4-ئايدا پۈتۈن شىنجاڭ مىقياسىدا ئىككى نۆۋەت يۇلۇن سۇر ماددا ياللۇغى ۋاكسىنىسى ئەملەش پائالىيىتىنى قانات يايدۇرۇشنى قارار قىلغان.
</S>
<S ID=20055>
   بۇ قېتىم كۇمىلاچ يېگۈزۈش مەزگىلىدە، ئاپتونوم رايونىمىزدىكى ئىككى ياشتىن تۆت ياشقىچە (تۇغۇلغان ۋاقتى 2012-يىل 1-يانۋاردىن 2015-يىل 31-دېكابىرغىچە) بولغان بالىلار باشقا جايدا تۇرۇشلۇق ياكى باشقا جايدا تۇغۇلغان بالىلار ۋاكسىنا ئەملەش ئەھۋالىنىڭ قانداق بولۇشىدىن قەتئىنەزەر بىردەك يۇلۇن سۇر ماددا ياللۇغى ۋاكسىنىسى ئەملىشى كېرەككەن. 
</S>
<S ID=20056>
    ئىگىلىنشىچە، بۇ قېتىمقى يۇلۇن سۇر ماددا ياللۇغى ۋاكسىنىسى ئەملەش پائالىيىتىنىڭ بەلگىلەنگەن ۋاقتى: 1-نۆۋەت: 2016-يىل 16-مارتتىن 18-مارتقىچە بولىدىكەن.
</S>
<S ID=20057>
19-مارتتىن 20-مارتقىچە ۋاقتىدا ئەملىتەلمىگەنلەرگە قارىتا تولۇقلاپ ئەملەش ئېلىپ بېرىلىدىكەن.
</S>
<S ID=20058>
2-نۆۋەتتىكى ۋاكسىنا ئەملەش ۋاقتى: 2016-يىل 20-ئاپرېلدىن 22-ئاپرېلغىچە بولىدىكەن.
</S>
<S ID=20059>
23-ئاپرېلدىن 24-ئاپرېلغىچە ۋاقتىدا ئەملىتەلمىگەنلەرگە قارىتا تولۇقلاپ ئەملەش ئېلىپ بېرىلىدىكەن.  
</S>
</TEXT>
/BODY
/DOC