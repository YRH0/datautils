<DOC>
<DOCID>TIANSHAN.534405</DOCID>
<HEADER>
<CLASS>مەملىكەت</CLASS>
<DATE>2016-07-13 12:21:49</DATE>
</HEADER>
<BODY>
<HEADLINE>
<S ID=33010>
شيايۈنلىڭدا ياڭرىغان مەدھىيە
</S>
</HEADLINE>
<TEXT>
<S ID=33011>
‹‹كومپارتىيە بولمىغان بولسا، يېڭى جۇڭگومۇ بولمايتتى›› دېگەن ناخشىنىڭ بارلىققا كېلىشى توغرىسىدا
</S>
<S ID=33012>
(مەركىزىي ئارخىپخانىدا ساقلانغان قىممەتلىك تارىخىي ئارخىپلاردا خاتىرىلەنگەن پارتىيە تارىخى ھېكايىلىرى)
</S>
<S ID=33013>
   بېيجىڭ شەھىرىدىن چىقىپ، بىر كىچىك ئېقىننى بويلاپ غەربكە 100 نەچچە كىلومېتىر ماڭغاندا، تاغ باغرىغا جايلاشقان فاڭشەن رايونىغا قاراشلىق شيايۈنلىڭ يېزىسىنىڭ تاڭشاڭ كەنتىگە بارغىلى بولىدۇ. بۇنىڭدىن 70 نەچچە يىل ئىلگىرى ‹‹كومپارتىيە بولمىغان بولسا، يېڭى جۇڭگومۇ بولمايتتى›› دېگەن ناخشا بۇ خىلۋەت تاغلىق رايوندا بارلىققا كەلگەنىدى ھەم جۇڭگونىڭ ھەر قايسى جايلىرىغا تارقىلىپ، ھازىرغىچە ئېيتىلىپ كېلىۋاتىدۇ.
</S>
<S ID=33014>
   1943 – يىلى كۈز ئايلىرىنىڭ مەلۇم بىر كۈنى، سەنشى – چاخار – خېبېي چېگرا رايونلۇق ئاممىۋى تىياتىر ئۆمىكىنىڭ ئەزاسى، 19 ياشلىق ساۋ خوشىڭ سەپداشلىرى بىلەن شيايۈنلىڭ يېزىسىغا كېلىدۇ، ئۇلار ‹‹ئەدەبىيات – سەنئەتنى قورال قىلىپ، كومپارتىيەنىڭ ياپون باسقۇنچىلىرىغا قارشى تۇرۇش تەشەببۇسىنى تەشۋىق قىلىپ، خەلقنى ياپون جاھانگىرلىكىگە زەربە بېرىشكە سەپەرۋەرلىك قىلىدۇ. ئۇلار كۈندۈزى ئويۇن قويۇپ، كېچىسى ئىجادىيەت بىلەن شۇغۇللىنىدۇ››.
</S>
<S ID=33015>
   ياپون باسقۇنچىلىرىغا قارشى ئۇرۇشنىڭ ئالتىنچى يىلى، شۇنداقلا ئىستراتېگىيەلىك قارشى تۇرۇش جېڭىنىڭ ئەڭ قىيىن مەزگىللىرىدە، گومىنداڭ ھاكىممۇتلەقلىق سىياسىتى ۋە ياپون باسقۇنچىلىرىغا پاسسىپ قارشى تۇرۇش سىياسىتىنى قوللىنىپ، ياپون باسقۇنچىلىرىغا قارشى ئۇرۇش ۋەزىيىتىنى تېخىمۇ مۇرەككەپلەشتۈرۈۋەتكەنىدى. لېكىن دىققەت قوزغىمايدىغان تاغ ئارىسىدىكى بۇ كىچىككىنە يېزىدا، كومپارتىيەنىڭ ئاساسىي قاتلام تەشكىلاتى يىلتىز تارتىپ زورىيىدۇ، ئۇلار پىڭشى تايانچ بازىسى قۇرۇپ، ئىلگىر – كېيىن بولۇپ دېموكراتىك ھاكىمىيەت قۇرۇش ۋە ئىجارە ھەققىنى، ئۆسۈمنى كېمەيتىش خىزمىتىنى قانات يايدۇرىدۇ.
</S>
<S ID=33016>
   جۇڭگونىڭ قايسى يۆنىلىشكە قاراپ مېڭىشىدىن ئىبارەت دەۋر تېمىسى ئۈستىدە چوڭقۇر ئويلانغان، يەرلىك ئاممىنىڭ ياپون باسقۇنچىلىرىغا قارشى ئۇرۇش قىلىش قىزغىنلىقىنىڭ تەسىرىگە ئۇچرىغان، پۈتۈن ۋۇجۇدى بىلەن جۇڭگونى قۇتقۇزۇش ھېسسىياتىغا كەلگەن ساۋ خوشىڭ كەنتتىكى شىجۇڭتاڭ بۇتخانىسىدا، جىنچىراغ تۈۋىدە، بىر ئاخشامدىلا ‹‹كومپارتىيە بولمىغان بولسا، يېڭى جۇڭگومۇ بولمايتتى›› دېگەن ناخشىنى ئىجاد قىلىدۇ.
</S>
<S ID=33017>
   ئۇ ناخشىنى پۈتكۈزگەندە تاڭ سۈزۈلگەن بولۇپ، چارچىغان ھەم ھاياجانلانغان ساۋ خوشىڭ ئىشىكىنى ئېچىپلا، ئويناۋاتقان سەككىز ئارتىس بالىنى كۆرىدۇ.
</S>
<S ID=33018>
   تاڭشاڭ كەنتىنىڭ شۇ چاغدا 14 ياشقا كىرگەن ئاھالىسى لى ۋەندەي ئەينى چاغدىكى ئىشنى ئەسلەپ: ‹‹ئۇ چاغدا مەن 14 ياشلاردا ئىدىم، ساۋ خوشىڭ بىزنى چاقىرىپ، ناخشا ئۆگىتىپ قويىدىغانلىقىنى ئېيتتى، شۇنىڭ بىلەن بىز ناخشىنى ئۇنىڭغا ئەگىشىپ ئېيتتۇق››، دېدى.
</S>
<S ID=33019>
   شۇنىڭدىن ئېتىبارەن ‹‹كومپارتىيە بولمىسا، (يېڭى) جۇڭگومۇ بولمايتتى›› دېگەن ناخشا جۇڭگو زېمىنىدا ياڭراشقا باشلىدى.
</S>
<S ID=33020>
   مىللىي مۇستەقىللىق ۋە خەلق ئازادلىقىنىڭ سەلتەنەتلىك مۇساپىسىگە ئەگىشىپ، ناخشا تېكىستىمۇ ئۈزلۈكسىز ئۆزگىرىپ باردى.
</S>
<S ID=33021>
   ناخشا ئىجاد قىلىنغان دەسلەپكى مەزگىلدە، ناخشا تېكىستىدىكى ‹‹ياپون باسقۇنچىلىرىغا قارشى ئۇرۇشنى ئالتە يىلدىن ئارتۇق داۋاملاشتۇردى›› دېگەن بىر مىسرا 1943 – يىلىغا كەلگەندە ئامما تەرىپىدىن ‹‹ياپون تاجاۋۇزچىلىقىغا قارشى ئۇرۇشنى يەتتە يىلدىن ئارتۇق داۋاملاشتۇردى›› دەپ ئۆزگەرتىلدى، ئاخىرىدا ئۇرۇش غەلىبە قىلغاندا يەنە ‹‹ياپون باسقۇنچىلىرىغا قارشى ئۇرۇشنى سەككىز يىل داۋاملاشتۇردى›› دەپ بېكىتىلدى.
</S>
<S ID=33022>
   ناخشا تېكىستىدىن باشقا، ماۋزۇنىڭ ئۆزگەرتىلىشىدىمۇ نۇرغۇن ھېكايە بار. ج ك پ مەركىزىي كومىتېت ھۆججەت تەتقىقات ئىشخانىسىنىڭ سابىق مۇدىرى پاڭ شيەنجىنىڭ ‹‹ماۋزېدۇڭ ۋە ئۇنىڭ كاتىپى تيەن جيايىڭ›› دېگەن ئەسلىمىسىدە مۇنداق يېزىلغان: رەئىس ماۋزېدۇڭ 1950 – يىلى قىزى لى نانىڭ بۇ ناخشىنى ئېيتىۋاتقانلىقىنى ئاڭلاپ، كومپارتىيە يوق مەزگىللدىمۇ جۇڭگو بار ئىدى، شۇڭا ‹‹كومپارتىيە بولمىغان بولسا، يېڭى جۇڭگومۇ بولمايتتى›› دەپ ئۆزگەرتىش كېرەك دەپ قاراپ، ‹‹جۇڭگو›› دېگەن سۆزنىڭ ئالدىغا ‹‹يېڭى›› دېگەن سۆزنى قوشۇپ قويدى. لى نا 2001 – يىلى 6 – ئايدا بۇنى مۇئەييەنلەشتۈرۈپ، ھەقىقەتەن شۇنداق ئىش بولغان، دەيدۇ.
</S>
<S ID=33023>
   73 يىلدىن بېرى ياڭراپ كېلىۋاتقان بۇ ناخشا خەلقنىڭ قەلب ساداسىنى گۈزەل مېلودىيە ئارقىلىق ئىپادىلەپ، كوممۇنىزم غايىسى ۋە ئېتىقادىنى ئەۋلادمۇ ئەۋلاد يەتكۈزدى.
</S>
<S ID=33024>
   ساۋ خوشىڭ ئەسلىمىسىدە مۇنداق يازىدۇ: بۇ ناخشىنى پۈتۈن ھېسسىياتىم بىلەن يازغان، ياپون باسقۇنچىلىرىغا قارشى تايانچ بازىلىرىدىكى ئامما كومپارتىيەنىڭ رەھبەرلىكىدە، نۇرغۇن قىيىنچىلىقلارنى يېڭىپ، ياپون باسقۇنچىلىرىغا قارشى ئۇرۇشنى قەتئىي داۋاملاشتۇرۇپ، دېموكراتىك قۇرۇلۇش قىلىپ، خەلقنى ئۆزىگە ئۆزى خوجا قىلدى، يەر ئىسلاھاتىنى يولغا قويۇپ، ئىشلەپچىقىرىشنى راۋاجلاندۇرۇپ، خەلقنىڭ تۇرمۇشىنى ياخشىلىدى... بۇ جانلىق پاكىتلارنى ئۆز كۆزۈم بىلەن كۆردۈم. خەلقنىڭ ياپون باسقۇنچىلىرىغا قارشى تۇرۇش ئاكتىپچانلىقى، پارتىيەگە بولغان چوڭقۇر مۇھەببىتىنى بىۋاسىتە ھېس قىلغانمەن.
</S>
<S ID=33025>
   ‹‹كومپارتىيە ئەزالىرىنىڭ بۇرچى ۋە مەسئۇلىيىتى نېمە؟››، ‹‹جۇڭخۇا مىللىتىنىڭ پارلاق يولى ۋە ئىستىقبالى نەدە؟›› بۇ سوئاللارغا ساۋ خوشىڭ شيايۈنلىڭ يېزىسىدا جاۋابقا ئېرىشكەنىدى.
</S>
<S ID=33026>
   بۈگۈنكى كۈندە، بۇ ئىنقىلابىي زېمىن كىشىلەر ئېتىقادنىڭ قۇدرىتىنى ئەسلەيدىغان مۇقەددەس ماكانغا ئايلاندى، پارتىيە قۇرۇلغانلىقىغا 95 يىل بولغان پەيتتە، ‹‹ئىككىنى ئۆگىنىش، بىردە لاياقەتلىك بولۇش››نى ئۆگىنىش – تەربىيەسىنىڭ كەڭ قانات يايدۇرۇلۇشىغا ئەگىشىپ، پېشقەدەم ۋە يېڭى پارتىيە ئەزالىرى تۈركۈم – تۈركۈملەپ شيا يۈنلىڭ يېزىسىنىڭ تاڭشاڭ كەنتىگە كېلىپ، تاغقا يانداشتۇرۇپ ئويۇلغان 960 كىۋادرات مېتىرلىق پارتىيە بايرىقىنىڭ گۇۋاھلىقىدا، پارتىيەگە كىرىش قەسىمى بېرىپ ۋە قەسەم سۆزىنى قايتا تەكرارلاپ، ئىنقىلابىي ئەنئەنىۋى تەربىيەنى قوبۇل قىلماقتا.
</S>
<S ID=33027>
شىنخۇا ئاگېنتلىقى
</S>
</TEXT>
/BODY
/DOC