<DOC>
<DOCID>TIANSHAN.489667</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-19 11:46:02</DATE>
</HEADER>
<BODY>
<HEADLINE>
<S ID=3626>
جايلاردىن تەرمىلەر
</S>
</HEADLINE>
<TEXT>
<S ID=3627>
      * ئىختىيارىي مۇخبىرىمىز مەڭلىك ئىمىن خەۋىرى: چەرچەن ناھىيەسى بۇلتۇر «مائارىپ-مەدەنىيەت تەرەققىيات يىلى» پائالىيىتىنى چوڭقۇر قانات يايدۇرۇپ، ئوتتۇرا-باشلانغۇچ مەكتەپ مەجبۇرىيەت مائارىپىنى ئۆلچەملەشتۈرۈش قۇرۇلۇشىنى تېزلەتتى.
</S>
<S ID=3628>
«ئىككى كەچۈرۈم ، بىر ياردەم» مەبلىغىدىن 7 مىليون 220 مىڭ يۈەننى ئەمەلىيلەشتۈرۈپ، 7369 ئوقۇغۇچىغا نەپ يەتكۈزدى.
</S>
<S ID=3629>
     * ئىختىيارىي مۇخبىرىمىز مەڭلىك ئىمىن خەۋىرى: چەرچەن ناھىيەسى يېزا ئىگىلىك پەن-تېخنىكا مۇلازىمىتىنىڭ ئىقتىدارىنى كۆرۈنەرلىك كۈچەيتتى.
</S>
<S ID=3630>
يېزا ئىگىلىك ماشىنىلىرى تولۇقلىمىسى ۋە چوڭقۇر بوشىتىش مەشغۇلاتى تولۇقلىما مەبلىغىدىن 4 مىليون 570 مىڭ يۈەن نەقلەشتۈرۈپ، يېڭى تىپتىكى يېزا ئىگىلىك ماشىنا-سايمانلىرىدىن 144 نى كېڭەيتىپ، مەملىكەت بويىچە «تىنچ-ئامان يېزا ئىگىلىك ماشىنىلىرى» ئۈلگە ناھىيەسى شەرىپىگە ئېرىشتى .
</S>
<S ID=3631>
دېھقانلارغا نەپ يەتكۈزۈش مەبلىغىدىن 172 مىليون يۈەن تارقىتىپ، خەلقنىڭ 11 مىليون 170 مىڭ يۈەن يۈكىنى يېنىكلەتتى.
</S>
<S ID=3632>
    * ئىختىيارىي مۇخبىرىمىز مەڭلىك ئىمىن خەۋىرى:  چەرچەن ناھىيەسى بۇلتۇرچىلان پەرۋىشى يىلى پائالىيىتىنى چوڭقۇر قانات يايدۇرۇپ ، 15 مىليون يۈەن مەبلەغ سېلىپ چىلانچىلىقنىڭ تەرەققىياتىنى قوللىدى.
</S>
<S ID=3633>
يېڭىدىن 11 مىڭ مو چىلان تىكىپ ۋە تېرىپ، چىلان ئومۇمىي كۆلىمىنى 186 مىڭ موغا، ئومۇمىي ھوسۇلىنى 33 مىڭ توننىغا، مەھسۇلات قىممىتىنى 485 مىليون يۈەنگە، دېھقانلارنىڭ چىلاندىن قىلغان ئوتتۇرىچە ساپ كىرىمىنى 6133 يۈەنگە يەتكۈزدى.
</S>
<S ID=3634>
    * ئىختىيارىي مۇخبىرىمىز مەڭلىك ئىمىن خەۋىرى:  چەرچەن ناھىيەسى يېڭىچە يېزا ئىگىلىك باشقۇرۇش سىستېمىسىنى ئۈزلۈكسىز مۇكەممەللەشتۈردى .
</S>
<S ID=3635>
نۆۋەتتە ناھىيە بويىچە دېھقانلار كەسپىي كوپىراتىپى 158 گە، كوپىراتىپقا كىرگەن ئەزالار 5254 ئائىلىگە، كوپىراتىپقا كىرىش نىسبىتى %48 كە يەتتى.
</S>
</TEXT>
/BODY
/DOC