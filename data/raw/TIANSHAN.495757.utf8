<DOC>
<DOCID>TIANSHAN.495757</DOCID>
<HEADER>
<CLASS>ئۈرۈمچى</CLASS>
<DATE>2016-02-04 11:40:10</DATE>
</HEADER>
<BODY>
<HEADLINE>
<S ID=9305>
ئۈرۈمچى ئايرودۇرۇمىدا ئايروپىلانغا ئولتۇرۇش ۋاقىتلىق ئىسپاتى 3-فېۋرالدىن باشلاپ ھەقسىز بېجىرىلىدۇ
</S>
</HEADLINE>
<TEXT>
<S ID=9306>
    شەھەر ئىستېمالى سەھەر گېزىتى خەۋىرى: 3-فېۋرالدىن باشلاپ، خەلق ئاۋىياتسىيەسى شىنجاڭ ئايرودۇرۇمى جامائەت خەۋپسىزلىك ئىدارىسى ئايروپىلان كۈتۈش بىناسى ساقچىخانىسىدا كىملىكى يۈتۈپ كېتىپ ئايروپىلانغا چىقالماي قالغان يولۇچىلارغا ھەقسىز ئايروپىلانغا چىقىش ۋاقىتلىق ئىسپاتىنى بېجىرىش خىزمىتىنى باشلىۋەتتى.
</S>
<S ID=9307>
    بۇندىن ئىلگىرى، ئاپتونوم رايونلۇق تەرەققىيات ۋە ئىسلاھات كومىتېتىنىڭ بەلگىلىمىسى بويىچە ئايروپىلانغا چىقىش ۋاقىتلىق ئىسپاتنى بېجىرىشتە 40 يۈەن ھەق ئېلىناتتى.
</S>
<S ID=9308>
    يۇقىرىقى تۈرگە تەۋە بولغان يولۇچىلارغا ئەسكەرتىشكە تېگىشلىك بولغىنى شۇكى، نۆۋەتچى ئايروپىلان ئۇچۇشتىن ئىككى سائەت ئىلگىرى ساقچىخانىغا بېرىپ ئايروپىلانغا چىقىش ۋاقىتلىق ئىسپاتنى بېجىرسە بولىدىكەن.
</S>
<S ID=9309>
ئايروپىلانغا چىقىش ۋاقىتلىق ئىسپاتىنىڭ ئۈنۈملۈك ۋاقتى يەتتە كۈن بولىدىكەن.
</S>
<S ID=9310>
ساياھەتچى، ئوتتۇرا يولدا ئايروپىلان ئالمىشىدىغان يولۇچىلارغا مۇۋاپىق كەڭچىلىك قىلغىلى بولىدىكەن، ئەمما ئىسپاتنىڭ كۈچكە ئىگە ۋاقتى 15 كۈندىن ئېشىپ كەتمەيدىكەن.
</S>
<S ID=9311>
ئىسپات بېجىرمەكچى بولغان يولۇچىلار نۆۋەتچى خادىمغا تەپسىلىي چۈشەندۈرۈشى كېرەككەن.
</S>
<S ID=9312>
 ھەر كۈنى سائەت 06:00 دىن 22:00 گىچە ھەر قايسى ئايروپىلان بېكىتى بىناسىدىكى جامائەت خەۋپسىزلىكى نۆۋەتچىلىك ئىشخانىسىدا رەسمىيەت بېجىرىلىدىكەن.
</S>
<S ID=9313>
 T1 ئايروپىلان بېكىتى بىناسى0991-3808430، T2 ئايروپىلان بېكىتى بىناسى0991-3801634، T3 ئايروپىلان بېكىتى بىناسى0991-3800123. 
</S>
</TEXT>
/BODY
/DOC