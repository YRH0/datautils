<DOC>
<DOCID>TIANSHAN.531963</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-06-30 10:59:04</DATE>
</HEADER>
<BODY>
<HEADLINE>
<S ID=31715>
رادىيو ئۇزېلى كەنتتىكىلەر ياقتۇرىدىغان سۇپىغا ئايلاندى
</S>
</HEADLINE>
<TEXT>
<S ID=31716>
   نىياز راھمان خەۋەر قىلىدۇ: كۇچا ناھىيەسىنىڭ ئۇزۇن بازىرى 2 – ئۇچقارا كەنتىدىكى رادىيو ئۇزېلى كەنتتىكىلەر ئەڭ ياقتۇرىدىغان سۇپىغا ئايلاندى.
</S>
<S ID=31717>
   يېقىندا بۇ كەنتكە بارغىنىمدا، كەنت رادىيو ئۇزېلىدا مىللەتلەر ئىتتىپاقلىقى، دىنلار ئىناقلىقى مەزمۇنىدا ئاڭلىتىش بېرىلىۋاتقانىدى. كەنتتىكىلەر مەيلى ئۆيىدە ياكى سىرتتا ئەمگەك قىلىۋاتقان بولسۇن ھەممەيلەن رادىيو ئاڭلىيالايتتى. كەنت پارتىيە ياچېيكىسىنىڭ مۇئاۋىن شۇجىسى ياسىن ئېزىز مۇنداق دېدى: بىز پارتىيەنىڭ خەلققە نەپ يەتكۈزۈش سىياسەتلىرى، پەن – تېخنىكا بىلىملىرىنى ئومۇملاشتۇرۇش جەھەتتىكى تەشۋىقاتتا رادىيو ئۇزېلىنىڭ رولىدىن ئۈنۈملۈك پايدىلىنىۋاتىمىز.
</S>
<S ID=31718>
   مەريەمگۈل نىياز تولۇقسىز ئوتتۇرا مەكتەپنى پۈتكۈزگەندىن كېيىن ئاتا – ئانىسىنىڭ دېھقانچىلىق ئىشلىرىغا ياردەملىشىپ بېرىۋاتاتتى. يېقىندا ئۇ رادىيو ئۇزېلىدىن كەنتتە تىككۈچىلىك بويىچە ھەقسىز تەربىيەلەش كۇرسى ئېچىلىدىغانلىقى توغرىسىدىكى ئۇچۇرنى ئاڭلاپ، دەرھال تىزىملىتىپ قاتناشتى. ئۇ مۇنداق دېدى: بىز مەيلى ئۆيدە ياكى سىرتتا بولايلى دائىم رادىيو ئاڭلاپ تۇرىمىز. مەن ياخشى سىياسەتلەرنى ئاڭلاپ ھەمكارلىق كوپىراتىپىغا ئەزا بولدۇم. ھازىر تىككۈچىلىك تېخنىكىسىنى ئىگىلىدىم. ئۆز كۈچۈمگە تايىنىپ كىرىمىمنى ئاشۇرۇپ، تۇرمۇشۇمنى تېخىمۇ ياخشىلاش ئۈچۈن تىرىشىمەن.
</S>
<S ID=31719>
   بۇ رادىيو ئۇزېلىدا يەنە ئالاھىدە تەكلىپلىك دىكتوردىن بىرسى بار. ئۇ بولسىمۇ بۇلتۇر دۆلەت بايرىمى مەزگىلىدە باش شۇجى شى جىنپىڭ بىلەن كۆرۈشكەن خانئايشەم ئەنۋەر. خانئايشەم ئەنۋەر مۇنداق دېدى: مەن رادىيو ئۇزېلىنىڭ دىكتورى، دائىم كەنتكە كېلىپ رادىيودا پارتىيەنىڭ خەلققە نەپ يەتكۈزۈش سىياسەتلىرىنى، قانۇن – تۈزۈمنى تەشۋىق قىلىمەن.
</S>
</TEXT>
/BODY
/DOC