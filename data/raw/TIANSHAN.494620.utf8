<DOC>
<DOCID>TIANSHAN.494620</DOCID>
<HEADER>
<CLASS>شىنجاڭ</CLASS>
<DATE>2016-02-01 11:47:16</DATE>
</HEADER>
<BODY>
<HEADLINE>
<S ID=7928>
ئاپتونوم رايونلۇق سىياسىي كېڭەش ئورگىنى خۇلاسىلەش–تەقدىرلەش يىغىنى ئاچتى
</S>
</HEADLINE>
<TEXT>
<S ID=7929>
     سىياسىي كېڭەش خىزمىتىدە يېڭىلىق يارىتىش، تەرەققىي قىلىشنى ئىلگىرى سۈرۈش ئۈچۈن يېڭى تۆھپە قوشايلى
</S>
<S ID=7930>
    جاۋ جىيۈن خەۋەر قىلىدۇ: ئاپتونوم رايونلۇق سىياسىي كېڭەش ئورگىنى 29 – يانۋار چۈشتىن كېيىن خۇلاسىلەش – تەقدىرلەش يىغىنى ئاچتى، ئاپتونوم رايونلۇق سىياسىي كېڭەشنىڭ رەئىسى نۇرلان ئابىلمەجىن يىغىنغا قاتناشتى ھەم سۆز قىلدى.
</S>
<S ID=7931>
    نۇرلان ئابىلمەجىن مۇنداق دېدى: سىياسىي كېڭەش ئورگىنىنىڭ 2015 – يىللىق خىزمىتىدە مۇھىم نۇقتىلار، يارقىن نۇقتىلار كۆپ، ئۆزگىرىش چوڭ، ئۈنۈم زور بولۇپ، ئاپتونوم رايونلۇق پارتكوم ۋە ئاساسلىق رەھبەرلەرنىڭ يۇقىرى باھاسىغا ۋە تولۇق مۇئەييەنلەشتۈرۈشىگە ئېرىشتى.
</S>
<S ID=7932>
سىياسىي كېڭەش ئورگىنىدىكى كادىرلار ئىلغارلار بىلەن بىر سەپتە تۇرۇپ، ئىلغارلاردىن ئۆگىنىپ، ئىلغارلارغا يېتىشىپ، ئىلغارلاردىن بولۇپ، خىزمەت ئورنىدا چىڭ تۇرۇپ، ئەلا نەتىجە يارىتىپ، سىياسىي كېڭەش خىزمىتىدە يېڭىلىق يارىتىش، تەرەققىي قىلىشنى ئىلگىرى سۈرۈشكە يېڭى تۆھپە قوشۇشى كېرەك.
</S>
<S ID=7933>
    نۇرلان ئابىلمەجىن مۇنداق دېدى: يېڭى يىلدا ئاپتونوم رايونلۇق پارتكوم ۋە جاڭ چۈنشيەن شۇجى سىياسىي كېڭەش خىزمىتىگە يېڭىدىن تېخىمۇ يۇقىرى تەلەپ قويدى.
</S>
<S ID=7934>
سىياسىي كېڭەش ئورگىنى ۋە كادىرلار جاڭ چۈنشيەن شۇجىنىڭ ‹‹يېڭى نورمال ھالەتتە چىڭ تۇرۇش›› تەلىپىنىڭ مول مەزمۇنىنى چوڭقۇر ئىگىلەپ، جاڭ چۈنشيەن شۇجى ئوتتۇرىغا قويغان ئىلغار خىزمەتچى بولۇش، زامانىۋى شىنجاڭلىق بولۇش، مىللەتلەر ئىتتىپاقلىقىنى ئەمەلىيەتتە كۆرسەتكۈچىلەردىن بولۇش، شىنجاڭنىڭ تەشۋىقاتچىسى بولۇش، ئېسىلزادىلەردىن بولماي جەڭچى بولۇشتىن ئىبارەت ‹‹بەش تەلەپ››نى ئەستايىدىل ئىزچىللاشتۇرۇپ، ياخشى ئەمەلىيلەشتۈرۈپ، ‹‹بەش تەلەپ››نى ئەمەلىيەتتە كۆرسىتىش ئەھۋالىنى مەسئۇلىيەتنى ئادا قىلىش ۋە يىللىق باھالاشنىڭ مۇھىم ئاساسى قىلىپ، تىرىشىپ ئىلغار، مۇنەۋۋەرلەردىن بولۇش كەيپىياتىنى ۋە ۋەزىيىتىنى شەكىللەندۈرۈپ، ئورگان خىزمىتىنى يېڭى نورمال ھالەتكە تېخىمۇ ياخشى ماسلاشتۇرۇش، يېڭى مەسئۇلىيەتنى گەۋدىلەندۈرۈش، يېڭى ئىدىيە تىكلەش، يېڭى نورمال ھالەتنى ساقلاشقا تۈرتكە بولۇش كېرەك.
</S>
<S ID=7935>
    نۇرلان ئابىلمەجىن مۇنۇلارنى تەكىتلىدى: ئورگاندىكى تارماقلار قاتتىق تەلەپ قويۇپ، مەسىلە يېتەكچىلىكىنى كۈچەيتىشنى ئىزچىللاشتۇرۇپ، سىياسىي كېڭەش ئورگىنىنىڭ مەسئۇلىيىتىنى ئادا قىلىش ئىقتىدارى ۋە سەۋىيەسىنى يەنىمۇ ئۆستۈرۈشى كېرەك.
</S>
<S ID=7936>
بىر سەپتە تۇرۇش ئېڭىنى كۈچەيتىپ، سىياسىيدا مۇستەھكەم بولۇش سىياسىي كېڭەش ئورگان كادىرلىرىنىڭ سىياسىي كېڭەش خىزمىتىنى ياخشى ئىشلىشىدىكى مۇھىم ئالدىنقى شەرت؛ تىرىشچانلىق بىلەن ئۆگىنىپ، پىكىر يۈرگۈزۈپ، سىياسىي كېڭەشنى ئالىي مەكتەپ دەپ بىلىپ، سىياسىي كېڭەش ئورگىنىنى ئۆگىنىشچان ئورگان قىلىپ قۇرۇپ چىقىش؛ خىزمەتنى ئەمەلىيلەشتۈرۈشنى چىڭ تۇتۇپ، سىياسىي كېڭەش پارتگۇرۇپپىسىنىڭ بۇ يىللىق خىزمىتىنىڭ مۇھىم نۇقتىسى، دائىمىي كومىتېتنىڭ خىزمەت دوكلاتى، سىياسىي قارار ۋە كېڭىشىش پىلانىدا بېكىتىلگەن تۈرلۈك ۋەزىپىلەرنى ھەقىقىي ئەمەلىيلەشتۈرۈش؛ ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› پائالىيىتىنى چوڭقۇرلاشتۇرۇپ، سىياسىي كېڭەش ئورگىنىنىڭ ‹‹ئۈچ ئەل›› پائالىيىتىنى يېڭى باسقۇچقا كۆتۈرۈپ، يېڭى ئۈنۈمنى قولغا كەلتۈرۈشكە كاپالەتلىك قىلىش؛ ئىستىل قۇرۇلۇشىنى كۈچەيتىپ، ئىستىل قۇرۇلۇشىنى چىڭ تۇتۇش، ئىستىلنى ياخشىلاشنى سىياسىي كېڭەش ئورگىنى قۇرۇلۇشىنى كۈچەيتىشنىڭ مۇھىم بۆسۈش ئېغىزى قىلىپ، ئىستىل قۇرۇلۇشىدىكى يېڭى نورمال ھالەتنى شەكىللەندۈرۈش كېرەك.
</S>
<S ID=7937>
    ئاپتونوم رايونلۇق سىياسىي كېڭەشنىڭ مۇئاۋىن رەئىسلىرىدىن بەي جىجيې، ليۇ يەنلياڭ، رىزۋان ئەبەي، ليۇ جىيۇڭ، ۋەن خەيچۈەن، بادەي، گۈلشات ئابدۇقادىر، يۈ شيۇدۇڭ يىغىنغا قاتناشتى.
</S>
<S ID=7938>
‏    
</S>
</TEXT>
/BODY
/DOC