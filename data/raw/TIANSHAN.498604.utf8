<DOC>
<DOCID>TIANSHAN.498604</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-17 21:04:22</DATE>
</HEADER>
<BODY>
<HEADLINE>
<S ID=12338>
ئۇچتۇرپان ناھىيەسى پاكىز ئېنېرگىيەنى كۆلەملەشتۈرۈشتە بۆسۈش ھاسىل قىلدى
</S>
</HEADLINE>
<TEXT>
<S ID=12339>
   ئىختىيارىي مۇخبىرىمىز ئابدۇسالام نىياز خەۋەر قىلىدۇ: ئۇچتۇرپان ناھىيەسى ئاممىنىڭ پاكىز ئېنېرگىيە ئىشلىتىشىگە ئىلھام بېرىپ، مۇھىت ئاسراش ئاڭلىقلىقىنى ئۆستۈرۈپ، سۇ بايلىقى، يورۇقلۇق، ئىسسىقلىقنى ئاساس قىلغان پاكىز ئېنېرگىيەنى كۆلەملەشتۈرۈشتە بۆسۈش ھاسىل قىلدى.
</S>
<S ID=12340>
   بۇ ناھىيە ‹‹12–بەش يىل››دا پاكىز ئېنېرگىيەنى كۆلەملەشتۈرۈش تۈر قۇرۇلۇشلىرىغا 8 مىليارد 300 مىليون يۈەن مەبلەغ سېلىپ، سۇ بايلىقى، يورۇقلۇق، ئىسسىقلىقنى ئاساس قىلغان تۈر قۇرۇلۇشلىرىنى كۈچەپ يولغا قويدى.
</S>
<S ID=12341>
سۆگەتلىك، چوكۇر ئۆستەڭ، مۆلچەر تېغى، دەريا ئېغىزى قاتارلىق تۆت سۇ ئېلېكتىر ئىستانسىسى قۇرۇپ ۋە تورلاشتۇرۇپ توك تارقاتتى.
</S>
<S ID=12342>
1 مىليارد 980 مىليون يۈەن مەبلەغ سېلىنغان، ئومۇمىي سىغىمچانلىقى 51 مىڭ 200 كىلوۋولتلۇق ‹‹خۇانېڭ›› يامانسۇ سۇ ئېلېكتىر ئىستانسىسى قۇرۇلۇشى، قۇياش ئېنېرگىيەسى سانائەت رايونىنىڭ 22 كىلوۋولتلۇق بېسىم ئاشۇرۇش پونكىتى قۇرۇلۇشى، چېگرا سودا ئالاقىسى، پىششىقلاش سانائەت رايونىنىڭ 220 كىلوۋولتلۇق ئېلېكتىر ئىستانسىسىنىڭ ئالدىنقى قارارلىق قۇرۇلۇشىنى باشلىدى.
</S>
<S ID=12343>
‏
</S>
</TEXT>
/BODY
/DOC