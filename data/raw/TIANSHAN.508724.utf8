<DOC>
<DOCID>TIANSHAN.508724</DOCID>
<HEADER>
<CLASS>شىنجاڭ</CLASS>
<DATE>2016-03-12 11:42:27</DATE>
</HEADER>
<BODY>
<HEADLINE>
<S ID=19614>
كوممۇنىستىك ياشلار ئىتتىپاقى ئاساسىي قاتلام تەشكىلاتلىرى قۇرۇلۇشى نەق مەيدان يىغىنى ئاقسۇ ۋىلايىتىدە ئېچىلدى
</S>
</HEADLINE>
<TEXT>
<S ID=19615>
   يىغىندا ئىسلاھات، يېڭىلىق يارىتىش ئېڭى تۇرغۇزۇپ، ئاساسىي قاتلام تەشكىلاتلىرى قۇرۇلۇشىنى كۈچەيتىش تەكىتلەندى مۇخبىرىمىز گۈلمىرە مۇھەممەد خەۋەر قىلىدۇ: ئاپتونوم رايونلۇق كوممۇنىسىتىك ياشلار ئىتتىپاقى ئاساسىي قاتلام تەشكىلاتلىرى قۇرۇلۇشى نەق مەيدان يىغىنى 10 – مارت ئاقسۇ ۋىلايىتىدە ئېچىلدى.
</S>
<S ID=19616>
يىغىندا ئىسلاھات تەپەككۇرى ۋە يېڭىلىق يارىتىش ئېڭى تۇرغۇزۇپ، پارتىيە مەركىزىي كومىتېتى ۋە ئاپتونوم رايونلۇق پارتكومنىڭ ئورۇنلاشتۇرمىلىرىنى قەتئىي ئىجرا قىلىپ، ئىتتىپاق كومىتېتىنىڭ ئاساسىي قاتلام تەشكىلاتلىرى قۇرۇلۇشىنى ياخشى ئىشلەشنى پارتىيەنى ئەندىشىدىن خالاس قىلىش، خەلققە مۇلازىمەت قىلىشتىكى مۇھىم خىزمەت ۋەزىپىسى قىلىپ، ئىتتىپاق كومىتېتىنىڭ ئاساسىي قاتلام تەشكىلاتلىرى قۇرۇلۇشىنى كۈچەيتىش كېرەك، دەپ ئوتتۇرىغا قويۇلدى.
</S>
<S ID=19617>
    يىغىندا مۇنۇلار تەلەپ قىلىندى: يېڭى ۋەزىيەت، يېڭى ۋەزىپىلەر ئالدىدا، ئاپتونوم رايونىمىزدىكى ھەر دەرىجىلىك كوممۇنىستىك ياشلار ئىتتىپاقى تەشكىلاتلىرى ۋە كادىرلىرى ئاساسىي قاتلام تەشكىلاتلىرى قۇرۇلۇشى خىزمىتىنى كەمتەر، ئېھتىياتچان پوزىتسىيە ۋە جاسارەتلىك، ياراملىق بولۇش روھى بويىچە تېخىمۇ تەشەببۇسكارلىق بىلەن ياخشى ئىشلىشى كېرەك.
</S>
<S ID=19618>
ئىتتىپاق كومىتېتىنىڭ ئاساسىي قاتلام تەشكىلاتلىرى قۇرۇلۇشىنى پارتىيەنىڭ ئاساسىي قاتلام تەشكىلاتلىرى قۇرۇلۇشى ئومۇمىيىتىگە قويۇپ ئويلىشىپ، ياخشى پىلانلاپ ئورۇنلاشتۇرۇپ، ‹‹ئۈچ ئەل›› خىزمەت گۇرۇپپىسىنىڭ كۈچىگە يېقىندىن تايىنىپ، ئىتتىپاق كومىتېتىنىڭ ئاساسىي قاتلام تەشكىلاتلىرىنى كۈچەيتىشى، ئاساسىي قاتلام تەشكىلاتلىرى قۇرۇلۇشىنى ئىسلاھات، يېڭىلىق يارىتىش ئارقىلىق يېڭى سەۋىيە، يېڭى باسقۇچقا كۆتىرىشى كېرەك.
</S>
<S ID=19619>
ھەر دەرىجىلىك ئىتتىپاق تەشكىلاتلىرى ھەر دەرىجىلىك پارتىيە تەشكىلاتلىرىنىڭ خىزمەت ئومۇمىيىتىدە ئورۇننى توغرا بېكىتىپ، مۇھىم نۇقتىنى توغرا تېپىپ، توغرا بۆسۈش ھاسىل قىلىپ، ھەر دەرىجىلىك پارتىيە تەشكىلاتلىرى ئورۇنلاشتۇرغان خىزمەت ۋەزىپىلىرىنى كەم – كۇتىسىز ياخشى ئەمەلىيلەشتۈرۈپ، پارتىيە تەشكىلاتىنىڭ ئېتىراپ قىلىشى ۋە يەنىمۇ قوللىشىنى قولغا كەلتۈرۈشى كېرەك.
</S>
<S ID=19620>
ئاپتونوم رايونلۇق كوممۇنىستىك ياشلار ئىتتىپاقى ياشلار، ئۆسمۈرلەر ئارىسىدا مىللەتلەر ئىتتىپاقلىقى تەربىيەسىنى قانات يايدۇرۇشنى مۇھىم ۋەزىپە قىلىپ، ئۆزى ئۈلگە بولۇش، ئاپتونوم رايونىمىزنىڭ مىللەتلەر ئىتتىپاقلىقى، تەرەققىياتىنىڭ ئاۋانگارتلىرىدىن بولۇشنى قولغا كەلتۈرۈشى كېرەك.
</S>
<S ID=19621>
    يىغىن جەريانىدا، ۋەكىللەر ئاقسۇ شەھىرى، ئونسۇ ناھىيەسى قاتارلىق جايلارغا بېرىپ، مەھەللە، مەكتەپ، ئېلېكتىرونلۇق سودا كەسپىي رايونى قاتارلىق جايلارنى ئارىلاپ، كوممۇنىستىك ياشلار ئىتتىپاقى ئاساسىي قاتلام تەشكىلاتلىرى قۇرۇلۇشىغا ئالاقىدار خىزمەتلەرنى نەق مەيداندا ئىگىلىدى.
</S>
<S ID=19622>
پارتىيە قۇرۇلۇشى ئارقىلىق ئىتتىپاق قۇرۇلۇشىنى يېتەكلەش، كەنت ئىتتىپاق ياچېيكىسىنى ‹‹يۇلتۇزلاشتۇرۇپ›› باشقۇرۇش، يۇمشاق، ئاجىز، تارقاق ئىتتىپاق تەشكىلاتلىرىنى تەرتىپكە سېلىش جەھەتلەردىكى خىزمەت ۋە تەجرىبىلەرنى نەق مەيداندا كۆزدىن كەچۈردى.
</S>
<S ID=19623>
    ئاپتونوم رايونلۇق پارتكوم دائىمىي كومىتېتىنىڭ ئەزاسى، ئاپتونوم رايوننىڭ مۇئاۋىن رەئىسى ئەركىن تۇنىياز يۇقىرىقى پائالىيەتلەرگە قاتناشتى.
</S>
<S ID=19624>
‏    
</S>
</TEXT>
/BODY
/DOC