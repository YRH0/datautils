<DOC>
<DOCID>TIANSHAN.561060</DOCID>
<HEADER>
<CLASS>شىنجاڭ</CLASS>
<DATE>2016-10-31 15:40:26</DATE>
</HEADER>
<BODY>
<HEADLINE>
<S ID=56412>
سەي شىيۇمېي: شىنجاڭغا ياردەم بېرىۋاتقان كادىرلار بىلەن بىللە گۈزەل شىنجاڭ قۇرۇپ چىقىشنى خالايمەن
</S>
</HEADLINE>
<TEXT>
<S ID=56413>
سەي شىيۇمېي: شىنجاڭغا ياردەم بېرىۋاتقان كادىرلار بىلەن بىللە گۈزەل شىنجاڭ قۇرۇپ چىقىشنى خالايمەن
</S>
<S ID=56414>
 تەڭرىتاغ تورى خەۋىرى: پارتىيە ۋەكىلى، يەكەن ناھىيەلىك مائارىپ خىزمىتى كومىتېتىنىڭ شۇجىسى، مائارىپ ئىدارىسىنىڭ مۇئاۋىن باشلىقى سەي شيۇمېي مۇخبىرنىڭ زىيارىتىنى قۇبۇل قىلىپ مۇنداق دىدى: مەن بۇ قېتىمقى پارتىيە قۇرۇلتىيى دوكلاتىنى ئاڭلاپ، ئاپتونوم رايونلۇق پارتكوم بارلىق كادىرلار ۋە ھەر مىللەت ئاممىسىنى بىرلىكتە نامراتلىقتىن قۇتۇلۇپ، بېيىپ ھاللىق سەۋىيەگە يېتىشكە سەپەرۋەر قىلىپ، شىنجاڭدىكى ھەر مىللەت خەلقنى بەختلىك تۇرمۇشقا يېتەكلەپ، ھاللىق سەۋىيەگە يېتىش ئۈچۈن يۈرۈش قىلىش سىگنالىنى چالدى دەپ قارىدىم.
</S>
<S ID=56415>
    سەي شيۇمېي: «شىنجاڭغا كەلگىلى ئون يىلدىن ئاشتى، ئۆزۈمنى شىنجاڭلىق دەپ بىلىمەن، ئاللىبۇرۇن شىنجاڭغا سىڭىشىپ كەتتىم» دېدى.
</S>
<S ID=56416>
ئۇدۇللۇق
</S>
<S ID=56417>
    تونۇشتۇرۇلۇشىچە،سەي شيۇمېي ئىلگىرى سەنشى ئۆلكىسى يۈنچېڭ شەھەرلىك باشلانغۇچ مەكتەپنىڭ مۇدىرى، بالىلار باغچىسىنىڭ باشلىقى بولغان.
</S>
<S ID=56418>
ئۇ يەنە يۈنچېڭ شەھىرى يەنخۇ رايونى مائارىپ ئىدارىسى ئوقۇغۇچى قوبۇل قىلىش ئىمتىھان مەركىزىنىڭ مۇئاۋىن مۇدىرى بولغان، يولدىشىنىڭمۇ گۈللەنگەن بىر ئىگىلىكى بار ئىكەن.
</S>
<S ID=56419>
2005-يىلى يىل ئاخىرىدا ئۇ يولدىشى بىلەن بىللە قەشقەرنىڭ پەيزاۋات ناھىيەسىگە تەكشۈرۈپ مەبلەغ سېلىشقا كەلگەندە، ئۇ شۇ جايدىكى يەسلى مائارىپى ئىشلىرى ئۈچۈن ئۆزىنى بېغىشلىغان ھەمدە ئىزچىل شىنجاڭدا قالغان.
</S>
<S ID=56420>
    ئۇ: «شىنجاڭغا ياردەم بېرىۋاتقان بىر كادىر بولۇش سۈپىتىم بىلەن ئۆزۈمنى شىنجاڭلىق دەپ بىلىمەن،  مەندە بىر خىل مەسئۇلىيەت ۋە بۇرچ تۇيغۇسى بار» دېدى.
</S>
<S ID=56421>
   ئۇ مۇنداق دېدى:  پەيزاۋات ناھىيەسى مائارىپ تەرەققىياتىنىڭ ئارقىدا قالغانلىقىنى، بالىلارنىڭ بىلىمگە تەشنا ئىكەنلىكىنى كۆرۈپ، مەسئۇلىيىتىمنىڭ ئېغىرلىقىنى، بۇرۇچ تۇيغۇسىنىڭ شەرەپلىك ئىكەنلىكىنى ھېس قىلدىم، شۇ جايدىكى كادىرلار ۋە ئامما بىر گەۋدىگە ئايلىنىپ، ئىچقويۇن–تاشقويۇن بولساق مەندىمۇ ئاجايىپ مۇۋەپپەقىيەت تۇيغۇسى بولىدىكەن، ئۆزۈمنىڭ قىلىۋاتقان خىزمىتىمنىڭ ناھايىتى زور قىممەتكە ئىگە ئىكەنلىكىنى ھېس قىلدىم.
</S>
<S ID=56422>
    سەي شيۇمېي ئۆزىنىڭ شىنجاڭغا مائارىپ جەھەتتە ياردەم بېرىش خىزمىتىگە باھا بېرىپ: «بىر ئادەم ھاياتىدا ئەگەر بەزى قىيىن ئەھۋالدا قالغان ئادەمنىڭ تەقدىرىنى ئۆزگەرتەلىسە ياكى قاراڭغۇدا قالغان ئادەم ئۈچۈن چىراقنى يورۇتۇپ بېرەلىسە، بۇنداق ھاياتتا ئاندىن ئۆكۈنۈش بولمايدۇ، ھاياتنىڭ شۇندىلا مەنىسى بولىدۇ» دېدى.
</S>
<S ID=56423>
    ئاخىرىدا سەي شيۇمېي يۈرەك سۆزلىرىنى قىلىپ: «شىنجاڭغا ياردەم بېرىۋاتقان كادىرلار، مەن سىلەر بىلەن ئوخشاش،  مەن قەشقەرگە بىر كەلگەنچە ئون نەچچە يىل بولدى، مۇشۇ يىللاردىن بۇيان، گەرچە بېشىمدىن نۇرغۇن ئىسسىق-سوغۇقلارنى ئۆتكۈزگەن بولساممۇ، لېكىن مەندە يەنىلا مۇۋەپپەقىيەت تۇيغۇسى بار.
</S>
<S ID=56424>
شىنجاڭ خەلقى ئاقكۆڭۈل، ئاددىي-ساددا، ئۇلار بىزگە موھتاج، بىزنىڭ بۇ يەردىكى خىزمىتىمىز ناھايىتى مۇھىم ئەھمىيەتكە ئىگە ھەم مۇھىم قىممىتى بار، بىز بىرلىكتە  شىنجاڭنى گۈللەندۈرەيلى، بىرلىكتە گۈزەل شىنجاڭ قۇرۇپ چىقىش ئۈچۈن بىر كىشىلىك تۆھپىمىزنى قوشايلى››دېدى.
</S>
<S ID=56425>
پىراكتىكانت ۋەلى مەھەممەت تەرجىمىسى
</S>
</TEXT>
/BODY
/DOC