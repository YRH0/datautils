<DOC>
<DOCID>TIANSHAN.574512</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-26 09:27:11</DATE>
</HEADER>
<BODY>
<HEADLINE>
<S ID=67523>
قەشقەر شەھىرى نامراتلىقتىن قۇتۇلدۇرۇش ئۆتكىلىگە ھۇجۇم قىلىش جېڭىگە ئاساس سالدى
</S>
</HEADLINE>
<TEXT>
<S ID=67524>
 ئۆز مۇخبىرىمىز ئايىمگۈل ھەسەن خەۋىرى، فوتوسى: بۇ يىل قەشقەر شەھىرى كەسىپلەر ئارقىلىق بىر تۈركۈم نامراتلارنى يۆلەش، بىر تۈركۈم نامراتلارنى يۆتكەپ ئىشقا ئورۇنلاشتۇرۇش، بىر تۈركۈم نامراتلارنى باشقا جايغا كۆچۈرۈش، بىر تۈركۈم نامراتلارنى ئەڭ تۆۋەن تۇرمۇش كاپالىتى سىياسىتى ئارقىلىق ئېنىقلاشتىن ئىبارەت «تۆت بىر تۈركۈم» نامراتلارنى يۆلەش قۇرۇلۇشىنى يولغا قويۇپ، نامراتلىقتىن قۇتۇلدۇرۇش ئۆتكىلىگە ھۇجۇم قىلىش جېڭىگە ياخشى ئاساس سالدى.
</S>
<S ID=67525>
ھازىرغىچە 29 نامرات كەنتنىڭ نامراتلىق قالپىقى ئېلىپ تاشلىنىپ، 11 مىڭ 236 ئائىلىدىكى 48 مىڭ 585 كىشى نامراتلىقتىن قۇتۇلدى.
</S>
<S ID=67526>
 سەمەن يېزىسىنىڭ ئاتاغۇ كەنتى نۇقتىلىق يۆلىنىدىغان كەنتلەرنىڭ بىرى بولۇپ، 2016- يىلى قەشقەر شەھىرى بۇ كەنتنىڭ دۆلەت يولى 314-لىنىيەسى بىلەن قوشنا بولۇشتەك قاتناش ئەۋزەللىكىگە بىرلەشتۈرۈپ، باشقا جايغا كۆچۈرۈش تەدبىرى ئارقىلىق، ئولتۇراقلاشتۇرۇش نۇقتىسىنى دۆلەت يولى ئەتراپىغا قۇرۇپ، نامرات ئاھالىلەرنىڭ تۇرالغۇ ۋە تۇرمۇش شارائىتىنى ياخشىلاپلا قالماي، يەنە كېيىنكى تەرەققىياتقا ھەرىكەتلەندۈرگۈچ كۈچ قوشتى.
</S>
<S ID=67527>
 قەشقەر شەھىرى سەمەن يېزىسى ئاتاغۇ كەنت پارتىيە ياچېيكىسىنىڭ شۇجىسى تۇرسۇنگۈل تۇرسۇن مۇنداق دېدى: كەنتىمىزدە جەمئىي 87 نامرات ئائىلە، 328 نامرات كىشى بار. «تۆت بىر تۈركۈم» تەدبىرى ئارقىلىق ھازىر ھەممىسى نامراتلىقتىن قۇتۇلدى، كەنتىمىزنىڭ نامراتلىق قالپىقىمۇ چۆرۈپ تاشلاندى.
</S>
<S ID=67528>
كېيىنكى قەدەمدە بىز كۆكتات تېرىقچىلىقى ۋە ھويلا–ئاران ئىگىلىكىنى زور كۈچ بىلەن تەرەققىي قىلدۇرۇپ، دېھقانلارنى سىرتقا چىقىپ ئىشلەپ كىرىمىنى ئاشۇرۇشقا پائال يېتەكلەپ، ئۇلارنىڭ قايتا نامراتلىشىپ كېتىشىنىڭ ئالدىنى ئالىمىز.
</S>
<S ID=67529>
 نامراتلارغا دەل جايىدا ياردەم بېرىش جەريانىدا قەشقەر شەھىرى ئەمگەك ئىقتىدارى بار ئاممىنى ئىشقا ئورۇنلىشىشقا پائال يېتەكلەپ ۋە ئۇلارغا ياردەم بېرىپ، «بىر كىشىنى ئىشقا ئورۇنلاشتۇرۇش ئارقىلىق بىر ئائىلىنى نامراتلىقتىن قۇتۇلدۇرۇش» مەقسىتىنى ئىشقا ئاشۇردى.
</S>
<S ID=67530>
بۇ يىل ئاۋات يېزىسىنىڭ توقام مەھەللىسى كەنتىدە ئولتۇرۇشلۇق شەمشىقەمەر سۇلايمان ئەر–ئايال ئىككىيلەن ئىشقا ئورۇنلىشىش ئارقىلىق نامراتلىقتىن قۇتۇلۇشنى ئىشقا ئاشۇردى، ئۇلار ئائىلە كىرىمىنى ئاشۇرۇپ، يېڭى ئۆي سالدى.
</S>
<S ID=67531>
 بۇ يىل قەشقەر شەھىرىدە جەمئىي 29 نامرات كەنتنىڭ نامراتلىق قالپىقى چۆرۈپ تاشلاندى.
</S>
<S ID=67532>
نامراتلارغا يار–يۆلەك بولۇشتىكى تۈرلۈك مەبلەغدىن پايدىلىنىپ، ئاھالىلەر ئولتۇراقلاشتۇرۇش نۇقتىسىدىن 43 ى قۇرۇلدى، 14 مىڭ 913 يۈرۈش ئەمىن ئۆي سېلىنىپ، ھاۋالىلىك قەرز پۇلىدىن 230 مىليون يۈەن تارقىتىلدى.
</S>
</TEXT>
/BODY
/DOC