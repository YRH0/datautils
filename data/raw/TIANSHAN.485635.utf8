<DOC>
<DOCID>TIANSHAN.485635</DOCID>
<HEADER>
<CLASS>مەملىكەت</CLASS>
<DATE>2016-01-06 17:44:39</DATE>
</HEADER>
<BODY>
<HEADLINE>
<S ID=1187>
دىپلوماتىيە مىنىستىرلىقى چاۋشيەننىڭ يادرو سىنىقى ئېلىپ بارغانلىقىغا قارىتا بايانات ئېلان قىلدى
</S>
</HEADLINE>
<TEXT>
<S ID=1188>
    شىنخۇا ئاگېنتلىقى بېيجىڭ 6-يانۋار تېلېگراممىسى: جۇڭگو دىپلوماتىيە مىنىستىرلىقى 6-يانۋار چاۋشيەننىڭ يادرو سىنىقى ئېلىپ بارغانلىقىغا قارىتا بايانات ئېلان قىلدى. باياناتنىڭ مەزمۇنى مۇنداق: بۈگۈن ( 6-يانۋار ) چاۋشيەن دېموكراتىزم خەلق جۇمھۇرىيىتى خەلقئارا جەمئىيەتنىڭ ئومۇميۈزلۈك قارشى تۇرۇشىغا پىسەنت قىلماي، يەنە بىر قېتىم يادرو سىنىقى ئېلىپ باردى، جۇڭگو ھۆكۈمىتى بۇنىڭغا قارشىلىق بىلدۈرىدۇ.
</S>
<S ID=1189>
    يېرىم ئارالنى يادروسىزلاشتۇرۇش، يادرونىڭ كېڭىيىپ كېتىشىنىڭ ئالدىنى ئېلىش، شەرقىي، شىمالىي ئاسىيانىڭ تىنچ، مۇقىملىقىنى قوغداشنى ئەمەلگە ئاشۇرۇشتا جۇڭگو تەرەپنىڭ مەيدانى ئېنىق.
</S>
<S ID=1190>
بىز چاۋشيەن تەرەپنىڭ يادروسىزلاشتۇرۇش ۋەدىسىگە ئەمەل قىلىپ، ناچار ۋەزىيەتنى پەيدا قىلىدىغان ھەر قانداق ھەرىكىتىنى توختىتىشقا كۈچلۈك دەۋەت قىلىمىز.
</S>
<S ID=1191>
    يېرىم ئارال ۋە شەرقىي، شىمالىي ئاسىيانىڭ تىنچ، مۇقىملىقى ھەر قايسى تەرەپلەرنىڭ مەنپەئەتىگە ئۇيغۇن كېلىدۇ.
</S>
<S ID=1192>
جۇڭگو تەرەپ يېرىم ئارالنى يادروسىزلاشتۇرۇش نىشانىنى قەتئىي ئىلگىرى سۈرۈپ، ئالتە تەرەپ سۆھبىتى رامكىسى ئىچىدە يېرىم ئارالنى يادروسىزلاشتۇرۇش مەسىلىسىنى ھەل قىلىشتا چىڭ تۇرىدۇ.
</S>
<S ID=1193>
‏
</S>
</TEXT>
/BODY
/DOC