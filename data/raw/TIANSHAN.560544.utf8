<DOC>
<DOCID>TIANSHAN.560544</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-29 12:34:51</DATE>
</HEADER>
<BODY>
<HEADLINE>
<S ID=56173>
چاقىلىق ناھىيەسى توغراق ئورمان بايلىقىنى قوغداشنى ئىزچىل كۈچەيتتى
</S>
</HEADLINE>
<TEXT>
<S ID=56174>
 ئىختىيارىي مۇخبىرىمىز ئايگۈل مەمتىمىن خەۋىرى: چاقىلىق ناھىيەلىك ئورمانچىلىق ئىدارىسى دۆلەت دەرىجىلىك پاراۋانلىق توغراق ئورمانلىرىنى قوغداش، باشقۇرۇش–ئاسراش پونكىتى بۇ يىل ناھىيە دائىرىسىدىكى نۇقتىلىق قوغدىلىدىغان بىر مىليون 852 مىڭ 300 مو دائىرىدىكى دۆلەت دەرىجىلىك پاراۋانلىق توغراق ئورمانلىقى ۋە 2 مىليون 389 مىڭ 116 مو كېلىدىغان يەرلىك پاراۋانلىق ئورمىنىنى قوغداپ، توغراق ئورمان بايلىقىنى باشقۇرۇشنى ئىزچىل كۈچەيتىپ، ئېكولوگىيەلىك مۇھىتنىڭ ياخشىلىنىشىنى كۈچلۈك ئىلگىرى سۈردى.
</S>
<S ID=56175>
 بۇ پونكىت بۇ يىل كىرگەندىن بۇيان، تارىم دەرياسىنىڭ تۆۋەنكى ئېقىنى، چاقىلىق، ۋاششەرى ۋە مىرەن تەۋەسىدىكى ئاسراش نۇقتىلىرىنى چىڭ تۇتۇپ، ۋاششەرى، قوغان، ئارغان، يېڭىسۇ قاتارلىق جايلاردىكى قوغداش نۇقتىلىرىغا جەمئىي 158 نەپەر خادىمنى ئۇرۇنلاشتۇرۇپ، ئورمان مۇھاپىزەت خادىمىنى تولۇقلىدى.
</S>
<S ID=56176>
يەنە ئۇلارغا توغراق ئورمانلىقىنى دائىرە بويىچە ھۆددىگە بېرىپ، ئوغرىدىن، ئوتتىن مۇداپىئە كۆرۇش توختامى ئىمزالىدى.
</S>
<S ID=56177>
ئىككى باسقۇچ بويىچە 158 نەپەر خادىمنى ئورمان بايلىقىنى قوغداش، ئورمان قانۇنى، ياۋايى ھايۋانلارنى قوغداش، ئوتتىن قوغدىنىش بىلىملىرى بويىچە ئومۇميۈزلۈك تەربىيەلەپ، ئۇلارنىڭ خىزمەت سەۋىيەسىنى يۇقىرى كۆتۈرۈپ، بۇ خىزمەتلەرنى ياخشى ئىشلىگەنلىكتىن، ناھىيە تەۋەسىدىكى توغراق ئورمىنىنى قوغداش خىزمىتى ياخشى ئىشلىنىپ، مۇناسىۋەتلىك ئورۇنلارنىڭ ياخشى باھاسىغا ئېرىشتى.
</S>
</TEXT>
/BODY
/DOC