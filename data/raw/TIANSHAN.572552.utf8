<DOC>
<DOCID>TIANSHAN.572552</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-16 12:05:30</DATE>
</HEADER>
<BODY>
<HEADLINE>
<S ID=65646>
بايىنبۇلاق بازىرىدىكى چارۋىچىلار بىنا ئۆيلەرگە كۆچتى
</S>
</HEADLINE>
<TEXT>
<S ID=65647>
  مېھرىگۈل يۈسۈپ خەۋەر قىلىدۇ: خېجىڭ ناھىيەسىنىڭ ‹‹جىنچۈنئەن›› ئولتۇراق رايونى ناھىيە بازىرىدىكى ئالدىنقى قاتاردىكى ئولتۇراق رايون بولۇپ، بۇ ئولتۇراق رايونى بايىنبۇلاق بازىرىنىڭ ‹‹چارۋىچىلار يېڭى كەنتى››ئىدى.
</S>
<S ID=65648>
بايىنبۇلاق بازىرىنىڭ خېجىڭ ناھىيەسى بىلەن بولغان ئارىلىقى 300 كىلومېتىر بولۇپ، قىش پەسلىدە قار كۆپ يېغىپ بۇ بازاردىكى چارۋىچىلارنىڭ تۇرمۇشىغا توسالغۇلارنى ئېلىپ كەلگەنىدى.
</S>
<S ID=65649>
ناھىيەلىك پارتكوم، خەلق ھۆكۈمىتى ۋە بايىنبۇلاق بازىرى چارۋىچىلارنىڭ بۇ قىيىنچىلىقىنى ھەل قىلىش ئۈچۈن ناھىيە بازىرىدا بۇ ‹‹چارۋىچىلار يېڭى كەنتى››نى قۇرغانىدى.
</S>
<S ID=65650>
 يېقىندا بۇ بازاردىكى 199 چارۋىچى ‹‹جىنچۈنئەن›› ئولتۇراق رايونىغا سېلىنغان بىنا ئۆيلەرنىڭ ئاچقۇچىنى ۋە ھەر بىر ئائىلە 2000 يۈەندىن ئۆي زىننەتلەش پۇلىنى تاپشۇرۇۋالدى.
</S>
<S ID=65651>
 بايىنبۇلاق بازىرى باشلىق كەنتىدىن يېڭى ئۆيگە كۆچۈپ كىرگەن نارىن سېسىك ئۆيىنى ئوبدانلا سەرەمجانلاشتۇرۇۋالغان بولۇپ، ئۇ ھاياجانلانغان ھالدا مۇنداق دېدى: يېڭى ئۆيۈمنىڭ كۆلىمى 50 كىۋادرات مېتىركېلىدۇ، ئادەتتە بازار باھاسى بويىچە 70 مىڭ يۈەن بولۇپ، بازارلىق ھۆكۈمەت 60 مىڭ يۈەن، كەنت كومىتېتى 6000 يۈەن تولۇقلىما بەردى، ئۆزۈم پەقەت 3000 يۈەنلا چىقىرىپ، بۇ يېڭى ئۆيگە كۆچۈپ كىردىم، بىنا ئۆيلەر ھەم ئازادە، ھەم پاكىز بولىدىكەن، ئوت قالاشتىنمۇ قۇتۇلۇپ قالدۇق.
</S>
<S ID=65652>
بىز بۇنىڭدىن بەك خۇشال.
</S>
<S ID=65653>
‏
</S>
</TEXT>
/BODY
/DOC