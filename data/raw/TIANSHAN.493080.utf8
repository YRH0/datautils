<DOC>
<DOCID>TIANSHAN.493080</DOCID>
<HEADER>
<CLASS>شىنجاڭ</CLASS>
<DATE>2016-01-26 12:20:31</DATE>
</HEADER>
<BODY>
<HEADLINE>
<S ID=5885>
مەسئۇلىيەتچان ساقچىلار
</S>
</HEADLINE>
<TEXT>
<S ID=5886>
  خالىدە ئوبۇل
</S>
<S ID=5887>
    مەملىكەتلىك 13 – نۆۋەتلىك قىشلىق تەنھەرىكەت مۇسابىقىسى مەزگىلىدە تەنھەرىكەتچى، مۇخبىر، تاماشىبىنلار مۇسابىقە مەيدانىغا كىرىشتىن ئاۋۋال چوقۇم ئامانلىق قوغداش ھالقىسىدىن ئۆتىدۇ.
</S>
<S ID=5888>
زېمىستان قىشتا ئامانلىق قوغداش خادىملىرى خىزمەتتىكى مەسئۇلىيەتچانلىقى ۋە قىزغىن مۇلازىمىتى بىلەن تۈرلۈك خىزمەتلەرنىڭ تەرتىپلىك يۈرۈشۈشىگە، مۇسابىقە مەيدانىدىكى ھەر بىر ئادەمنىڭ بىخەتەرلىكىگە كاپالەتلىك قىلدى.
</S>
<S ID=5889>
    بىر نەچچە كۈندىن بۇيان ئۈرۈمچىدە سوغۇق كۈچەيدى، لېكىن ئامانلىق قوغدىغۇچىلار كىشىلەرنىڭ قەلبىگە ھارارەت بېغىشلىدى.
</S>
<S ID=5890>
    مەملىكەتلىك 13 – نۆۋەتلىك قىشلىق تەنھەرىكەت مۇسابىقىسى يېرىملاشتى، تەنھەرىكەتچىلەر مۇسابىقىدە كىشىنى خۇشال قىلىدىغان نەتىجىلەرنى قولغا كەلتۈرمەكتە ئىدى، مەيدان ئىچى – سىرتىدىكى بۇ خاتىرجەملىك ۋە ئىناقلىقنى ئامانلىق قوغداش خىزمىتىنى ئۈستىگە ئالغان ئامانلىق قوغداش خادىملىرىنىڭ جاپالىق ئەجرىدىن ئايرىپ قارىغىلى بولمايتتى.
</S>
<S ID=5891>
25 – يانۋار مەملىكەتلىك 13 – نۆۋەتلىك تەنھەرىكەت مۇسابىقىسى نەق مەيدانىنىڭ ئامانلىقىنى قوغداش قوماندانلىق ئىشتابىنىڭ قوماندانى، ئۈرۈمچى شەھەرلىك ج خ ئىدارىسىنىڭ مۇئاۋىن باشلىقى سۇ يەنبىڭ: بىز 3000 دىن ئارتۇق ساقچىنى ئامانلىق قوغداش خىزمىتىگە تەشكىللىدۇق، دېدى.
</S>
<S ID=5892>
    بىر نەچچە كۈندىن بۇيان ئۈرۈمچى شەھىرىدە تېمپېراتۇرا تۆۋەنلەپ، نۆلدىن تۆۋەن 20 سېلسىيە گىرادۇسقا چۈشتى، ئەمما ئامانلىق قوغداش خادىملىرى خىزمەت ئورنىدا ۋەزىپىسىنى تولۇق ئادا قىلىپ كەلدى، ھەممەيلەن قىيىنچىلىقنى يېڭىپ، ئامانلىق قوغداش خىزمىتىنىڭ ئۈنۈملۈك بولۇشىغا كۈچ چىقاردى.
</S>
<S ID=5893>
    ئۈرۈمچى شەھەرلىك خ خ ئىدارىسى ئوت مۇداپىئە ئەترىتىنىڭ مۇئاۋىن باشلىقى لى جۈەننىڭ تونۇشتۇرۇشىچە، ئوت مۇداپىئە ئەترىتى سەككىز ئاپتوموبىل، 78 ئادەم ئاجرىتىپتۇ. ھەر بىر مۇسابىقە مەيدانىغا ئورۇنلاشتۇرغان نازارەتچى ئوت مۇداپىئە ئەسلىھەلىرىنى توختىماي نازارەت قىلىدىكەن.
</S>
<S ID=5894>
    ئۈرۈمچى ناھىيەسىمۇ ئامانلىق قوغداش ئىشلىرىغا كۆپ كۈچ سەرپ قىلغان.
</S>
<S ID=5895>
ئۈرۈمچى ناھىيەلىك پارتكوم دائىمىي كومىتېتىنىڭ ئەزاسى، ج خ ئىدارىسىنىڭ باشلىقى جاڭ چىڭنىڭ تونۇشتۇرۇشىچە، ئۈرۈمچى ناھىيەلىك ج خ ئىدارىسى ئامانلىق قوغداش خىزمىتىنى 2015 – يىلىنىڭ بېشىدىن باشلاپلا چىڭ تۇتۇپ ئىشلىگەن.
</S>
<S ID=5896>
ئۇلار مەيدان ئىچى – سىرتىدىكى ئامانلىقنى قوغداش خىزمىتىنى ئۈستىگە ئالغاندىن سىرت، تەنھەرىكەتچى، خىزمەتچى خادىملارنىڭ ياتىقىنىڭ ئامانلىقىغىمۇ كاپالەتلىك قىلىدىكەن.
</S>
<S ID=5897>
ئىلگىرى ياتاق ئورنىدىن ئونى بار ئىكەن، ھازىر 24 كە يېتىپتۇ. بىر ياتاق ئورنى كۆپەيسىلا، ئامانلىق قوغداش خادىملىرى شۇ ھامان تەييار بولىدىكەن.
</S>
<S ID=5898>
جاڭ چىڭ مۇنداق دېدى: ساقچىلارنىڭ روھى ھەقىقەتەن كىشىنى تەسىرلەندۈرىدۇ، ئۇلارنىڭ بەزىلىرى ئەر – خوتۇن، بەزىلىرى ئاتا – بالا، بەزى ساقچىلارنىڭ يۈرەك كېسىلى قوزغالغان بولسىمۇ، خىزمەت ئۈچۈن دوختۇرخانىغا بېرىپ داۋالىنىشتىن ۋاز كەچتى.
</S>
<S ID=5899>
يەنە بىر پېشقەدەم ساقچىنىڭ پېنسىيەگە چىقىش رەسمىيىتى ئۆتەپ بولۇنغان بولسىمۇ، مۇسابىقىنىڭ ئامانلىق قوغداش خىزمىتىنى تەشەببۇسكارلىق بىلەن ئۈستىگە ئالدى.
</S>
<S ID=5900>
     ‹‹ۋەزىپە ئىجرا قىلىش بىزنىڭ مەجبۇرىيىتىمىز››
</S>
<S ID=5901>
    25 – يانۋار چۈشتە مۇز تەنھەرىكىتى مەركىزىگە ئۈچ كىلومېتىر قالغان جايدا، ئىككى – ئۈچ ئامانلىق ساقلاش خادىمى ئاپتوموبىللارنى تەكشۈرۈۋاتاتتى، بۇ چارلاش نۇقتىسىدا 21 ئادەم بار بولۇپ، ئۇلار 24 سائەت ئالمىشىپ ۋەزىپە ئىجرا قىلاتتى.
</S>
<S ID=5902>
    ئۈرۈمچى شەھەرلىك ج خ ئىدارىسى ئالاھىدە ساقچى 7 – تارماق ئەترىتىنىڭ مۇئاۋىن باشلىقى سوبىڭ مۇنداق دېدى: كۈندۈزى تۆت – بەش سائەتتە بىر قېتىم ئالمىشىمىز، كەچتە بىر، ئىككى سائەتتە بىر قېتىم ئالمىشىمىز.
</S>
<S ID=5903>
ئامانلىق قوغداش خادىملىرىدىن بىرسىمۇ ھازىرغىچە رۇخسەت سورىمىدى.
</S>
<S ID=5904>
    قاتناش ساقچىلىرىنىڭ غەيرىتى
</S>
<S ID=5905>
    25 – يانۋار چۈشتىن كېيىن ئۆلكە يولى 116 – لىنىيەسىدە قاتتىق شىۋىرغان چىقتى، بۇ مۇز تەنھەرىكىتى مەركىزى بىلەن يىپەك يولى مۇز تېيىلىش مەيدانىغا بارىدىغان يول بولغاچقا، قاتناشنى قامال قىلىشقا توغرا كەلدى.
</S>
<S ID=5906>
ئۈرۈمچى شەھەرلىك ج خ ئىدارىسى قاتناش باشقۇرۇش ئىدارىسىنىڭ باشلىقى دۇڭ ۋېي بىلەن مۇئاۋىن باشلىقى ئوسمان ئۆمەر يولدا ۋەزىپە ئىجرا قىلىۋاتاتتى.
</S>
<S ID=5907>
دۇڭ ۋېي مۇنداق دېدى: قاتناش تارماقلىرى كېچىچە يولدىكى قارنى تازىلاپ بولدى، قاتناشنى ئەسلىگە كەلتۈرەيلى دەپ تۇرساق شىۋىرغان چىقىپ، يولنى قامال قىلىشقا توغرا كەلدى.
</S>
<S ID=5908>
    ئىللىق تەبەسسۇم، سەمىمىي مۇلازىمەت
</S>
<S ID=5909>
    25 – يانۋار چۈشتىن كېيىن مۇز تەنھەرىكىتى مەركىزىدە تاماشىبىنلار كۆپەيدى، مۇز تەنھەرىكىتى مەركىزىدە تەكشۈرۈش خادىملىرى ئىللىق تەبەسسۇم بىلەن مېھمانلارنىڭ تەكشۈرۈشكە ماسلىشىشىنى ئىلتىماس قىلدى.
</S>
<S ID=5910>
تونۇشتۇرۇلىشىچە، مۇسابىقە باشلىنىپ ھازىرغىچە كىرىش ئىشىكىدە تەكشۈرۈشنى قوبۇل قىلغان ئادەم 70 مىڭدىن ئېشىپتۇ.
</S>
<S ID=5911>
    بىخەتەرلىكنى تەكشۈرۈش خىزمىتى ئىنچىكە، نازۇك خىزمەت بولۇپ، چوقۇم بۇ ئۆتكەلنى چىڭ تۇتمىسا بولمايتتى.
</S>
<S ID=5912>
ئۈرۈمچى شەھەرلىك ج خ ئىدارىسى ئالاھىدە ساقچى 8 – تارماق ئەترىتىنىڭ باشلىقى گۇخەيجۈن مۇنداق دېدى: تەكشۈرگۈچىلەرگە قاتتىق تەلەپ قويىمىز، ئۇلارنىڭ مېھمانلارغا قىزغىن، مەدەنىي مۇئامىلە قىلىشىنى، تاسادىپىي مەسىلىلەرنى تېز بىر تەرەپ قىلىشىنى، تەكشۈرۈش سەۋىيەسىنى داۋاملىق يۇقىرى كۆتۈرۈشىنى تەشەببۇس قىلىمىز.
</S>
<S ID=5913>

</S>
</TEXT>
/BODY
/DOC