<DOC>
<DOCID>TIANSHAN.494829</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-01 16:12:28</DATE>
</HEADER>
<BODY>
<HEADLINE>
<S ID=8067>
ئۇچتۇرپان ناھىيەسى مەملىكەت دەرىجىلىك «يېزا ئىگىلىك ماشىنىلىرى بىخەتەرلىكى خىزمىتىدىكى ئۈلگىلىك ناھىيە» شەرىپىگە ئېرىشتى
</S>
</HEADLINE>
<TEXT>
<S ID=8068>
    ئىختىيارىي مۇخبىرىمىز ئابدۇسالام نىياز خەۋىرى: ئۇچتۇرپان ناھىيەسى يېزا ئىگىلىك ماشىنىلىرى بىخەتەرلىكى خىزمىتىنى «تىنچ ئۇچتۇرپان» قۇرۇش خىزمىتىنىڭ مۇھىم نۇقتىسى قاتارىدا چىڭ تۇتۇپ، بىخەتەرلىك، ئالدىنى ئېلىش سىستېمىسىنى مۇكەممەللەشتۈرۈپ، خەلق ئاممىسىنىڭ ھايات بىخەتەرلىكى ۋە مال-مۈلۈك بىخەتەرلىكىنى كاپالەتكە ئىگە قىلدى.
</S>
<S ID=8069>
    بۇ ناھىيە مەركەزنىڭ « يېزا ئىگىلىك ماشىنىلىرى خىزمىتىدە بىخەتەر ئورۇن بەرپا قىلىپ، سوتسىيالىستىك يېڭى يېزا قۇرۇش» قەدىمىنى تېزلىتىش توغرىسىدىكى ئۇقتۇرۇشىنىڭ روھىغا ئاساسەن، يېزا ئىگىلىك ماشىنىلىرى بىخەتەرلىكىگە بولغان باشقۇرۇش ۋە نازارەت قىلىشنى كۈچەيتتى.
</S>
<S ID=8070>
يېزا ئىگىلىك ماشىنىلىرى نازارەتچىلىرىنى قەرەللىك ھالدا ئاساسى قاتلاملارغا يەتكۈزۈپ، قائىدىگە خىلاپ قىلمىشلارنى توسىدى.
</S>
<S ID=8071>
يېزا ئىگىلىك ماشىنىلىرى مەشغۇلاتچىلىرىغا بىخەتەرلىك تەربىيەسى بېرىشنى بوشاشتۇرماي، يېزا ئىگىلىك ماشىنىلىرى بىخەتەرلىك خىزمىتىدىكى تىپىك دېلولاردىن ئاممىنى ۋاقتىدا خەۋەردار قىلىپ، ئىبرەت تەربىيەسى ئېلىپ باردى.
</S>
<S ID=8072>
  مەشغۇلاتچىلارغا بىخەتەر ئىشلەپچىقىرىش تەربىيەسى بېرىش كۇرسى، قىش پەسىللىك بىخەتەرلىك بىلىملىرى تەربىيەسى، ئەتىيازلىق ۋە كۈزلۈك تېرىلغۇدىن بۇرۇنقى بىخەتەرلىك تەربىيەلەش كۇرسى قاتارلىق تەربىيەلەش، ئاگاھلاندۇرۇش پائالىيەتلىرىنى كەڭ قانات يايدۇرۇپ، يېزا ئىگىلىك ماشىنىلىرى شوپۇر مەشغۇلاتچىلىرىنىڭ قانۇن بىلىم سەۋىيەسىنى ئۆستۈرۈپ، يېزا ئىگىلىك ماشىنىلىرى بىخەتەر ئىشلەپچىقىرىش ھادىسسى كۆرۈلۈش نىسبىتىنى %1.5 دىن تۆۋەن ھالەتتە كونترول قىلدى.
</S>
<S ID=8073>
كۆرۈلگەن مەسىلىلەرنى دەل ۋاقتىدا، ئادىل، باراۋەر بىر تەرەپ قىلىپ، ھادىسىلەرنى ئۆز ۋاقتىدا بىر تەرەپ قىلىش نىسبىتى %100 بولدى. بۇلتۇر بىر يىل ئىچىدە ئۇچتۇرپان ناھىيەسىدە يېزا ئىگىلىك ماشىنىلىرى بىخەتەر ئىشلەپچىقىرىشقا چېتىلىدىغان زور دېلودىن بىرسىمۇ كۆرۈلمىدى.
</S>
<S ID=8074>
بۇنىڭ بىلەن بۇ ناھىيە يېزا ئىگىلىك مىنىستىرلىكى ۋە دۆلەتلىك بىخەتەر ئىشلەپچىقىرىشنى نازارەت قىلىپ باشقۇرۇش باش ئىدارىسى تەرىپىدىن 2015-يىللىق «يېزا ئىگىلىك ماشىنىلىرى بىخەتەرلىكى» خىزمىتىدىكى ئۈلگىلىك ناھىيە شەرىپىگە ئېرىشتى.
</S>
<S ID=8075>
ئىگىلىنىشىچە، ئاپتونوم رايون بويىچە 10 ناھىيە-شەھەر بۇ شەرەپكە ئېرىشكەن بولۇپ، ئۇچتۇرپان ناھىيەسى ئاقسۇ ۋىلايىتى بويىچە بۇ شەرەپكە ئېرىشكەن بىردىنبىر ناھىيە ئىكەن.
</S>
</TEXT>
/BODY
/DOC