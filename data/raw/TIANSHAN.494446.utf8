<DOC>
<DOCID>TIANSHAN.494446</DOCID>
<HEADER>
<CLASS>خەلقئارا</CLASS>
<DATE>2016-01-29 20:18:35</DATE>
</HEADER>
<BODY>
<HEADLINE>
<S ID=7826>
جۇڭگو ئوتتۇرا شەرق رايونىنىڭ مۇقىملىقى ۋە تەرەققىياتىغا يېڭى ھاياتى كۈچ قوشتى، دېدى
</S>
</HEADLINE>
<TEXT>
<S ID=7827>
    ئەرەب بىرلەشمە خەلىپىلىكى ھىلال ئاي نېفىت شىركىتىنىڭ لىدىرى مىجىت جاپپار يېقىندا مۇنۇلارنى بىلدۈردى: جۇڭگونىڭ ئوتتۇرا شەرقنىڭ ئىشلىرىغا قاتنىشىشى ناھايىتى زۆرۈر، شۇنداقلا بۇنىڭ نەتىجىسى ئىجابىي، جۇڭگو بۇ رايوننىڭ مۇقىملىقى ۋە تەرەققىياتىغا يېڭى ھاياتى كۈچ قوشىدۇ.
</S>
<S ID=7828>
    جاپپار دۇنيا ئىقتىساد مۇنبىرى داۋۇس يىللىق يىغىنىدا مۇخبىرنىڭ مەخسۇس زىيارىتىنى قوبۇل قىغلاندا مۇنداق دېدى: جۇڭگو بىلەن ئوتتۇرا شەرق ئەللىرى ئارىسىدىكى سىياسىي جەھەتتە ئۆزئارا ئىشىنىش ۋە دوستلۇق مۇناسىۋىتى بىر بىرىنىڭ سودا ئالاقىسى ئۈچۈن مۇستەھكەم سىياسىي ئاساس سېلىپ بەردى.
</S>
<S ID=7829>
ئۇ مۇنداق دېدى: جۇڭگونىڭ ئىستىمال مەھسۇلاتلىرى ئوتتۇرا شەرق بازىرىدا غايەت زور سالماقنى ئىگىلەيدۇ، جۇڭگونىڭ ئېلېكتىر مەھسۇلاتلىرى ۋە ماشىنىلىرىنى ھەممىلا جايدا ئۇچراتقىلى بولىدۇ.
</S>
<S ID=7830>
ئوتتۇرا شەرق رايوندىكى خەلق جۇڭگونىڭ مەھسۇلاتلىرىنى ناھايىتى ياخشى كۆرىدۇ.
</S>
<S ID=7831>
    شۇنىڭ بىلەن بىرگە جۇڭگو ئىزچىل باراۋەرلىكتە ئۆزئارا پايدا يەتكۈزۈش، باشقا دۆلەتلەرنىڭ ئىچكى ئىشلىرىغا ئارىلاشماسلىق دىپلوماتىيە سىياسىتىنى قولغا قويۇپ كەلگەچكە، ئوتتۇرا شەرق رايونىدىكى دۆلەتلەر ئارىسىدا يۇقىرى ئابرۇيغا ئىگە.
</S>
<S ID=7832>
جاپپار مۇنداق دەپ قارىدى: جۇڭگونىڭ ئوتتۇرا شەرقنىڭ تۈرلۈك ئىشلىرىغا قاتنىشىشى رايون توقۇنۇشىغا خەۋپ ئېلىپ كەلمەيدۇ، ئوتتۇرا شەرقنىڭ ھەر قايسى ساھەسىدىكىلەر جۇڭگونىڭ مەزكۇر رايوننىڭ ئىشلىرىغا قاتنىشىشىنى قارشى ئالىدۇ.
</S>
<S ID=7833>
    جۇڭگو بىلەن ئوتتۇرا شەرقتىكى دۆلەتلەرگە نىسبەتەن ئېلىپ ئېيتقاندا، ئىقتىساد سودا ئالاقىسىنىڭ مۇھىملىقىغا گەپ كەتمەيدۇ.
</S>
<S ID=7834>
ئوتتۇرا شەرقتىكى دۆلەتلەر بارغانسېرى شەرققە كۆز تىكمەكتە.
</S>
<S ID=7835>
جاپپار مۇنداق دېدى: جۇڭگو ئوتتۇرىغا قويغان بىر بەلباغ، بىر يول تەشەببۇسى ئوتتۇرا شەرقتىكى دۆلەتلەرگە مىسلىسىز پۇرسەت ئېلىپ كەلدى، بۇنىڭ كەڭ تەرەققىيات ئىستىقبالى بار؛ شۇنىڭ بىلەن بىرگە ئاسىيا ئۇل ئەسلىھە سېلىنما بانكىسى قوللانغان خەلقئارا ئۆلچەملىك باشقۇرۇش شەكلى ۋە كەسىپلەشتۈرۈش قېلىپى ئوتتۇرا شەرق رايونىنىڭ تەرەققىياتىدا مۇھىم تۈرتكىلىك رول ئوينايدۇ.
</S>
<S ID=7836>
    بىر بەلباغ، بىر يول قۇرۇلۇشى ئوتتۇرا شەرق رايونىنىڭ ئىقتىسادى تەرەققىياتىغا پايدا ئېلىپ كېلىپلا قالماستىن، بۇ رايوننىڭ سىياسىي مۇقىملىقى ۋە ئىجتىمائىي تەرەققىياتىغىمۇ پايدا ئېلىپ كېلىدۇ.
</S>
<S ID=7837>
جاپپار مۇنداق دېدى: نۆۋەتتە ئوتتۇرا شەرق رايونى ئەللىرى دۇچ كېلىۋاتقان غايەت زور خىرىس 30 پىرسەنتتىن يۇقىرى بولغان ئىشسىزلىق نىسبىتى، ئۇل ئەسلىھەگە ھەقىقىي ئۈنۈملۈك مەبلەغ سېلىش ئارقىلىق تېخىمۇ كۆپ ئىش ئورنى پۇرسىتى يارىتىپ، ئىشلەپچىقىرىش ئىقتىدارى ۋە رىقابەت كۈچىنى ئۆستۈرگىلى بولىدۇ.
</S>
</TEXT>
/BODY
/DOC