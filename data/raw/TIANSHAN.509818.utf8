<DOC>
<DOCID>TIANSHAN.509818</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-15 16:34:39</DATE>
</HEADER>
<BODY>
<HEADLINE>
<S ID=20002>
نىلقا ناھىيەسى ئىستېمالچىلارنىڭ قانۇنىي ھوقۇق-مەنپەئەتىنى قوغدىدى
</S>
</HEADLINE>
<TEXT>
<S ID=20003>
    ئىختىيارىي مۇخبىرىمىز نەبىجان ئەخمەت خەۋىرى: نىلقا ناھىيەلىك ئىستېمالچىلار جەمئىيىتى بۈگۈن (15-مارت) 30 مىڭ يۈەن قىممىتىدىكى ساختا ھاراق-تاماكا، ئوت ئۆچۈرۈش ئۈسكۈنىسى، ۋاقتى ئۆتكەن دېھقانچىلىق دورىسى يېمەكلىك قاتارلىق 28 خىل تاۋارنى ئامما ئالدىدا بىر تەرەپ قىلىپ، ئاممىنىڭ قانۇنىي ھوقۇق-مەنپەئەتىنى قوغدىدى.
</S>
<S ID=20004>
    يېقىنقى يىللاردىن بۇيان، نىلقا ناھىيەسى‹‹ 15-مارت ›› خەلقئارا ئىستىمالچىلار ھوقوق– مەنپەئەتىنى قوغداش كۈنى پائالىيىتىگە بىرلەشتۈرۈپ، كۆپ خىل تەدبىر قوللىنىپ، ئىستىمالچىلارنىڭ قانۇنىي ھوقۇق-مەنپەئەتىنى ئۈنۈملۈك قوغداپ، بىخەتەر ئىستېمال مۇھىتى بەرپا قىلدى.
</S>
<S ID=20005>
    بۇ ناھىيەنىڭ نىلقا بازىرىدىكى ئاھالە تۇرغۇنبۈ 2015-يىلى 1-ئايدا ناھىيە بازىرىدىكى مەلۇم بىر ئۆي-مۈلۈك شىركىتىدىن بىر يۈرۈش تاۋار ئۆي سېتىۋالغانىدى.
</S>
<S ID=20006>
ئۇ ئۆينىڭ دەسلەپتە تاپشۇرىدىغان 48 مىڭ يۈەن پۇلىنى تاپشۇرۇپ، قالغىنىنى شىركەت ئۆزى بانكىدىن قەرز ئېلىپ بېرىشكە كېلىشكەنىدى.
</S>
<S ID=20007>
بىراق، بىر يىلغىچە بانكىدىن قەرز ئېلىش كەينىگە سۈرۈلۈپ كېتىپ، تۇرغۇنبۈمۇ ئۆينىڭ ئاچقۇچىنى قولىغا ئالالمىدى، دەسلەپتە تاپشۇرغان پۇلىنى شىركەتتىن قايتۇرۇپ بېرىشنى، ئۆينى ئالمايدىغانلىقىنى ئېيتسىمۇ لېكىن شىركەت باھانە–سەۋەب كۆرسىتىپ، تۇرغۇنبۈنىڭ دەسلەپتە تاپشۇرغان پۇلىنىمۇ قايتۇرۇپ بەرمىدى.
</S>
<S ID=20008>
شۇنىڭ بىلەن، تۇرغۇنبۈ ناھىيەلىك ئىستېمالچىلار جەمىئىيتىگە بۇ شىركەت ئۈستىدىن دەسلەپتە تاپشۇرغان 48 مىڭ يۈەن پۇلىنى قايتۇرۇۋېلىش توغرىسىدا ئەرز قىلدى.
</S>
<S ID=20009>
ناھىيەلىك ئىستېمالچىلار شىركىتىدىكىلەر ئەمەلىي ئەھۋالىنى تەكشۈرۈپ ئېنىقلىغاندىن كېيىن شىركەتتىكىلەرگە ئالاقىدار قانۇن-بەلگىلىمىلەرنى چۈشەندۈرۈپ، تۇرغۇنبۈنىڭ دەسلەپتە تاپشۇرغان 48 مىڭ يۈەن ئۆي پۇلىنى قايتۇرۇپ ئېلىپ بەردى.
</S>
<S ID=20010>
    ئىگىلىنىشىچە، نىلقا ناھىيەلىك ئىستېمالچىلار جەمئىيتى بۇلتۇر 3-ئايدىن بۇيىل 3-ئايغىچە، ئىستېمالچىلارنىڭ 102 پارچە ئەرزنى تاپشۇرۇۋېلىپ ۋە ھەل قىلىپ، ئىستېمالچىلارنى 90مىڭ يۈەن ئىقتىسادىي زىياندىن ساقلاپ قالغان.
</S>
</TEXT>
/BODY
/DOC