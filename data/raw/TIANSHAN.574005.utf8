<DOC>
<DOCID>TIANSHAN.574005</DOCID>
<HEADER>
<CLASS>شىنجاڭ</CLASS>
<DATE>2016-12-22 10:52:09</DATE>
</HEADER>
<BODY>
<HEADLINE>
<S ID=66924>
ئۈچىيى قورساق سىرتىغا چىقىپ قالغان بوۋاق ئۈرۈمچىگە يېتىپ كېلىپ ئوپېراتسىيەنى قوبۇل قىلدى
</S>
</HEADLINE>
<TEXT>
<S ID=66925>
  ئۆز مۇخبىرىمىز نىجات نىياز خەۋىرى، فوتوسى: 21–دېكابىر چۈشتىن كېيىن ئۈندىداردا كەڭ تارقالغان ئۈچىيى قورساق سىرتىغا چىقىپ قالغان بوۋاق ھەر دەرىجىلىك قاتناش تارماقلىرىنىڭ ‹‹يېشىل يول›› ئېچىپ بېرىشى، جەمئىيىتىمىزدىكى ئاقكۆڭۈل كىشىلىرىمىزنىڭ يېقىندىن ياردەمدە بولۇشى نەتىجىسىدە 22–دېكابىر ئۈرۈمچى ۋاقتى سەھەر سائەت بەشتىن ئاشقاندا ئۈرۈمچىگە يېتىپ كەلدى.
</S>
<S ID=66926>
   سائەت بەش يېرىمدىن ئاشقاندا، بوۋاق ۋە ئۇنىڭ ئائىلە تاۋابىئاتلىرى ئولتۇرغان جىددىي قۇتقۇزۇش ئاپتوموبىلى ئۈرۈمچى شەھەرلىك بالىلار دوختۇرخانىسىغا يېتىپ كەلدى.
</S>
<S ID=66927>
بوۋاقنىڭ تېزراق كېلىشىنى تەقەززالىق بىلەن كۈتۈپ تۇرغان دوختۇر ۋە سىستېرالار تېزلىكتە بالىنى ئېلىپ يېڭى تۇغۇلغان بوۋاقلار بۆلۈمىگە ئېلىپ كىرىپ كەتتى.
</S>
<S ID=66928>
 ئۈرۈمچى شەھەرلىك بالىلار دوختۇرخانىسىنىڭ مۇئاۋىن باشلىقى يالقۇن جاپپار مۇنداق دېدى: بوۋاق دوختۇرخانىغا ئېلىپ كېلىنگەندە يۈرەك سوقۇشى 200دىن ئېشىپ كەتكەن بولۇپ، قاندىكى ئوكسېگىن مىقدارىمۇ تۆۋەنلەپ كەتكەچكە، ئەھۋالى ئۇنچە بەك ياخشى ئەمەس ئىدى، بىز جىددىي قۇتقۇزۇش ئېلىپ بېرىش ئارقىلىق بوۋاقنى سۈنئىي نەپەسلەندۈردۇق، بوۋاقنىڭ نۆۋەتتىكى ئەھۋالى بىر قەدەر ياخشى، ئەگەردە بوۋاق نورمال نەپەسلەنسە، ئۇ چاغدا سۈنئىي نەپەستىن ئايرىۋېتىپ ئوپېراتسىيە قىلىمىز، ئەگەر سۈنئىي نەپەستىن ئايرىيالمىساق ئوپېراتسىيەنى ۋاقتىنچە قىلمايمىز، بوۋاق نورمال ئەسلىگە كەلگەندىن كېيىن ئاندىن ئوپېراتسىيە قىلساق ئوپېراتسىيەنىڭ مۇۋەپپەقىيەتلىك بولۇش نىسبىتىمۇ شۇنچە چوڭ بولىدۇ.
</S>
<S ID=66929>
   ئەڭ يېڭى خەۋەرلەرگە ئاساسلانغاندا، بوۋاق نۆۋەتتە ئوپېراتسىيە قىلىنىۋاتقان بولۇپ، بىز تورىمىز نامىدىن ئوپېراتسىيەنىڭ مۇۋەپپەقىيەتلىك بولۇشىغا تىلەكداشلىق بىلدۈرىمىز. 
</S>
</TEXT>
/BODY
/DOC