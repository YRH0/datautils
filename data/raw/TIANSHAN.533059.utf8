<DOC>
<DOCID>TIANSHAN.533059</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-07 10:06:08</DATE>
</HEADER>
<BODY>
<HEADLINE>
<S ID=32168>
لوپنۇر ناھىيەسى بۇ يىل 1085 ئائىلىلىكنى نامراتلىقتىن قۇتۇلدۇرۇشنى پىلانلىدى
</S>
</HEADLINE>
<TEXT>
<S ID=32169>
    ئىختىيارىي مۇخبىرىمىز ياسىنجان رەھمىتۇللا خەۋىرى: يېقىندا مۇخبىرنىڭ لوپنۇر ناھىيەلىك پارتكوم ئىشخانىسىدىن ئىگىلىشىچە، بۇ يىل بۇ ناھىيە ئاپتونوم رايون دەرىجىلىك نامرات كەنتتىن بىرنى ۋە 1085 ئائىلىلىكتىن بولۇپ 2482 كىشىنى نامراتلىقتىن قۇتۇلدۇرۇشنى پىلانلىغان.
</S>
<S ID=32170>
    ئىگىلىنىشچە، بۇ يىل لوپنۇر ناھىيەسى نامراتلىقتىن قۇتۇلدۇرۇشنى خەلق تۇرمۇشىنى ياخشىلاش ۋە كاپالەتكە ئىگە قىلىشتىكى «1–نومۇرلۇق قۇرۇلۇش» سۈپىتىدە چىڭ تۇتۇپ، «نامراتلىقتىن قۇتۇلدۇرۇشنى گەۋدىلەندۈرۈش، ئاساسىي قاتلام تەشكىلات قۇرۇلۇشى ۋە تۈرلۈك پائالىيەتلەر ئارقىلىق نامراتلىقتىن قۇتۇلدۇرۇشقا تۈرتكە بولۇش، تۈر مەبلىغى ئارقىلىق نامراتلىقتىن قۇتۇلدۇرۇشقا كاپالەتلىك قىلىش، جەمئىيەتتىكى ھەر كەسىپ، ھەر ساھە نامراتلىقتىن قۇتۇلدۇرۇش خىزمىتىگە كۆڭۈل بۆلۈش، كادىرلارنى تاللاپ ئۆستۈرۈشتە نامراتلىقتىن قۇتۇلدۇرۇش نەتىجىسىنى تەكشۈرۈش» تەك بەش تۈرلۈك تەلەپنى ئوتتۇرىغا قويغان. بۇنىڭدىن باشقا، يەنە ناھىيە دەرىجىلىك كادىرلار بەش ئائىلىگە ياردەم بېرىش، بۆلۈم دەرىجىلىك كادىرلار ئۈچ ئائىلىگە ياردەم بېرىش، مۇئاۋىن بۆلۈم دەرىجىلىك كادىرلار بىردىن ئۈچكىچە ئائىلىگە ياردەم بېرىش، پارتىيەلىك كادىرلار بىر ئائىلىگە ياردەم بېرىشتەك «5311» ھەرىكىتىنى يولغا قويۇپ، يېزا، كەنت، كەنتىنى ھۆددىگە ئالغان ئورۇن، ياردەم بېرىشتىكى مەسئۇل كىشى ۋە نامرات ئائىلە «بەش بىر گەدىلەشكەن» ھۆددىگە ئېلىپ ياردەم بېرىش مەسئۇلىيەت سىستېمىسى تۇرغۇزۇپ، ياردەم بېرىش ئالاقە كارتىسى بولۇش، ئۈنۈملۈك ياردەم پىلانى تۈزۈش، نامراتلىقتىن قۇتۇلدۇرۇش ئۆتكىلىگە ھۇجۇم قىلىش مەسئۇلىيەتنامىسى تۈزۈش، نامراتلىقتىن قۇتۇلدۇرۇش ھېسابات خاتىرىسى تۇتۇش قاتارلىق «يەتتىدە بىر بولۇش» خىزمەت ئۇسۇلىنى ئەمەلىيلەشتۈرۈپ، نامراتلىقتىن قۇتۇلدۇرۇش ئۆتكىلىگە ھۇجۇم قىلىشنىڭ تۇنجى يىلدا ياخشى نەتىجىلەرنى قولغا كەلتۈرۈشكە ئاساس سالغان.
</S>
</TEXT>
/BODY
/DOC