<DOC>
<DOCID>TIANSHAN.493806</DOCID>
<HEADER>
<CLASS>ئۈرۈمچى</CLASS>
<DATE>2016-01-28 10:53:45</DATE>
</HEADER>
<BODY>
<HEADLINE>
<S ID=6892>
ئۈرۈمچىدە يۈك توشۇش ئاپتوموبىللىرىنى توختىتىش مەيدانىنىڭ بىخەتەرلىكى مەزكەزلەشتۈرۈپ تەكشۈرۈلدى
</S>
</HEADLINE>
<TEXT>
<S ID=6893>
    شىنجاڭ شەھەر گېزىتى خەۋىرى: چاغان يېتىپ كېلىش ئالدىدا ئۈرۈمچىگە كىرىپ چىقىدىغان چوڭ، ئېغىر تىپتىكى يۈك توشۇش ئاپتوموبىللىرى بىر قەدەر كۆپەيدى.
</S>
<S ID=6894>
ئەتراپتىكى يۈك ئاپتوموبىللىرىنى توختىتىش مەيدانىغا ھەر خىل تىپتىكى ئاپتوموبىللار زىچ توختىتىلغان بولغاچقا، بۇنداق ئەھۋالدا ھەر خىل يوشۇرۇن خەۋپتىن ساقلانغىلى بولمايدۇ.
</S>
<S ID=6895>
27-يانۋاردىن باشلاپ، ئۈرۈمچى شەھەرلىك ئاپتوموبىل توختىتىش مەيدانىنى باشقۇرۇش مەركىزى بىلەن ئۈرۈمچى شەھەرلىك تەرەققىيات-ئىسلاھات كومىتېتى، ئۈرۈمچى شەھەرلىك جامائەت خەۋپسىزلىك ئىدارىسى جامائەت ئوت ئۆچۈرۈش تارماق ئەترىتى، ئۈرۈمچى شەھەرلىك جامائەت خەۋپسىزلىك ئىدارىسى قاتناش ساقچى تارماق ئەترىتى، ئۈرۈمچى شەھەرلىك ئاپتوموبىل توختىتىش مەيدانى باشقۇرۇش مەركىزى، ئۈرۈمچى شەھەرلىك شەھەر مەمۇرىيتىنى باشقۇرۇش، قانۇن ئىجرا قىلىش تارماق ئەترىتىدىن تەشكىللەنگەن تەكشۈرۈش گۇرۇپپىسى بىرلىكتە يۈك ئاپتوموبىللىرىنى توختىتىش مەيدانلىرىنى ئۇنىۋېرسال تەكشۈرۈش خىزمىتىنى كەڭ كۆلەمدە قانات يايدۇردى. 
</S>
<S ID=6896>
    بۇ قېتىمقى تەكشۈرۈشتە ئاساسلىقى مەركىزىي شەھەر ئۈرۈمچى ئەتراپىدىكى ئۇلانباي، شىمالىي ۋوگزال، مىچۇەن-كۆكتاغ رايونىدىن ئىبارەت ئۈچ ئورۇندىكى چوڭ تىپتىكى يۈك ئاپتوموبىللىرىنى توختىتىش مەيدانىنىڭ بىخەتەرلىكى، ئوت مۇداپىئەسى، ھەق ئېلىش، قاتناش ئەسلىھەسى قاتارلىقلار تەكشۈرۈلىدىغان بولۇپ، بىرەر ئەھۋال بايقالغان ھامان نەق ۋاقتىدا تۈزىتىش تەلەپ قىلىنىدۇ.
</S>
</TEXT>
/BODY
/DOC