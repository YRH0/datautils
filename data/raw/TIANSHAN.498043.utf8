<DOC>
<DOCID>TIANSHAN.498043</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-16 13:06:16</DATE>
</HEADER>
<BODY>
<HEADLINE>
<S ID=11324>
نامراتلارنى يۆلەش تۈرى نامراتلارنىڭ بېيىشىغا تۈرتكە بولدى
</S>
</HEADLINE>
<TEXT>
<S ID=11325>
    ئىختىيارىي مۇخبىرلىرىمىز تۇرسۇن قۇربان، روزى ئىمىن خەۋىرى: «ناھىيە ۋە يېزىدىكى ئالاقىدار ئورۇنلارنىڭ ياردىمىدە 2012 –يىلى ئۈچ پارنىك ھۆددىگە ئېلىپ ھەر يىلى 50 مىڭ يۈەندىن ئارتۇق كىرىمگە ئېرىشتۇق.
</S>
<S ID=11326>
بۇلتۇر كۈزدە بۇ كىرىملەر ئارقىلىق ناھىيە بازىرىدىن بىنا ئۆي سېتىۋېلىش بىلەن نۆۋەتتە قىشتا كۆمۈر قالاشتىن قۇتۇلۇپ ئەسلىھەلىرى مۇكەممەل بىنا ئۆيدە قىشلاۋاتىمىز.
</S>
<S ID=11327>
بۇنىڭدىن كېيىن پارنىكتىن تېخىمۇ ياخشى كىرىپ قىلىپ ئائىلىدە ئىشلىتىلىدىغان پىكاپ سېتىۋېلىشنى پىلانلاۋاتىمىز، بىزنى بېيىش يولىغا پاشلىغان پارتىيە ،ھۆكۈمەتكە كۆپ رەھمەت...»
</S>
<S ID=11328>
بۇ كەلپىن ناھىيەسىنىڭ گەزلىك بازىرىغا قاراشلىق قۇملۇق كەنتىدىكى ئابلىز تۇردىنىڭ مۇخبىرغا خوشاللىق بىلەن ئېيتقان سۆزىنىڭ بىر قىسىمى.
</S>
<S ID=11329>
    كەلپىن ناھىيەلىك نامراتلارنى يۆلەش ئىشخانىسىنىڭ مۇدىرى لۇ فېڭنىڭ تونۇشتۇرۇشىچە ،دۆلەت ۋە ئاپتونوم رايون بويىچە نۇقتىلىق نامرات ناھىيەلەرنىڭ بىرى بولغان كەلپىن ناھىيەسى يېقىنقى يىللاردىن بۇيان يىللاردىن بۇيانقى نامراتلارنى يۆلەش تەجرىبىلىرىنى ئەستايىدىل يەكۈنلەپ، ساھەلەر بويىچە ياردەم بېرىۋاتقان ئۆلكە، شەھەرلەر ۋە كارخانىلارنىڭ ياردىمىنى قولغا كەلتۈرۈش ھەم يۇقىرى دەرىجىلىك ئالاقىدار ئورۇنلارغا تۈر يوللاش ئارقىلىق جەمئىي 19 مىليون يۈەن مەبلەغ سېلىنغان كۆكتات ئۆستۈرۈش پارنىكى ياساپ نامرات دېھقانلارغا كۆتۈرە بېرىش، نامراتلارنى يۆلەش ساغلىقى تارقىتىش، مەدەنىيەت ۋە ئەقلىي جەھەتتىن نامراتلارنى يۆلەش قاتارلىق 14 نامراتلارنى يۆلەش تۈرىنى يولغا قويۇپ، بەش يىل ئىچىدە 17 مىڭ 457 كىشىنىڭ نامراتلىقتىن قۇتۇلۇپ بېيىشىنى ئىشقا ئاشۇرغان.
</S>
<S ID=11330>
بۇ يىل يېڭىدىن 743 ئائىلە،2658  كىشىنى نامراتلىقتىن قۇتۇلدۇرۇشنى، 2018–يىلىدىن بۇرۇن ناھىيە تەۋەسىدىكى بارلىق نامرات ئائىلىلەرنى نامراتلىقتىن قۇتۇلدۇرۇپ، يىللاردىن بۇيان داۋاملىشىپ كەلگەن دۆلەت دەرىجىلىك «نامرات ناھىيە » قالپىقىنى چۆرۈپ تاشلاشنى پىلانلىغان.
</S>
</TEXT>
/BODY
/DOC