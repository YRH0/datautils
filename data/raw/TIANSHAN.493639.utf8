<DOC>
<DOCID>TIANSHAN.493639</DOCID>
<HEADER>
<CLASS>شىنجاڭ</CLASS>
<DATE>2016-01-27 15:43:39</DATE>
</HEADER>
<BODY>
<HEADLINE>
<S ID=6690>
«ئانىلار ئىللىقلىق سومكىسى» مۇھىت ئاسراش خىزمەتچىلىرىنىڭ قەلبىنى سۆيۈندۈردى
</S>
</HEADLINE>
<TEXT>
<S ID=6691>
    ئۆز مۇخبىرىمىز ئەھەد مىجىت خەۋىرى، فوتوسى: شىنجاڭ ئۇيغۇر ئاپتونوم رايونلۇق ئاياللار بىرلەشمىسى قانات يايدۇرغان «ئانىلار ئىللىقلىق سومكىسى-ئايال مۇھىت ئاسراش خىزمەتچىلىرىگە مېھىر-مۇھەببەت يەتكۈزۈش» تېمىسىدىكى ھال سوراش پائالىيىتى 26-يانۋار چۈشتىن كېيىن ئۈرۈمچىدە ئېلىپ بېرىلدى.
</S>
<S ID=6692>
    50 نەپەر ئايال مۇھىت ئاسراش خىزمەتچىسىگە نەق مەيداندا « ئانىلار ئىللىقلىق سومكىسى» تارقىتىپ بېرىلدى، شۇنىڭ بىلەن شىنجاڭ ئۇيغۇر ئاپتونوم رايونلۇق ئاياللار بىرلەشمىسىنىڭ 2016-يىللىق «يېڭى يىلنى كۈتۈۋېلىش. ئىللىقلىق يەتكۈزۈش» ھال سوراش پائالىيىتىنىڭ سەھىپىسى ئېچىلدى.
</S>
<S ID=6693>
    پائالىيەت نەق مەيدانىدا، شىنجاڭ ئۇيغۇر ئاپتونوم رايونلۇق ئاياللار بىرلەشمىسى پارتگۇرۇپپىسىنىڭ شۇجىسى، مۇئاۋىن رەئىسى خوۋ خەنمىن، شىنجاڭ ئۇيغۇر ئاپتونوم رايونلۇق ئاياللار بىرلەشمىسى پارتگۇرۇپپىسىنىڭ مۇئاۋىن شۇجىسى، رەئىسى خاسىيەت ئەلى ئايال مۇھىت ئاسراش خىزمەتچىلىرىنىڭ خىزمەت ۋە تۇرمۇش ئەھۋالىنى تەپسىلىي ئىگىلىدى، ھەمدە ئۇلارغا ئاپتونوم رايونىمىزدىكى ھەر دەرىجىلىك ئاياللار بىرلەشمىسىدىكى ئاچا-سىڭىلللارنىڭ چاغانلىق سەمىمىي سالىمىنى يوللىدى، كېچە-كۈندۈز دېمەي، مەيلى قەھرىتان سوغۇق ياكى پىژغىرىم ئىسسىقتا بولسۇن كۈن بويى تەر تۆكۈپ، جاپالىق خىزمەت قىلىپ، ئۈرۈمچى شەھىرىنىڭ مەملىكەتلىك مەدەنىي شەھەر قۇرۇپ چىقىشى ئۈچۈن ئۆزىنىڭ بىر كىشىلىك تۆھپىسىنى قوشۇۋاتقان بارلىق مۇھىت ئاسراش خىزمەتچلىرىگە چىن كۆڭلىدىن تەشەككۇر ئېيتتى.
</S>
<S ID=6694>
    ئايال مۇھىت ئاسراش خىزمەتچىسى گۈلى ھال سوراش بۇيۇملىرىنى قولىغا ئېلىپ، ھاياجانلانغىنىچە: «بۈگۈنكىدەك مۇشۇنداق سوغۇق كۈندە، ‹ئانىلار ئىللىقلىق سومكىسى›نى ئېلىپ ئىنتايىن خۇشال بولدۇم، ئاياللار بىرلەشمىسى بىزگە ئائىلىنىڭ ئىللىق مېھرىنى ھېس قىلدۇردى، مەن بۇندىن كېيىن تېخىمۇ تىرىشىپ ئىشلەپ، ئەمەلىي ھەرىكتىم بىلەن بىز ياشاۋاتقان شەھەرنى تېخىمۇ گۈزەل قىلىپ قۇرۇپ چىقىشقا بىر كىشىلىك ھەسسە قوشىمەن.
</S>
<S ID=6695>
    ئىگىلىنىشىچە، نامراتلارنى تۈجۈپىلەپ يۆلەش خىزمىتى ۋە يېڭى يىلنى كۈتۈۋېلىپ ئىللىقلىق يەتكۈزۈش خىزمىتىنى ياخشى ئىشلەش ئۈچۈن، شىنجاڭ ئۇيغۇر ئاپتونوم رايونلۇق ئاياللار بىرلەشمىسى 240 مىڭ يۈەن مەخسۇس تۈر مەبلىغى ئاجراتقان، مەزكۇر تۈرنىڭ كۈچەش نۇقتىسى ئايال مۇھىت ئاسراش خىزمەتچىلىرىگە كۆڭۈل بۆلۈشكە قارىتىلغان بولۇپ، «ئانىلار ئىللىقلىق سومكىسى-ئايال مۇھىت ئاسراش خىزمەتچىلىرىگە مېھىر-مۇھەببەت يەتكۈزۈش» ئاممىۋى پاراۋانلىق تۈرىدە توققۇز ۋىلايەت ئوبلاست (شەھەر) ۋە ناھىيەلەردىكى 1200 ئايال مۇھىت ئاسراش خىزمەتچىسىگە «ئانىلار ئىللىقلىق سومكىسى» ھەدىيە قىلىنىدىكەن.
</S>
<S ID=6696>
ھەر بىر «ئانىلار ئىللىقلىق سومكىسى»نىڭ ئىچىدە مامۇق جىلىتكە، تىزلىق، شارپا، يوتقان قاتارلىق سوغۇقتىن ساقلىنىش بۇيۇملىرى سەپلەنگەن.
</S>
<S ID=6697>
    پائالىيەت جەريانىدا شىنجاڭ ئۇيغۇر ئاپتونوم رايونلۇق ئاياللار بىرلەشمىسى يەنە ئۈرۈمچى شەھىرى ئاھالىلەر كومىتېتىغا بېرىپ، ئاھالىلەر كومىتېتىنىڭ قوش تىللىق تەربىيەلەش سىنىپىدىكى كۆچمە نوپۇستىكى ئاياللار ۋە بالىلاردىن سەمىمىي ھال سورىدى، ئۇلار بىلەن قىزغىن پىكىرلەشتى.
</S>
<S ID=6698>
شىنجاڭ ئۇيغۇر ئاپتونوم رايونلۇق ئاياللار بىرلەشمىسى پارتگۇرۇپپىسىنىڭ شۇجىسى، مۇئاۋىن رەئىسى خوۋ خەنمىن مۇنداق دېدى: «ھەر مىللەت ئاچا-سىڭىللار چوقۇم زامانىۋى مەدەنىيەتنى يېتەكچى قىلىپ، ئۆز ئەمگىكى ئارقىلىق تۇرمۇشىنى ئۆزگەرتىشنى، ئۆز تىرىشچانلىقىغا تايىنىپ خىزمەت تېپىپ نامراتلىقتىن قۇتۇلۇپ بېيىش يولىغا مېڭىشنى ئۆگىنىۋېلىشى لازىم.»
</S>
<S ID=6699>
    توپىتاغ ئاھالىلەر كومىتېتى پارتىيە ياچېيكىسىنىڭ شۇجىسى بەي لىجىي شىنجاڭ ئۇيغۇر ئاپتونوم رايونلۇق ئاياللار بىرلەشمىسىنىڭ كادىرلىرىغا چۈشەندۈرۈپ مۇنداق دېدى: «ئاھالىلەر كومىتېتىمىز قوش تىللىق ھەقسىز تەربىيەلەش سىنىپىدا ئوقۇش باشلىغان 14 ئايدىن بۇيان، جەمئىي 113 نەپەر كۆچمە نوپۇستىكى ئايالنى تەربىيەلىدۇق، تەربىيەلەش ئارقىلىق %70 ئايال ئۆزىگە مۇناسىپ خىزمەتكە ئورۇنلاشتى.»
</S>
</TEXT>
/BODY
/DOC