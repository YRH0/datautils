<DOC>
<DOCID>TIANSHAN.512562</DOCID>
<HEADER>
<CLASS>شىنجاڭ</CLASS>
<DATE>2016-03-24 17:25:30</DATE>
</HEADER>
<BODY>
<HEADLINE>
<S ID=21823>
2016 – يىللىق ‹‹باھار شامىلى ھەرىكىتى›› خىزمەتچى تەكلىپ قىلىش پائالىيىتى باشلاندى
</S>
</HEADLINE>
<TEXT>
<S ID=21824>
   مۇبارەك ئىسمائىل خەۋەر قىلىدۇ: 2016 – يىللىق ‹‹باھار شامىلى ھەرىكىتى›› خىزمەتچى تەكلىپ قىلىش پائالىيىتى 16 – مارت سانجى شەھىرىدىكى ‹‹تۈنخې›› تەنتەربىيە سارىيىدا ئۆتكۈزۈلدى.
</S>
<S ID=21825>
بۇ قېتىمقى پائالىيەتتە يۆتكىلىپ ئىشقا ئورۇنلىشىش ئويى بار، ئىگىلىك تىكلەشنى ئارزۇ قىلىدىغان يېزىدىكى ئەمگەكچىلەر ھەم بۇلاردىن باشقا ئىگىلىك تىكلەش، ئىشقا ئورۇنلىشىش ئارزۇسى بار ئەمگەكچىلەر مۇلازىمەت ئوبيېكتى قىلىندى.
</S>
<S ID=21826>
يۆتكەپ ئىشقا ئورۇنلاشتۇرۇش، جەنۇبىي شىنجاڭدىكى دېھقان ئىشلەمچىلەرنى شىمالىي شىنجاڭدىكى كارخانىلارغا ئىشقا ئورۇنلاشتۇرۇش خىزمىتىنى قانداق قىلىپ ئوڭۇشلۇق قانات يايدۇرۇش پائالىيەتنىڭ باش تېمىسى قىلىندى.
</S>
<S ID=21827>
   خىزمەتچى تەكلىپ قىلىش پائالىيىتىدە دېھقان ئىشلەمچىلەرنىڭ ھوقۇقىنى قوغداش، ئىگىلىك تىكلەش بويىچە تەربىيەلەش قاتارلىق سىياسەتلەردىن مەسلىھەت بېرىلدى، ئىشقا ئورۇنلىشىشقا يېتەكچىلىك قىلىندى ۋە 20 مىڭدىن كۆپرەك تەشۋىقات ماتېرىيالى تارقىتىلدى.
</S>
<S ID=21828>
نەق مەيدانغا خىزمەت ئىزدەشكە كەلگەنلەر 600دىن ئاشقان بولۇپ، 169 كارخانا خىزمەت ئىزدىگۈچىلەرنى 5062 ئىش ئورنى بىلەن تەمىنلىدى، 2190 دېھقان ئىشلەمچى مۇددىئانامە تۈزدى.
</S>
<S ID=21829>
   ئۇقۇشىمچە، بۇلتۇرقى ‹‹باھار شامىلى ھەرىكىتى›› پائالىيىتى مەزگىلىدە ئون مەيدان خىزمەتچى تەكلىپ قىلىش يىغىنى ئۆتكۈزۈلۈپ، 100مىڭدىن كۆپرەك ئىش ئورنى بىلەن تەمىنلىنىپ، بۇ پائالىيەت دېھقان ئىشلەمچىلەرنى يۆتكەپ ئىشقا ئورۇنلاشتۇرۇشتىكى مۇھىم سەھنە بولۇپ قالغان.
</S>
<S ID=21830>
‹‹باھار شامىلى ھەرىكىتى›› 2008 – يىلى باشلانغان بولۇپ، بۇ يىلمۇ ئىش ئورنىنى 100 مىڭدىن ئاشۇرۇش مۆلچەرلىنىۋېتىپتۇ.
</S>
<S ID=21831>
‏
</S>
</TEXT>
/BODY
/DOC