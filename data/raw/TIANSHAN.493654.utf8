<DOC>
<DOCID>TIANSHAN.493654</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-27 16:09:33</DATE>
</HEADER>
<BODY>
<HEADLINE>
<S ID=6755>
خاس يېزا ئىگىلىك كەسىپى دېھقانلارنىڭ كىرىمىنى ئاشۇردى
</S>
</HEADLINE>
<TEXT>
<S ID=6756>
    ئىختىيارىي مۇخبىرىمىز ئابدۇسالام قادىر خەۋىرى:غۇلجا شەھەر كېپەكيۈز يېزا ئىتتىپاق كەنتى يېقىنقى يىللاردىن بۇيان يېزا ئىگىلىك كەسىپ قۇرۇلمىسىنى دادىل تەڭشەپ، خاس تېرىقچىلىق ۋە باقمىچىلىق كەسىپلىرىنى يولغا قويۇپ، تۇخۇم توخۇ باقمىچىلىقى ۋە كۆكتاتچىلىقنى تۈۋرۈك كەسىپ قاتارىدا چىڭ تۇتۇپ، كۆلەملىشىش ۋە كەسىپلىشىشنى ئىشقا ئاشۇرۇپ، دېھقانلارنىڭ كىرىمىنىڭ كۆپىيىشىگە ئاساس سالدى.
</S>
<S ID=6757>
    ئىتتىپاق كەنتى غۇلجا شەھىرىنىڭ شەرقىغا جايلاشقان بولۇپ، شەھەر ئىچى بىلەن ئارلىقى سەككىز كىلومېتىر كېلىدۇ.
</S>
<S ID=6758>
شەھەر تەرەققىيات ئېھتىياجى ئۈچۈن 2012-يىلى بۇ كەنتتە دېھقانلارنىڭ بىر قىسىم تېرىلغۇ يەرلىرى ئېلىنىپ، كەنتنىڭ ئومۇمى تېرىلغۇ يېرى 4580موغا چۈشۈپ قالدى.
</S>
<S ID=6759>
بۇ خىل ئەھۋالدا دېھقانلار كىرىمىنىڭ ئىشىشىغا قانداق كاپالەتلىك قىلىش كېرەك؟ .
</S>
<S ID=6760>
بۇ جەرياندا، كەنتتىكى يېرى ئېلىنغان بىر قىسىم دېھقانلار غۇلجا شەھەر ئىچىدىن ئولتۇراق ئۆي سېتىۋىلىپ، شەھەر ئىچىدە تىجارەت بىلەن شۇغۇللىنىشقا باشلىدى.
</S>
<S ID=6761>
ئەمما يېرى قىسقارغان بىر قىسىم دېھقانلارنىڭ كىرىمى ئازىيىپ كەتتى.
</S>
<S ID=6762>
بۇ ئەھۋالغا قارىتا كەنت ئىككى كومىتېت كوللىكتىۋى مۇزاكىرە قىلىش ئارقىلىق كەنتنىڭ شەھەر ئىچىگە يېقىن بولۇشتەك ئالاھىدىلىكىدىن پايدىلىنىپ، يېزا ئىگىلىك كەسىپ قۇرۇلمىسىنى تەڭشەپ، يىلدا تەكرار مەھسۇلات ئېلىندىغان تېرىقچىلىق شەكىلنى ئاساس قىلغان كۆكتاتچلىق كەسىپىنى، «نۇقتا ئارقىلىق دائىرىنى يېتەكلەش»تەدبىرى بويىچە خەنزۇ گۇرۇپپىدىكى دېھقانلارنىڭ تۇخۇم توخۇ باقمىچىلىقىنى راۋاجلاندۇرۇش، كېڭەيتىش، كۆلەملەشتۇرۇشنى يولغا قويدى.
</S>
<S ID=6763>
دېھقانلارنى ئىلىمىي ئۇسۇلدا تېرىقچىلىق ۋە باقمىچىلىق قىلىشقا يېتەكلەپ، ھەر يىلى 500گە يېقىن دېھقاننى كۆكتاتچىلىق، باقمىچىلىق كەسىپىگە دائىر تېخنىكا بىلەن تەربىيەلىدى.
</S>
<S ID=6764>
كەنتتە كۆكتاتچىلىق بازىسى بەرپا قىلىپ، دېھقانلارنى كۆكتات ئۇرۇقى، ئوغۇت بىلەن ھەقسىز تەمىنلەپ، تېرىلغۇ يەردىن تەكرار مەھسۇلات ئېلىش ئۇسۇلىنى ئومۇملاشتۇردى.
</S>
<S ID=6765>
كەنتتە ئۈلگە ئېتىز ۋە ئۈلگىلىك ئائىللەرنى مەيدانغا كەلتۈرۈپ، ئىلغار تېخنىكا، يېڭى سورتلارنى كېڭەيتىپ، تېرىقچىلىق ئىشلىرىنىڭ ماشىنلىشىشىنى %100گە يەتكۈزۈپ، دېھقانلارنى كۆكتاتچىلىق بىلەن شۇغۇللىنىشىغا ئىلھاملاندۇردى.
</S>
<S ID=6766>
بولۇپمۇ كەنتكە چۈشكەن خىزمەت گۇرۇپپىسىدىكى كادىرلارنىڭ ياردىمىدە كەنتنىڭ ئۇل ئەسلىھەلىرى تولۇقلىنىپ، دېھقانلارنىڭ ئىشلەپچىقىرىشىغا قولايلىق يارىتىلدى.
</S>
<S ID=6767>
بۇنىڭ بىلەن دېھقانلار بەرەڭگە، مۇچ، شوخلا، تەرخەمەك، تاسما بۇرچاق، پىدىگەن، يېسىۋىلەك قاتارلىق كۆكتاتلارنىڭ ھوسۇل بېرىش ئالاھىدىلىكىدىن پايدىلىنىپ، يىل ئىچىدە تەكرار تېرىش ئۇسۇلىنى قوللىنىپ، كىرىمىنى كۆپەيتتى.
</S>
<S ID=6768>
ئىتتىپاق كەنتى 1-گۇرۇپپىدىكى ئابدۇراخمان ئابلىز كەنت بويىچە كۆكتات تېرىقچىلىقى بىلەن شۇغۇللىنىپ بېيىغان دېھقانلارنىڭ بىرى.
</S>
<S ID=6769>
بىر نەچچە يىل ئىچىدە ئۇ تېرىقچىلىق كۆلىمىنى كېڭەيتىپ ۋە زامانىۋى تېرىقچىلىق كەسىپى بىلەن شۇغۇللىنىپ، يىللىق كىرىمىنى 80مىڭ يۈەنگە يەتكۈزدى.
</S>
<S ID=6770>
ئۇ مۇخبىرغا مۇنداق دېدى: كۆكتات تېرىقچىلىقىنى ئىلىمىي ئۇسۇلدا ئېلىپ بارغاچقا، چوڭ ئېتىزدىكى 17مو تېرىلغۇ يېرىمگە يىلدا بەرەڭگە تېرىپ، 6-ئاينىڭ باشلىرى بىلەن بەرەڭگىنى يىغىۋالىمەن.
</S>
<S ID=6771>
ئورنىغا 7-ئاز مەزگىلدە يېسىۋىلەك تېرىپ يىلدا ئىككى قېتىم ھوسۇل ئالىمەن.
</S>
<S ID=6772>
يېزىدا ئەسلىھەلىك يېزا ئىگىلىك كەسىپىنىڭ يولغا قويۇلىشىغا ئەگىشىپ، تېرىلغۇ يەر كۆتۈرە ئېلىپ، پارنىك كۆكتاتچىلىقى بىلەن شۇغۇللىنىپ، كۆكتات پارنىكىنى 10غا يەتكۈزدۈم.
</S>
<S ID=6773>
ھەر يىلى پارنىكتا تۆت پەسىل كۆكتات ئىشلەپچىقىرىمەن.
</S>
<S ID=6774>
    ھازىر ئىتتىپاق كەنتىدە كۆكتات تېرىقچىلىق ئائىلىسى 128گە ، كۆكتات تېرىش كۆلىمى بىر مىڭ 500موغا يېتىپ، مو بىشى ساپ كىرىم 4مىڭ يۈەندىن ئاشتى.
</S>
<S ID=6775>
بۇ كەسىپ ئارقىلىق دېھقانلارنىڭ كىشى بىشى يىللىق كىرىمى 700يۈەن كۆپەيتىلدى.
</S>
<S ID=6776>
بۇ كەنتتە يەنە تۇخۇم توخۇ باقمىچىلىق ئائىلىسى 65گە يېتىپ، باققان توخۇسى 136مىڭ750دىن ئىشىپ، يىللىق ئىشلەپچىقارغان تۇخۇم 205مىڭ توننىغا يەتتى.
</S>
<S ID=6777>
    ئىتتىپاق كەنت پارتىيە ياچېيكىسىنىڭ شۇجىسى، قوشۇمچە كەنت مۇدىرى نۇراخمەت مىجىت مۇنداق دېدى: بىز يەنە يېرى ئېلىنغان ئائىللەردىكى ئەمگەك كۈچلىرىنى كەسىپى ئىقتىدار يېتىلدۇرۇش بويىچە تەربىيەلەپ، 18ئادەمنى شەھەر ئىچىدە ئىشقا ئورۇنلاشتۇردۇق.
</S>
<S ID=6778>
يەتتە ئادەم ئۆز ئالدىغا ئىگىلىك تىكلىدى. بۇلتۇر كۆكتات ئشلەپچىقىرىش مىقدارى بىر ھەسسىلىنىپ، دېھقانلارنىڭ كىشى بىشى كىرىمى 12مىڭ 300يۈەندىن ئاشتى.
</S>
<S ID=6779>
بۇ يىل يەنە 2-،3-كەسىپلەرنى جانلاندۇرۇپ دېھقانلارنىڭ كىرىمىنى كۆپەيتىش پىلانىنى تۈزدۇق.
</S>
<S ID=6780>
   
</S>
</TEXT>
/BODY
/DOC