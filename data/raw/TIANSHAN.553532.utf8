<DOC>
<DOCID>TIANSHAN.553532</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-09-28 12:37:18</DATE>
</HEADER>
<BODY>
<HEADLINE>
<S ID=51168>
توقسۇ ناھىيەسى ئاساسىي جامائەت ساقلىقنى ساقلاش مۇلازىمىتىنىڭ قاپلاش دائىرىسىنى كېڭەيتتى
</S>
</HEADLINE>
<TEXT>
<S ID=51169>
   ئىختىيارىي مۇخبىرىمىز نىياز ساتتار خەۋىرى: بۇ يىل توقسۇ ناھىيەسى مۇۋاپىق ئورۇنلاشتۇرۇش، خەلققە قولايلىق، پايدىلىق بولۇش، خەلقنىڭ ساغلاملىقىنى ئىلگىرى سۈرۈشنى نىشان قىلىپ، ئاساسىي جامائەت ساقلىق ساقلاش مۇلازىمەت خىراجىتى ئۆلچىمىنى ئۆستۈرۈپ، ئاساسىي جامائەت ساقلىق ساقلاش مۇلازىمىتىنىڭ قاپلاش دائىرىسىنى پائال كېڭەيتتى.
</S>
<S ID=51170>
   يېقىنقى يىللاردىن بۇيان، توقسۇ ناھىيەسى ئاساسىي جامائەت ساقلىق ساقلاش مۇلازىمىتىنىڭ شەھەر-يېزا ئاھالىلىرىنى قاپلاش دائىرىسىنى پائال كېڭەيتىش بىلەن بىللە، ئاساسىي جامائەت ساقلىق ساقلاش مۇلازىمەت سىستېمىسىنى مۇكەممەللەشتۈرۈپ، ئاساسىي ئاممىۋى سەھىيە مۇلازىمىتىنىڭ تەڭپۇڭ، باراۋەر بولۇشىنى ئىلگىرى سۈردى.
</S>
<S ID=51171>
ئاساسىي جامائەت ساقلىق ساقلاش مۇلازىمەت تۈرى خىراجىتىگە كاپالەتلىك قىلىش مېخانىزمىنى ئورنىتىپ، كىشى بېشىغا توغرا كېلىدىغان ئاساسىي جامائەت ساقلىق ساقلاش مۇلازىمەت خىراجىتىنىڭ ئۆلچىمىنى تەدرىجىي ئۆستۈردى.
</S>
<S ID=51172>
مۇلازىمەت مەزمۇنىنى ئۈزلۈكسىز تولۇقلاپ، نەپكە ئېرىشكەن ئاممىنى بارغانسېرى كۆپەيتىپ، ئاممىنىڭ داۋالىنىش ئىسلاھاتىدىن نەپكە ئېرىشىش تۇيغۇسىنى يەنىمۇ كۈچەيتتى.
</S>
<S ID=51173>
نۇقتىلىق ئاممىنىڭ ساغلاملىق ئارخىپىنى قېلىپلاشتۇرۇش نىسبىتىنى شەھەر-بازاردا %98كە، يېزىلاردا %93 كە، كېسەللىكنىڭ ئالدىنى ئېلىش بويىچە ئىممۇنىتېتلاش نىسبىتىنى %99 كە يەتكۈزۈپ، ئاساسىي جامائەت ساقلىق ساقلاش مۇلازىمىتىدە ‹‹داۋالاشقا كۈچەش، ئالدىنى ئېلىشقا سەل قاراش››، ‹‹داۋالىنىشنى كېسەلدىن مۇداپىئەلىنىش ئادىتىگە ئايلاندۇرۇۋېلىش›› قاتارلىق ئەھۋاللارنىڭ ئالدىنى ئالدى.
</S>
</TEXT>
/BODY
/DOC