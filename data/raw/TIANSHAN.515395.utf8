<DOC>
<DOCID>TIANSHAN.515395</DOCID>
<HEADER>
<CLASS>خەلقئارا</CLASS>
<DATE>2016-04-07 10:27:16</DATE>
</HEADER>
<BODY>
<HEADLINE>
<S ID=23866>
ئامېرىكا ئىقتىسادىنىڭ جانلىنىش ئاساسى مۇقىم ئەمەس
</S>
</HEADLINE>
<TEXT>
<S ID=23867>
   ئىلاۋە: دۇنيا ئىقتىسادى 2016 – يىلى 2 – پەسىلگە قەدەم قويغان بولسىمۇ، يەنىلا خەلقئارا پۇل مۇئامىلە كىرىزىسىدىن كېيىنكى چوڭقۇر تەڭشەش باسقۇچىدا تۇرۇۋاتىدۇ.
</S>
<S ID=23868>
ھازىر، ئامېرىكا ئىقتىسادىدا خۇشاللىق ئىشلارمۇ، خەتەرمۇ تەڭ مەۋجۇت بولۇپ، ياۋرۇ رايونىنىڭ جانلىنىش ئاساسىنى يەنە مۇستەھكەملەشكە توغرا كېلىدۇ.
</S>
<S ID=23869>
ياپونىيە ئىقتىسادى كاساتلىشىشقا قاراپ يۈزلەندى، بىر قىسىم گۈللەنمە ئىقتىسادىي گەۋدىلەر خېلى كۆپ قىيىنچىلىققا دۇچ كەلمەكتە.
</S>
<S ID=23870>
بۈگۈندىن باشلاپ ‹‹ئاساسلىق ئىقتىسادىي گەۋدىلەرگە نەزەر›› ئىستونى تەسىس قىلىپ، ئاساسلىق ئىقتىسادىي گەۋدىلەرنىڭ ئىقتىسادىي تەرەققىيات ھالىتىنى قىسقىچە تونۇشتۇرىمىز.
</S>
<S ID=23871>
   ئامېرىكا فېدېراتسىيە زاپاس پۇل كومىتېتى (ئامېرىكا مەركىزىي بانكىسى، دەپمۇ ئاتىلىدۇ) رەئىسى يېللېن يېقىندا: ئامېرىكا فېدېراتسىيە زاپاس پۇل كومىتېتى (ئامېرىكا مەركىزىي بانكىسى، دەپمۇ ئاتىلىدۇ) دۇنيا ئىقتىسادى ۋە پۇل مۇئامىلە بازىرى يۈزلىنىشىنىڭ ئامېرىكا ئىقتىسادىدا پەيدا قىلىدىغان خەتىرىنى كۆزدە تۇتۇپ، ئۆسۈمنى ئۆستۈرۈش ياكى ئۆستۈرمەسلىكنى ئېھتىياتچانلىق بىلەن ئويلىشىدۇ، دېدى. ئامېرىكا فېدېراتسىيە زاپاس پۇل كومىتېتى (ئامېرىكا مەركىزىي بانكىسى، دەپمۇ ئاتىلىدۇ) بۇلتۇر دېكابىردا ئۆسۈمنى سەل ئۆستۈرگەندىن كېيىن، بۇ يىل يانۋار ۋە مارتتا ئىككى قېتىم جىم تۇرۇۋالدى. يېللېننىڭ ئەڭ يېڭى پوزىتسىيەسى ئامېرىكا فېدېراتسىيە زاپاس پۇل كومىتېتى (ئامېرىكا مەركىزىي بانكىسى، دەپمۇ ئاتىلىدۇ)نىڭ كەلگۈسىدە ئۆسۈم ئۆستۈرۈش قەدىمىنى ئاستىلىتىش ئېھتىماللىقى بارلىقىدىن دېرەك بېرىدۇ.
</S>
<S ID=23872>
ئامېرىكا فېدېراتسىيە زاپاس پۇل كومىتېتى يەنە بۇ يىللىق ۋە كېلەر يىللىق ئىقتىسادنىڭ ئېشىش مۆلچەرىنى تۆۋەنلەتتى. تەھلىلچىلەر مۇنداق دېدى: گەرچە ئىشقا ئورۇنلىشىش قاتارلىق سانلىق مەلۇماتلار ئامېرىكا ئىقتىسادىنىڭ ئاساسىي جەھەتتىن ياخشى ئىكەنلىكىدىن دېرەك بەرسىمۇ، لېكىن داۋاملىق جانلىنىشتا ‹‹ئارمانغا تۇشلۇق دەرمان يوق›› ھالىتىدە تۇرۇۋاتىدۇ.
</S>
<S ID=23873>
  يارقىن نۇقتا
</S>
<S ID=23874>
  ئىشقا ئورۇنلىشىش ۋە ئىستېمال ياخشىلىنىشقا يۈزلەندى
</S>
<S ID=23875>
   ئامېرىكا فېدېراتسىيە زاپاس پۇل كومىتېتى مارتتىكى ئۆسۈمنى مۇھاكىمە قىلىش يىغىنىدا قوشما ئىشتات فوندنىڭ ئۆسۈم نىسبىتىنى %0.5 – %0.25 ئەتراپىدا ساقلايدىغانلىقىنى جاكارلىدى.
</S>
<S ID=23876>
ئامېرىكا فېدېراتسىيە زاپاس پۇل كومىتېتى ئېلان قىلغان ئەڭ يېڭى پەسىللىك ئىقتىسادىي مۆلچەرگە قارىغاندا، 2016 – يىلنىڭ ئاخىرىغا بارغاندا قوشما ئىشتات فوندى ئۆسۈم نىسبىتىنىڭ %0.9كە يېتىش ئېھتىمالى بار ئىكەن.
</S>
<S ID=23877>
بۇ، ئۆسۈمنىڭ بۇ يىل ئىككى قېتىم ئاشىدىغانلىقىدىن دېرەك بېرىدۇ، ئامېرىكا فېدېراتسىيە زاپاس پۇل كومىتېتىنىڭ ئەمەلدارى بۇلتۇرنىڭ ئاخىرىدا: بۇ يىل ئۆسۈم تۆت قېتىم ئېشىشى مۇمكىن، دەپ مۆلچەرلىگەنىدى.
</S>
<S ID=23878>
بۇنىڭدىن سىرت، ئامېرىكا فېدېراتسىيە زاپاس پۇل كومىتېتىنىڭ ئەمەلدارى ئامېرىكا ئىقتىسادىنىڭ بۇيىل %2.2 ئاشىدىغانلىقىنى، ئېشىش سۈرئىتىنىڭ بۇلتۇرنىڭ ئاخىرىدىكى %2.4 لىك مۆلچەردىن تۆۋەن بولىدىغانلىقىنى؛ ئامېرىكا ئىقتىسادىنىڭ كېلەر يىلى %2.1 ئاشىدىغانلىقىنى، ئېشىش سۈرئىتىنىڭ بۇلتۇرنىڭ ئاخىرىدىكى %2.2 لىك مۆلچەردىن تۆۋەن بولىدىغانلىقىنى ئېيتتى.
</S>
<S ID=23879>
   ئامېرىكا 2008 – يىلىدىكى دۇنيا پۇل مۇئامىلە كىرىزىسىدىن قۇتۇلغاندىن كېيىن، ئىقتىسادى دەسلەپكى بىر قانچە يىلدا ناھايىتى ئوڭۇشلۇق ئاشقان بولسىمۇ، 2013 – يىلىغا كەلگەندە سەل ھالسىراپ قالغان، ئىچكى ئىشلەپچىقىرىش ئومۇمىي قىممىتى ئاران %2.2 ئاشقان، 2014 – يىلى ئېشىش سۈرئىتى يەنىلا ئاستا بولۇپ، ئاران %2.4 ئاشقان. 2015 – يىلىنىڭ بېشىدا نۇرغۇن ئىقتىسادشۇناس ئامېرىكا ئىقتىسادىنىڭ ئومۇمىي ئەھۋالىنىڭ يامان ئەمەسلىكىنى، ئېشىش سۈرئىتىنىڭ %3 ئەتراپىدا بولىدىغانلىقىنى مۆلچەرلىگەن بولسىمۇ، 2015 – يىلى ئېشىش سۈرئىتى يەنىلا %2.4 بولغان.
</S>
<S ID=23880>
   ئومۇمىي جەھەتتىن قارىغاندا، ئامېرىكا ئىقتىسادىنىڭ ئەڭ يارقىن نۇقتىسى ئىشقا ئورۇنلىشىش بولغان. ئامېرىكا ئەمگەك – ئىشچىلار مىنىستىرلىقى 1 – ئاپرېل ئېلان قىلغان سانلىق مەلۇماتقا قارىغاندا، مارتتا ئامېرىكىدىكى دېھقانچىلىقتىن باشقا تارماقلاردا يېڭىدىن كۆپەيگەن ئىش ئورنى 215 مىڭ بولۇپ، بازار مۆلچەرىدىن سەل ئاشقان، ئىشسىزلىق نىسبىتى%5 بولغان.
</S>
<S ID=23881>
ئامېرىكا تىپىك ئىستېمال دۆلىتى بولۇپ، شەخسلەر ئىستېمالى ئامېرىكا ئىقتىسادىنىڭ %70 ىدىن كۆپرەكىنى ئىگىلەيدۇ، ھازىر ئامېرىكىنىڭ ئىستېمال تەلىپىدە خېلى ياخشى ئەھۋال كۆرۈلدى. بۇ يىل يانۋاردىكى ئىستېمالچىلار باھا كۆرسەتكۈچى بۇلتۇرنىڭ ئوخشاش مەزگىلىدىكىدىن %1.3 ئاشتى، بۇ بۇلتۇر دېكابىردىكى %0.7تىن زور دەرىجىدە ياخشى.
</S>
<S ID=23882>
يېمەكلىك ۋە ئېنېرگىيە ئامىلىنى چىقىرىۋەتكەندە، ئاساسلىق ئىستېمالچىلارنىڭ باھا كۆرسەتكۈچى %1.7 ئېشىپ، ئىلگىرىكى سەككىز ئايدىن بۇيانقى ئەڭ يۇقىرى سەۋىيەگە يەتتى.
</S>
<S ID=23883>
   تەشۋىش
</S>
<S ID=23884>
   كارخانىلارنىڭ پايدىسى تۆۋەنلىدى
</S>
<S ID=23885>
   ئامېرىكا سودا مىنىستىرلىقى يېقىندا ئېلان قىلغان ئەڭ يېڭى تۈزىتىش كىرگۈزۈلگەن سانلىق مەلۇماتقا قارىغاندا، بۇلتۇر تۆت پەسىلدە ئامېرىكىنىڭ ئىچكى ئىشلەپچىقىرىش ئومۇمىي قىممىتىنىڭ ئېشىش نىسبىتى %1.4 بولۇپ، ئېشىش سۈرئىتى ئىلگىرى ئېلان قىلغان %1 تىن يۇقىرى بولغان.
</S>
<S ID=23886>
ئامېرىكا سان فىرانسىسكو فېدېراتسىيە زاپاس كومىتېتىنىڭ مۇدىرى ۋىللىيامىس بۇ ھەقتە توختىلىپ مۇنداق دېدى: ئامېرىكا ئىقتىسادى ھازىرچە ‹‹خېلى ياخشى››، ئىشقا ئورۇنلىشىش ئەھۋالىمۇ ياخشى، پۇل پاخاللىشىش نىسبىتى مۇقىم بولماقتا.
</S>
<S ID=23887>
لېكىن دۇنيا ئىقتىسادىي ئومۇمىي گەۋدىسى مۇھىتىنىڭ ئامېرىكا ئىقتىسادىغا كۆرسىتىدىغان تەسىرىدىن ئەندىشە قىلىۋاتىمەن.
</S>
<S ID=23888>
   بۇ يىل كىرگەندىن بۇيان، دۇنيادىكى كۆپ قىسىم دۆلەتلەرنىڭ پاي بازىرىدا زور داۋالغۇش بولدى، ياۋرۇ رايونى، ياپونىيە ئىقتىسادى كاساتلاشتى ھەم مەنپىي ئۆسۈم نىسبىتى سىياسىتى يولغا قويۇلۇشقا باشلىدى، خەلقئارادا نېفىت باھاسى داۋاملىق تۆۋەنلىدى، ئەسلىدە خېلى ياخشى دەپ قارالغان ئامېرىكا ئىقتىسادىدىمۇ ئاگاھلاندۇرۇش سېگنالى چېلىندى.
</S>
<S ID=23889>
يېقىندا ئېلان قىلىنغان ئىستاتىستىكىلىق سانلىق مەلۇماتقا قارىغاندا، ئامېرىكىدىكى كارخانىلارنىڭ پايدىسى دوللارنىڭ قىممىتىنىڭ ئېشىشى ۋە ماي باھاسىنىڭ تۆۋەن بولۇشى تۈپەيلىدىن ئۈزلۈكسىز تۆۋەنلەپ كەتكەن.
</S>
<S ID=23890>
تومسون رېيتېرس سودا ۋە كەسپىي ئەقلىي ئىقتىدارلىق ئۇچۇر بىلەن تەمىنلەش ئورنىنىڭ تەكشۈرۈشىگە قارىغاندا، 2015 – يىلى 4 – پەسىللىك ئۆلچەملىك پۇرس كۆرسەتكۈچىدىكى كۆرسەتكۈچ پاي شىركىتىنىڭ ئومۇمىي پايدىسى بۇلتۇرنىڭ ئوخشاش مەزگىلىدىكىدىن %4.1، تىجارەت ئومۇمىي سوممىسى بۇلتۇرنىڭ ئوخشاش مەزگىلىدىكىدىن %3.5 تۆۋەنلەپ كەتكەن.
</S>
<S ID=23891>
بۇ 2009 – يىلىدىن بۇيانقى كارخانا پايدىسىنىڭ تۇنجى قېتىم ئۇدا ئىككى پەسىل تۆۋەنلىشى ھېسابلىنىدۇ.
</S>
<S ID=23892>
قىسمەن ئامېرىكا كارخانىلىرى سېلىنما دائىرىسىنى كېڭەيتىشكە جۈرئەت قىلالمىغان، ھەتتا خادىم قىسقارتىش ئارقىلىق تەننەرخنى تۆۋەنلەتكەن.
</S>
<S ID=23893>
   كەلگۈسى ئېشىشنى ساقلاشتا يەنىلا نۇرغۇن خەۋپ – خەتەر بار
</S>
<S ID=23894>
   دۇنيادىكى بىرىنچى چوڭ ئىقتىسادىي گەۋدە بولغان ئامېرىكا ئىقتىسادىنىڭ جانلىنىش ئاساسى مۇقىم ئەمەستەك قىلىدۇ.
</S>
<S ID=23895>
خەۋەرلەرگە قارىغاندا، 1960 – يىلىدىن بۇيانقى بىر قانچە قېتىملىق ئىقتىسادنىڭ ئېشىشىغا قارىغاندا بۇ قېتىمقى ئىقتىسادنىڭ ئېشىشى ئاجىز ئىكەن.
</S>
<S ID=23896>
   مورگان ئىقتىساد تەتقىقات ئورنى مۇنداق دېدى: ئەمگەك ئىشلەپچىقىرىش ئۈنۈمدارلىقىنىڭ توختاپ قېلىشى ۋە دوللارنىڭ قىممىتىنىڭ ئۆرلىشى ئامېرىكا كارخانىلىرىنىڭ پايدا نىسبىتىگە تەسىر كۆرسىتىۋاتىدۇ.
</S>
<S ID=23897>
دوللار قىممىتىنىڭ ئۆرلىشىنىڭ خەلقئارا كاپىتالنىڭ ئامېرىكىغا قايتىشىنى جەلپ قىلىشى ئامېرىكا ئۈچۈن ئىنتايىن پايدىلىق، لېكىن ئامېرىكىدىكى ئېكسپورت مەھسۇلاتلىرىنىڭ باھاسىمۇ بۇنىڭغا ئەگىشىپ ئۆسىدۇ.
</S>
<S ID=23898>
بۇ، ئامېرىكا كارخانىلىرىنىڭ پايدىسىغا تەسىر يەتكۈزىدۇ. يېقىندا داۋالاش مەھسۇلاتلىرىنى ئىشلەپچىقىرىدىغان ‹‹جونسون›› شىركىتى، تاماكا ئىشلەپچىقىرىدىغان ‹‹ئالتىرا›› گۇرۇھىدىن ئالاقە تورى شىركىتى ‹‹ياخۇ›› غىچە زور دەرىجىدە خادىم قىسقارتىدىغانلىقىنى جاكارلىدى، تۆمۈريول تىجارىتى بىلەن شۇغۇللىنىدىغان ‹‹نورفولۇك›› جەنۇب شىركىتى ۋە نېفىت ماگناتى ‹‹چېۋرون›› قاتارلىقلارمۇ سېلىنما خامچوتىنى قىسقارتىدىغانلىقىنى جاكارلىدى.
</S>
<S ID=23899>
   2014 – يىلىنىڭ كېيىنكى يېرىمىدىن بۇيان خەلقئارادا نېفىتنىڭ باھاسى داۋاملىق تۆۋەنلىگەن بولسىمۇ، ئامېرىكىنىڭ ئېنېرگىيە كەسپى زور زەربىگە ئۇچرىدى.
</S>
<S ID=23900>
تەكشۈرۈشكە قارىغاندا، 2015 – يىلى ئامېرىكىدا 42 نېفىت بۇرغىلاش شىركىتى ۋەيران بولۇش ئىلتىماسى سۇنغان.
</S>
<S ID=23901>
ئامېرىكا ‹‹ۋولف›› تەتقىقات شىركىتىنىڭ مۆلچەرىگە قارىغاندا، ئامېرىكىدىكى ئۈچتىن بىر قىسىم نېفىت، تەبىئىي گاز كارخانىلىرى 2017 – يىلىنىڭ ئوتتۇرىلىرىغا بارغاندا ۋەيران بولىدىكەن.
</S>
<S ID=23902>
ھازىر جان تىكىپ تىركىشىۋاتقىنى سلانېتس مېيى كارخانىسى بولۇپلا قالماستىن، يەنە ئۇلارغا مەبلەغ سالغۇچىلارمۇ جان تىكىپ تىركىشىۋاتىدۇ.
</S>
<S ID=23903>
بۇ نۇرغۇن بانكا ۋە پۇل مۇئامىلە مەبلەغ سالغۇچى كارخانىلىرىغا چېتىلىدۇ.
</S>
<S ID=23904>
   يېقىندا ئاياغلاشقان 12 دۆلەت گۇرۇھى مالىيە باشلىقلىرى ۋە مەركىزىي بانكا باشلىقلىرى يىغىنىدا ھەر قايسى تەرەپلەر پۇل، مالىيە ۋە قۇرۇلما خاراكتېرلىك ئىسلاھات سىياسەتلىرىنى ئۆز ئىچىگە ئالغان بارلىق ۋاسىتىلەردىن پايدىلىنىدىغانلىقى توغرىلىق ۋەدە بېرىشتى.
</S>
<S ID=23905>
ئامېرىكا جۇڭگو، ياپونىيە، ياۋروپا دۆلەتلىرى بىلەن بىر يولدا تۇرۇپ ماس قەدەمدە ئىلگىرىلەش تەدبىرىنى يولغا قويۇپ، ئۆزىنىڭ ۋە دۇنيا ئىقتىسادىنىڭ ساغلام تەرەققىي قىلىشىنى ئىلگىرى سۈرۈشى كېرەك.
</S>
<S ID=23906>
‹‹خەلق گېزىتى››دىن ئېلىندى
</S>
</TEXT>
/BODY
/DOC