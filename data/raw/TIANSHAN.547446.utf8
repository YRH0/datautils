<DOC>
<DOCID>TIANSHAN.547446</DOCID>
<HEADER>
<CLASS>شىنجاڭ</CLASS>
<DATE>2016-09-05 17:09:03</DATE>
</HEADER>
<BODY>
<HEADLINE>
<S ID=47016>
ئىناق ۋە تىنچ جاي
</S>
</HEADLINE>
<TEXT>
<S ID=47017>
‹‹ئولىمپىك مەدەنىيىتى جۇڭگو سەپىرى››نىڭ باش كاتىپى ۋاڭ ياپىڭ
</S>
<S ID=47018>
    شىنجاڭنىڭ تەبىئىي مەنزىرىسى گۈزەل بولۇپلا قالماي، يەنە ساياھەت مەنبەسى مول، تەنتەربىيە مەدەنىيىتىنىڭ يىلتىزى چوڭقۇر، ئاز سانلىق مىللەتلەرنىڭ ئەنئەنىۋى تەنتەربىيە تۈرلىرى ئىنتايىن قالتىس.
</S>
<S ID=47019>
مەن گۈزەل شىنجاڭنى تولىمۇ ياقتۇرۇپ قالدىم.
</S>
<S ID=47020>
    1996 – يىلى شىنجاڭغا ساياھەتكە كېلىپ، ئۈرۈمچى، قاراماي ۋە سانجى قاتارلىق جايلارغا بارغانىدىم.
</S>
<S ID=47021>
مەلۇم تەنتەربىيە سارىيىدا جۇڭگو – رۇسىيە كوماندىسى ئارا بىر مەيدان ۋاسكېتبول مۇسابىقىسىنى كۆرگەنىدىم.
</S>
<S ID=47022>
ئاشۇ چاغدا شىنجاڭنىڭ مەندە قالدۇرغان تەسىرى ھازىرقىغا ئوخشىمايتتى.
</S>
<S ID=47023>
    ئارىدىن 20 يىل ئۆتتى.
</S>
<S ID=47024>
مەن شىنجاڭدا زور ئۆزگىرىش بولغانلىقىنى كۆردۈم.
</S>
<S ID=47025>
تۆمۈريول، تاشيول قاتارلىق ئۇل ئەسلىھە قۇرۇلۇشلىرىدا زور ياخشىلىنىش بوپتۇ، كىشىلەرنىڭ تۇرمۇش شارائىتىمۇ زور دەرىجىدە ياخشىلىنىپتۇ.
</S>
<S ID=47026>
ئومۇمىي خەلق ساغلاملىق پائالىيەتلىرى داغدۇغىلىق قانات يايدۇرۇلۇپ، تەنھەرىكەتنى ياخشى كۆرىدىغان ئامما ئىلگىرىكىدىن خېلى كۆپىيىپتۇ.
</S>
<S ID=47027>
شىنجاڭلىقلارنىڭ ھازىرقى تۇرمۇشىنىڭ ئىنتايىن بەختلىك ئىكەنلىكىنى ھېس قىلدىم.
</S>
<S ID=47028>
    بۇ قېتىمقى ‹‹ئولىمپىك مەدەنىيىتى جۇڭگو سەپىرى›› پائالىيىتىنىڭ ‹‹ئىككى كۆرگەزمە››نىڭ مۇھىم قارالمىلىرىنىڭ بىرىگە ئايلانغىنىدىن مەن ئىنتايىن خۇشال.
</S>
<S ID=47029>
بۇ قېتىمقى پائالىيەت ئارقىلىق ئولىمپىك مەدەنىيىتىنى تەشۋىق قىلىش، ئولىمپىك روھىنى ئەۋج ئالدۇرۇش بىلەن بىللە، يەنە تېخىمۇ كۆپ شىنجاڭلىقنىڭ ئومۇمىي خەلق بەدەن چېنىقتۇرۇش پائالىيىتىگە قاتنىشىپ، جەمئىيەتكە ئاكتىپ ئېنېرگىيە تارقىتىشىنى ئۈمىد قىلىمەن.
</S>
<S ID=47030>
    (جيا چۈنشيا، جىڭ بو رەتلىگەن)
</S>
</TEXT>
/BODY
/DOC