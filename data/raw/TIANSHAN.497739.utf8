<DOC>
<DOCID>TIANSHAN.497739</DOCID>
<HEADER>
<CLASS>خەلقئارا</CLASS>
<DATE>2016-02-15 16:48:20</DATE>
</HEADER>
<BODY>
<HEADLINE>
<S ID=10910>
رۇسىيە بىلەن شىمالىي ئاتلانتىك ئەھدى تەشكىلاتى ئوتتۇرىسىدىكى مۇناسىۋەت كەسكىنلىشىشكە باشلىدى
</S>
</HEADLINE>
<TEXT>
<S ID=10911>
    رۇسىيە بىلەن شىمالىي ئاتلانتىك ئەھدى تەشكىلاتى ئوتتۇرىسىدا ئۇكرائىنا كىرىزىسى بىلەن سۈرىيە مەسىلىسىدە ئىختىلاپ كېلىپ چىققاندىن بۇيان ئىككى تەرەپ مۇناسىۋىتى كەسكىنلىشىشكە باشلىدى، يېقىندا ئۆتكۈزۈلگەن مىيۇنخېن بىخەتەرلىك يىغىنىدا ئىككى تەرەپ ئوتتۇرىسىدا بۇ مەسىلىلەر توغرىسىدا كەسكىن مۇنازىرە ئىلىپ بېرىلدى، شۇنداقلا قارشىلاشماستىن بەلكى سۆزلىشىش ئارقىلىق ئىختىلاپلارنى ھەل قىلىش ۋە ھەمكارلىقنى قانات يايدۇرۇشتەك بىر قىسىم ئاكتىپ سىگناللارمۇ بېرىلدى.
</S>
<S ID=10912>
    52- نۆۋەتلىك مىيۇنخېن بىخەتەرلىك يىغىنى 13-فېۋرال ئىككىنچى كۈنگە قەدەم قويدى.
</S>
<S ID=10913>
ئامېرىكا، رۇسىيە ، شىمالىي ئاتلانتىك ئەھدى تەشكىلاتى قاتارلىقلارنىڭ ۋەكىلى سۈرىيە ۋەزىيىتى، ئۇكرائىنا كىرىزىسى قاتارلىق خەلقئارا بىخەتەرلىكتىكى مۇھىم نۇقتىلارنى ئومۇميۈزلۈك مۇھاكىمە قىلدى ۋە كۆز قاراشلىرىنى ئالماشتۇردى.
</S>
<S ID=10914>
غەرب ئەللىرى بىلەن رۇسىيە ئوتتۇرسىدىكى بىخەتەرلىك سىياسىتى ساھەسىدىكى ئېغىر ئىختىلاپى ۋە ئۆز ئارا ئىشەنمەسلىكى ئايان بولدى.
</S>
<S ID=10915>
    شىمالىي ئاتلانتىك ئەھدى تەشكىلاتىنىڭ باش كاتىپى سىتوردىنبىرىك شۇ كۈندىكى سۆزىدە، رۇسىيە بىلەن بولغان مۇناسىۋىتى ئۈستىدە توختىلىپ مۇنداق دېدى: رۇسىيەنىڭ بۈگۈنكى كۈندىكى ھەرىكىتى ياۋروپانىڭ بىخەتەرلىك تەرتىپىنى مۇقۇمسىزلاشتۇرۇۋەتتى.
</S>
<S ID=10916>
ئۇ مۇنداق دېدى: شىمالىي ئاتلانتىك ئەھدى تەشكىلاتى قارشىلىشىش ئۈستىدە ئىزدەنمەيدۇ، شۇنداقلا يېڭى سوغۇق مۇئامىلە ئۇرۇشىنى كۆرۈشنىمۇ خالىمايدۇ.
</S>
<S ID=10917>
بىراق مەزكۇر تەشكىلات بۇنىڭغا قەتئىي تۈردە ئىنكاس قايتۇرىدۇ.
</S>
<S ID=10918>
    2014-يىلدىن بۇيان، ئۇكرائىنا كىرىزىسى تۈپەيلىدىن رۇسىيە بىلەن غەرب ئەللىرىنىڭ مۇناسىۋىتى ئىنتايىن يامانلىشىپ كەتتى، شىمالىي ئاتلانتىك ئەھدى تەشكىلاتىنىڭ شەرقىي ياۋروپادىكى ئەزا دۆلەتلىرىنىڭ رۇسىيەگە بولغان ئۆچمەنلىكىمۇ بۇنىڭ بىلەن تېخىمۇ كۈچەيدى.
</S>
<S ID=10919>
مۇشۇنداق ئارقا كۆرۈنۈشتە، شىمالىي ئاتلانتىك ئەھدى تەشكىلاتى بۇ پۇرسەتتىن پايدىلىنىپ ئوتتۇرا شەرقىي ياۋروپاغا ھەربىي ئىشلارنى ئورۇنلاشتۇرۇشنى كۈچەيتىپ، رۇسىيەگە بولغان ئىستراتېگىيەلىك تەھدىتىنى يەنىمۇ كۈچەيتتى.
</S>
<S ID=10920>
    13- فېۋرال ئۆتكۈزۈلگەن مۇنازىرە يىغىنىدا، رۇسىيە زۇڭلىسى مىدېۋدېف شىمالى ئاتلانتىك ئەھدى تەشكىلاتى بىلەن ياۋروپا ئەللىرى ئىتتىپاقىنىڭ شەرقىي ياۋروپاغا كېڭىيىش ھەرىكىتىنى تەنقىد قىلدى.
</S>
<S ID=10921>
ئۇ مۇنداق دېدى: نۆۋەتتە دۇنيا يېڭى سوغۇق مۇئامىلىنىڭ تەھدىتىگە يولۇقماقتا. غەرب ئەللىرى رۇسىيەگە قارتا دوستانە بولمىغان سىياسىتىنى ۋە تەھدىت سېلىش ۋاسىتىسىنى قوللانماقتا، رۇسىيەنىڭ غەرب ئەللىرى بىلەن بولغان سۆزلىشىشى بۇنىڭ بىلەن بۇزۇلدى .
</S>
<S ID=10922>
    مېدىۋدېف ئۇكرائىنا كىرىزىسى توغرىسىدا مۇنۇلارنى تەكىتلىدى: ھەر قايسى تەرەپلەر ئۆتكەن يىلى 2-ئايدا بېلارۇسىيەنىڭ پايتەختى مىنىسكىدە ھاسىل قىلغان ئۇكرائىنانىڭ شەرقىي قىسىم رايونىدىكى توقۇنۇشنى ھەل قىلىش توغرىسىدىكى كېلىشىمگە ئەمەل قىلىشى كېرەك .
</S>
<S ID=10923>
ئۇ ئۇكرائىنا كىرىزىسىنى ھەل قىلىشنىڭ ئەڭ ياخشى يولى. ئۇ شۇنىڭ بىلەن بىر ۋاقىتتا مۇنداق دەپ كۆرسەتتى: بۇ كېلىشىمنىڭ ئەمەلىيلىشىش ۋە ئەمەلىيلەشمەسلىكى ئالدى بىلەن ئۇكرائىنا دائىرىلىرىگە باغلىق.
</S>
<S ID=10924>
    ئۇكرائىنا زۇڭتۇڭى پولشىنكو ئۇكرائىنانىڭ شەرقىي قىسىمدىكى كىرىزىس رۇسىيەنىڭ تاجاۋۇزچىلىقى ۋە قوراللىق ئىشغالىيىتنىڭ نەتىجىسى دەپ ئەيىبلىدى.
</S>
<S ID=10925>
ئامېرىكىنىڭ دۆلەت ئىشلىرى كاتىپى كېررى، رۇسىيە يېڭى مىنىسكى كېلىشىمىنى ئومۇميۈزلۈك ئىجرا قىلىشى كېرەك ، بولمىسا داۋاملىق ئىقتىسادى جازاغا ئۇچرايدۇ دېدى.
</S>
<S ID=10926>
    بەش يىل داۋاملاشقان سۈرىيە كىرىزىسى ۋە سۈرىيەدىكى تېررورلۇققا قارشى تۇرۇش ۋەزىيىتى شۇ كۈندىكى يىغىندا ھەر قايسى تەرەپلەر مۇھاكىمە قىلىدىغان يەنە بىر مۇھىم تېمىغا ئايلاندى.
</S>
<S ID=10927>
بۇنىڭغا قارتا، كېررى، سۈرىيە كىرىزىسىنى سىياسىي يول بىلەن ھەل قىلىشنىڭ مۇھىملىقىنى تەكىتلىدى، بىراق شۇنىڭ بىلەن بىر ۋاقىتتا، سۈرىيەنىڭ كەلگۈسىدە سۈرىيە زۇڭتۇڭى باشار ئەسەتنى سېرتدى قالدۇرۇش كېرەك دېدى.
</S>
<S ID=10928>
    مېدىۋدېف مۇنداق دېدى: ئامېرىكا قاتارلىق غەرب ئەللىرىنىڭ سۈرىيەنىڭ سىياسىي ئىستىقبالى مەسىلىسىدىكى مەيدانىدىن گۇمانلىنىمەن.
</S>
<S ID=10929>
سۈرىيە ئىلگىرى بىر تىنچ دۆلەت ئىدى، بىر قىسىم قاراشتىكىلەر ئەسەت تەختتىن چۈشسىلا، سۈرىيە ئاندىن قايتىدىن گۈللىنىدۇ دەپ قارىدى.
</S>
<S ID=10930>
بىراق، بۇ يىللاردىن بۇيان سۈرىيە ئىزچىل تۈردە ئۇرۇش قالايمىقانچىلىقى ئىچىدە تۇرماقتا، بۇنىڭغا كىم مەسئۇل بولىدۇ؟.
</S>
<S ID=10931>
    مېدىۋدېف مۇنۇلارنى تەكىتلىدى: سۈرىيە مەسىلىسىدە ھەر قانداق بىر تەرەپنىڭ سۆھبەتكە ئالدىنقى شەرت قويۇشىنى قوبۇل قىلغىلى بولمايدۇ، تېررورچى تەشكىلاتتىن سىرت، ئالاقىدار تەرەپلەر تېزدىن سۆھبەت ئۈستىلىگە قايتىپ كېلىشى كېرەك ، دۇنيا ھازىر يەنە بىر ئىراق ياكى ئافغانىستاننىڭ كېلىپ چىقىشىغا بەرداشلىق بېرەلمەيدۇ.
</S>
<S ID=10932>
    رۇسىيە ئۆتكەن يىلى 9-ئاينىڭ ئاخىرىلىرىدىن باشلاپ سۈرىيەدىكى ئىسلام دۆلىتى قاتارلىق ئەسەبىي تەشكىلات ۋە تېررورچى تەشكىلاتلارنىڭ نىشانلىرىغا ھاۋادىن ھۇجۇم قىلىشقا باشلىدى، سۈرىيەدىكى ئۆكتىچىلەر ۋە بىر قىسىم دۆلەتلەر رۇسىيەنىڭ ھاۋا ھۇجۇمىدا كۆپلىگەن پۇقرالارنىڭ جېنىغا زامىن بولغانلىقىنى ئەيىبلىدى.
</S>
<S ID=10933>
مۇشۇنداق سادالار ئوخشاشلا 13- فېۋرالدىكى يىغىندا كېلىپ چىقتى.
</S>
<S ID=10934>
فىرانسىيە زۇڭلىسى ۋاللىس مېدېۋدېف بىلەن بىرگە مۇنازىرە يىغىنىغا قاتناشقاندا مۇنداق دېدى: رۇسىيە سۈرىيەدىكى پۇقرالارنىڭ نىشانلىرىنى بومباردىمان قىلىش ھەرىكىتىنى توختىتىشى كېرەك .
</S>
<S ID=10935>
    مېدىۋدېف بۇنىڭغا رەددىيە بېرىپ مۇنداق دېدى: رۇسىيەنىڭ سۈرىيە تەۋەسىدە پۇقرالارنىڭ نىشانلىرىنى بومباردىمان قىلماقتا دېگەن ئەيىبلەشلەرنىڭ ئاساسى يوق.
</S>
<S ID=10936>
ئۇ يەنە مۇنۇلارنى تەكىتلىدى: رۇسىيەنىڭ سۈرىيەدىكى ھەرىكىتى باشقىلارغا ئاشكارىلاشقا بولمايدىغان مەقسىتىنى ئىشقا ئاشۇرۇش بولماستىن، بەلكى ئۆز دۆلىتىنىڭ مەنپەئەتىنى قوغداشتىن ئىبارەت.
</S>
<S ID=10937>
كۆپلىگەن قوراللىق ئۇنسۇرلار رۇسىيەدىن سۈرىيەگە كىردى، ھەمدە رۇسىيەگە قايتىپ كېلىپ رۇسىيە تەۋەسىدە تېررورلۇق ھۇجۇم قوزغاش نىيىتىدە بولماقتا، رۇسىيە ئۇلارنىڭ بۇ خىلدىكى مەقسىتىنى توسۇشى كېرەك .
</S>
<S ID=10938>
    كەسكىن مۇنازىرىلىشىش بىلەن بىر ۋاقىتتا، رۇسىيە بىلەن غەرب ئەللىرىمۇ ھەمكارلىشىش ۋە سۆزلىشىش يوللىرى ئۈستىدە ئىزدىنىشتەك سىگناللارنى بەردى.
</S>
<S ID=10939>
شىمالى ئاتلانتىك ئەھدى تەشكىلاتىنىڭ باش كاتىپى سىتۇردىنبىرىك مۇنداق دېدى: شىمالىي ئاتلانتىك ئەھدى تەشكىلاتى رۇسىيە بىلەن بىر خىل ئىجابىي خاراكتېرلىك، تېخىمۇ ھەمكارلاشقان مۇناسىۋەت ئورنىتىشنى ئۈمىد قىلىدۇ.
</S>
<S ID=10940>
نۆۋەتتە، سۆزلىشىش،بولۇپمۇ ھەر قايسى تەرەپلەر ئوتتۇرىسىدا ساقلىنىۋاتقان مەسىلىلەردە ھەمدە ئۈزلۈكسىز چوڭقۇرلىشىۋاتقان ئىختىلاپ مەسىلىسىدە يەنى ئۇكرائىنا كىرىزىسى توغرىسىدا سۆزلىشىش ئىنتايىن مۇھىم.
</S>
<S ID=10941>
ئامېرىكىنىڭ دۆلەت ئىشلىرى كاتىپى كېررى، سۈرىيە مەسىلىسىگە قارتا ، ئالاقىدار تەرەپلەرنىڭ ئۇرۇش قالايمىقانچىلىقىغا خاتىمە بېرىپ، سىياسىي يول بىلەن ھەل قىلىش لايىھەسى ئۈستىدە ئىزدىنىش يولىدا بىرلىكتە تىرىشچانلىق كۆرسىتىشىنى بىلدۈردى.
</S>
<S ID=10942>
    مېدىۋدېف مۇنداق دېدى: غەرب بىلەن رۇسىيە ئوخشاش بولمىغان تەرەققىيات تارىخىغا ئىگە، بىر قىسىم مەسىلىلەردە ئۆزلىرىنىڭ ئوخشاش بولمىغان چۈشىنىشى بار.
</S>
<S ID=10943>
بىراق ئىراننىڭ يادرو مەسىلىسى توغرىسىدىكى سۆھبەتتە، پارىژ كىلىمات ئۆزگىرىشى يىغىنىدا ھاسىل قىلىنغان نەتىجىلەر، ھەمدە يېقىندا سۈرىيە خەلقئارا قوللاش گۇرۇپپىسىدىكى دۆلەتلەرنىڭ دىپلوماتىيە مىنىستىرلىرى يىغىنىدا ھاسىل قىلىنغان كېلىشىم، ھەر قايسى تەرەپلەرنىڭ ھەمكارلىشىشىۋاتقانلىقىنى، ھەمدە ئىجابىي تەسىر پەيدا قىلىۋاتقانلىقىنىڭ مىسالى.
</S>
<S ID=10944>
    ئۇ مۇنۇلارنى تەكىتلىدى: نۆۋەتتە ياۋروپا ھەر خىل بىخەتەرلىك خىرىسىغا يولۇقماقتا، غەرب ئەللىرى بىلەن رۇسىيە قارشىلاشماستىن، بەلكى ھەمكارلىشىشى كېرەك .
</S>
<S ID=10945>
مۇشۇنداق قىلغاندىلا ئاندىن سوغۇق مۇئامىلە ئۇرۇشىغا قايتىپ كېلىشىدىن ساقلانغىلى بولىدۇ، ھەمدە 2- دۇنيا ئۇرۇشىدىن كىيىن كىشىلەر خارابلىقتا قايتىدىن قۇرۇپ چىققان تىنچلىق ۋەزىيىتىنى داۋاملىق ساقلاپ قالغىلى بولىدۇ.
</S>
</TEXT>
/BODY
/DOC