<DOC>
<DOCID>TIANSHAN.514189</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-31 11:41:37</DATE>
</HEADER>
<BODY>
<HEADLINE>
<S ID=23079>
500 مىليون يۈەن قەرز پۇل ئەتىيازلىق تېرىلغۇ مەزگىلىدە دېھقانلارغا ‹‹قۇۋۋەت›› ئاتا قىلدى
</S>
</HEADLINE>
<TEXT>
<S ID=23080>
   مۇخپۇلجان تۇرسۇن خەۋەر قىلىدۇ: قاراشەھەر ناھىيەلىك يېزا ئامانەت – قەرز كوپىراتىپى يىل بېشىدىن ھازىرغىچە ناھىيە بويىچە 5166 دېھقان ئائىلىسىگە 361 مىليون 40 مىڭ يۈەن يېزا ئىگىلىك ئىشلەپچىقىرىش ۋاسىتىلىرى سېتىۋېلىش قەرز پۇلى تارقىتىپ، دېھقانلارغا ‹‹قۇۋۋەت›› ئاتا قىلدى.
</S>
<S ID=23081>
    ناھىيەلىك يېزا ئامانەت – قەرز كوپىراتىپى بالدۇر تۇتۇش قىلىپ، كۆپ تەرەپلىمە مەبلەغ جۇغلاپ، ناھىيە بويىچە قەرز پۇلغا ئېھتىياجلىق %70 دېھقان ئائىلىسىگە ئەتىيازلىق تېرىلغۇغا مەدەت بېرىش قەرز پۇلى تارقاتتى.
</S>
<S ID=23082>
كوپىراتىپتىكى خادىملار دېھقانلارغا قىزغىن مۇلازىمەت قىلىپ، قەرز ئېلىش رەسمىيىتىنى ئىككى – ئۈچ كۈن ئىچىدىلا بېجىرىپ بەردى.
</S>
<S ID=23083>
كوپىراتىپ باشلىقى چۈ جۈنجيې مۇنداق دېدى: 2014 –، 2015 – يىللىرى دېھقانلارنىڭ قەرز پۇل ئېھتىياجى كۈچلۈك بولغاچقا، ئۆزىمىز مەبلەغ جۇغلىغاندىن باشقا، خەلق بانكىسىدىن 280 مىليون يۈەن قەرز ئىلتىماس قىلىپ، دېھقانلارنىڭ مەبلەغ قىيىنچىلىقىنى ھەل قىلدۇق.
</S>
<S ID=23084>
بۇ يىل ناھىيەنىڭ يېزا ئىگىلىكى، يېزا ۋە دېھقانلار خىزمىتىنى قوللاش ئۈچۈن 500 مىليون يۈەن قەرز مەبلىغى تارقاتتۇق.
</S>
<S ID=23085>
    ئۇخاۋچۈ يېزىسىنىڭ سياسەنخاۋ كەنتىدىكى دېھقان ياۋ چۈەنلىن بۇ يىل تېرىقچىلىق كۆلىمىنى كېڭەيتكەچكە مەبلەغ يېتىشتۈرەلمەي قالغانىدى.
</S>
<S ID=23086>
ئۇ ناھىيەلىك يېزا ئامانەت – قەرز كوپىراتىپى تەمىنلىگەن 100 مىڭ يۈەن قەرز پۇل بىلەن مەبلەغ قىيىنچىلىقىنى ھەل قىلىپ، ئەتىيازلىق تېرىلغۇ ئىشلىرىنى ئوڭۇشلۇق تۈگىتىۋالدى.
</S>
<S ID=23087>
‏    
</S>
</TEXT>
/BODY
/DOC