<DOC>
<DOCID>TIANSHAN.510446</DOCID>
<HEADER>
<CLASS>پەن – مائارىپ</CLASS>
<DATE>2016-03-16 17:11:00</DATE>
</HEADER>
<BODY>
<HEADLINE>
<S ID=20291>
باي ناھىيەسى مائارىپ سېلىنمىسىنى ئاشۇرۇپ، مەكتەپلەرنىڭ شارائىتىنى ياخشىلىدى
</S>
</HEADLINE>
<TEXT>
<S ID=20292>
    قۇربان سايىم خەۋەر قىلىدۇ: باي ناھىيەسى بۇلتۇردىن بۇيان 35 مىليون 525 مىڭ يۈەن مەبلەغ سېلىپ، داۋانچى دېھقانچىلىق مەيدانى ئوتتۇرا مەكتىپى، كانچى يېزا مەركىزىي باشلانغۇچ مەكتىپى، ياتۇر يېزا يېڭىلەڭگەر كەنت باشلانغۇچ مەكتىپى قاتارلىق 16 ئوتتۇرا – باشلانغۇچ مەكتەپ ۋە ئوقۇتۇش نۇقتىسىنىڭ 14 مىڭ 846 كىۋادرات مېتىر ياتىقىنى رېمونت قىلدۇردى ياكى يېڭىلاپ سېلىپ بەردى.
</S>
<S ID=20293>
13 مىليون 641 مىڭ يۈەن مەبلەغ سېلىپ، ئوقۇتقۇچىلارغا 158 يۈرۈش ياتاق ئۆي سېلىپ بەردى، ناھىيەلىك 3 – ئوتتۇرا مەكتەپنىڭ تەنتەربىيە مەيدانىنى چىملىق قىلىپ ئۆزگەرتتى.
</S>
<S ID=20294>
ئونباش يېزىسىنىڭ ئۆتەڭ كەنتى بىلەن سايرام بازىرىنىڭ لاپا كەنتىگە ‹‹قوش تىل›› يەسلىسى سېلىپ بەردى، شىمالىي يېڭىشەھەر رايونىدىكى قار لەيلىسى باشلانغۇچ مەكتىپى، قار لەيلىسى ‹‹قوش تىل›› يەسلىسىنى پۈتكۈزدى. كانچى يېزا ئوتتۇرا مەكتىپىنى كۆچۈرۈپ سېلىپ، شەھەر، يېزىلاردىكى مەكتەپلەرنىڭ ئوقۇتۇش شارائىتىنى ئومۇميۈزلۈك ياخشىلىدى.
</S>
<S ID=20295>
‏
</S>
</TEXT>
/BODY
/DOC