<DOC>
<DOCID>TIANSHAN.515818</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-04-10 13:34:02</DATE>
</HEADER>
<BODY>
<HEADLINE>
<S ID=24365>
‹‹پىدائىيلار مېھىر ئىشكاپى›› قەلبلەرنى ئىللىتتى
</S>
</HEADLINE>
<TEXT>
<S ID=24366>
   تاھىرجان نىياز خەۋەر قىلىدۇ: يېقىندا شىنجاڭ ‹‹يىتكەنلەرنى تاپايلى›› پىدائىيلار ئەترىتىنىڭ شايار تارماق ئەترىتىنىڭ پىدائىيلىرى ‹‹لېي فېڭدىن ئۆگىنىپ، ياخشى پۇقرالاردىن بولۇش›› پائالىيىتىنى ئۇيۇشتۇردى. ئۇلار شۇ كۈنى شايار ناھىيەسىنىڭ شايار بازىرى ئىگەچى كوچىسى ئاھالە كومىتېتىنىڭ دەرۋازىسى يېنىغا بىر ئۆزگىچە كىيىم ئىشكاپى – ‹‹پىدائىيلار مېھىر ئىشكاپى›› قويدى.
</S>
<S ID=24367>
   بۇ مېھىر ئىشكاپىغا پىدائىيلار ئۆزلىرى سېتىۋالغان ياكى ئۆيلىرىدىكى پاكىز كىيىملىرىنى ئەكىلىپ قويدى. بىردەمدىلا ئىشكاپ ئەتراپىغا نۇرغۇن كىشىلەر يىغىلىپ بىر قىسىملىرى ئۆزى ياكى بالىلىرى ئېھتىياجلىق كىيىملەرنى تاللاپ ئالدى.
</S>
<S ID=24368>
   ئىگەچى كوچىسى ئاھالە كومىتېتىدىكى تۇراخان شەمشىدىن مۇنداق دېدى: مەن تېخى بۇ يەرنى يېڭىدىن ئېچىلغان كىيىم – كېچەك دۇكىنىمىكىن، دەپ قاپتىمەنمەن.
</S>
<S ID=24369>
كېيىن ئەھۋالنى ئۇققاندىن كېيىن نەۋرەمگە مۇۋاپىق كېلىدىغان كىيىمدىن بىرنى ئالدىم. ياخشى ئادەملەر جەمئىيەتتە يەنىلا كۆپ ئىكەن.
</S>
<S ID=24370>
   شىنجاڭ ‹‹يىتكەنلەرنى تاپايلى›› پىدائىيلار ئەترىتى شايار تارماق ئەترىتىنىڭ مەسئۇلى رەناگۈل ئابدۇللا مۇنداق دېدى: پىدائىيلار ئەترىتىمىز قۇرۇلغان بىر يىلدىن بۇيان يىتكەنلەرنى ئىزدەپ تېپىشنى ئاساس قىلىپ، خېلى كۆپ يىتكەن بالىلارنى تېپىپ، ئائىلىسى بىلەن جەم قىلدۇق. بۈگۈن مېھىر ئىشكاپىنى قويدۇق، بۇ مۇلازىمەتنىڭ يۇرتداشلارغا قولايلىق ئېلىپ كېلىشىنى ئۈمىد قىلىمىز.
</S>
<S ID=24371>
   بۇ پىدائىيلار ئەترىتىنىڭ نەچچە يىللاردىن بۇيان خەلق قەلبىنى ئەڭ سۆيۈندۈرگەن يەنە بىر ئىشى يوقاپ كەتكەنلەرنى بولۇپمۇ بالىلارنى ئىزدەپ تېپىش بولدى.
</S>
<S ID=24372>
بۇ پىدائىيلار مۇلازىمەت ئەترىتى ‹‹يىتكەنلەرنى تاپايلى›› تور بېكىتى، ئۈندىدار توپىدا ئۇچۇر تارقىتىش، تەشۋىقات ئاپتوموبىلىدا تەشۋىق قىلىش، كوچىلارغا ئېلان چاپلاش، تەشۋىقات ۋەرەقى تارقىتىش ئارقىلىق پىدائىيلار مۇلازىمەت ئەترىتىگە 500دىن ئارتۇق ئەزا قوبۇل قىلدى، ئۇلار بىر يىلدا يوقاپ كەتكەن بەش ئۆسمۈرنى تېپىپ كەلدى.
</S>
</TEXT>
/BODY
/DOC