<DOC>
<DOCID>TIANSHAN.558586</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-22 13:25:53</DATE>
</HEADER>
<BODY>
<HEADLINE>
<S ID=54818>
كۇچا ناھىيەسىدە ئىناق تەرەققىيات مېلودىيەسى ياڭرىدى
</S>
</HEADLINE>
<TEXT>
<S ID=54819>
    ئەھمەد ئىسمائىل خەۋەر قىلىدۇ: ‹‹تۇرمۇشىمىز ياخشىلاندى، يولىمىز ئاسفالتلاشتى، ئاممىۋى قاتناش راۋانلاشتى، ئۆيلىرىمىزگە تۇرۇبا سۈيى ۋە تەبىئىي گاز يەتكۈزۈلدى، خەلقىمىز ئىتتىپاق، تۇرمۇشىمىز پاراۋان››، دېدى يېقىنقى ئىككى يېرىم يىللىق ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتىدىن مەمنۇن بولغان، كۇچا ناھىيەسى دۆڭقوتان بازىرى قوشئېرىق كەنتىدىكى تۇردى موللاخۇن بۈگۈنكى بەختىيار تۇرمۇشتىن ئىپتىخارلىنىپ.
</S>
<S ID=54820>
    يېقىنقى يىللاردىن بۇيان كۇچا ناھىيەسى خەلق تۇرمۇشى قۇرۇلۇشى سېلىنمىسىنى زورايتىپ، شەھەر، يېزىلارنىڭ ئۇل ئەسلىھە قۇرۇلۇشىنى زور كۈچ بىلەن كۈچەيتىپ، پۇقرالارنى ياخشى تۇرمۇش كەچۈرۈش ئىمكانىيىتىگە ئىگە قىلدى.
</S>
<S ID=54821>
بۇ يىلنىڭ ئالدىنقى يېرىم يىلىدا خەلق تۇرمۇشى سېلىنمىسى 652 مىليون 220 مىڭ يۈەنگە يېتىپ، مالىيە چىقىمىنىڭ %64.2 ىنى ئىگىلىدى.
</S>
<S ID=54822>
    چارۋىچىلىق رايونلىرىدا تۈرلۈك خەلققە نەپ يەتكۈزۈش قۇرۇلۇشلىرى جىددىي ئىشلەندى.
</S>
<S ID=54823>
‹‹ئولتۇراقلاشتۇرۇپ چارۋىچىلىقنى گۈللەندۈرۈش›› قۇرۇلۇشى بويىچە 646 چارۋىچى ئائىلىسى يورۇق، ئازادە ئۆيگە كۆچۈرۈلدى.
</S>
<S ID=54824>
    يېزا، كەنتلەردە ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتىنى يەنىمۇ چوڭقۇر قانات يايدۇرۇپ، دېھقان – چارۋىچىلارنىڭ كىشىلىك قارىشى، قىممەت قارىشى ئېڭىنى ئۆستۈرۈپ، ئۇلارنى كۆپ خىل ئىگىلىك بىلەن شۇغۇللىنىپ كىرىمىنى ئاشۇرۇشقا يېتەكلىدى، بۇنىڭدا ھۆكۈمەت ۋە ھەر قايسى فۇنكسىيەلىك تارماقلار ئېتىبار بېرىش سالمىقىنى يەنىمۇ ئاشۇردى، ھۆكۈمەت ئىگىلىك تىكلەش تولۇقلىمىسى ۋە ياردەم مەبلىغى ئۈچۈن 73مىليون يۈەن ئاجرىتىپ، ئىشقا ئورۇنلاشتۇرۇش تولۇقلىما ياردىمى، مائارىپ تولۇقلىمىسى، سەھىيە، ئېغىر كېسەل تولۇقلىما ياردىمى، باقمىچىلىق ياردىمى، ئەسلىھەلىك يېزا ئىگىلىكى تولۇقلىما ياردىمى، باغ – ئورمانچىلىق، دېھقانلار كەسپىي ھەمكارلىق كوپىراتىپلىرىنى زورايتىش تولۇقلىمىسى قاتارلىق تولۇقلىما مەبلەغ سېلىنمىسىنى ئۆز ۋاقتىدا نەقلەشتۈرۈپ، دېھقان – چارۋىچىلارنى ئەمەلىي قوللاش بىلەن بىللە ئۇلارنىڭ كىرىمىنى ئاشۇرۇشقا يېتەكلىدى، ھۆكۈمەتنىڭ ئېتىبار بېرىش سىياسىتى ۋە ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتىنىڭ تۈرتكىسىدە ھەر مىللەت خەلقنىڭ تۇرمۇشى ياخشىلىنىپ ئىناق تەرەققىيات مېلودىيەسى ياڭرىدى.
</S>
<S ID=54825>
‏    
</S>
</TEXT>
/BODY
/DOC