<DOC>
<DOCID>TIANSHAN.554570</DOCID>
<HEADER>
<CLASS>خەلقئارا</CLASS>
<DATE>2016-10-08 10:51:18</DATE>
</HEADER>
<BODY>
<HEADLINE>
<S ID=52172>
كولومبىيە زۇڭتۇڭى سانتوس 2016-يىللىق نوبېل تىنچلىق مۇكاپاتىغا ئېرىشتى
</S>
</HEADLINE>
<TEXT>
<S ID=52173>
   نورۋېگىيە نوبېل كومىتېتىنىڭ رەئىسى فىفېر 7-ئۆكتەبىر كولومبىيەدە 50 نەچچە يىل داۋاملاشقان ئىچكى ئۇرۇش ئۈچۈن تىرىشچانلىق كۆرسەتكەن كولومبىيە زۇڭتۇڭى سانتوسقا 2016-يىللىق نوبېل تىنچلىق مۇكاپاتى بېرىلىدىغانلىقىنى جاكارلىدى.
</S>
<S ID=52174>
   فىفېر نوبېل كومىتېتىنىڭ قارارىنى ئوقۇغاندا، كولومبىيە خەلقى ناھايىتى جاپالىق شارائىتتىمۇ ئەزەلدىن ئادىللىق ۋە تىنچلىققا بولغان ئۈمىدىدىن ۋاز كەچكەن ئەمەس، دېدى.
</S>
<S ID=52175>
   فىفېر يەنە، سانتوس تەشەببۇس قىلغان سۆھبەتتە كولومبىيە ھۆكۈمىتى بىلەن «كولومبىيە ئىنقىلابىي قوراللىق كۈچى» ئومۇميۈزلۈك تىنچلىق كېلىشىمى ھاسىل قىلدى.
</S>
<S ID=52176>
گەرچە بۇ تىنچلىق كېلىشىمى يېقىندا ئېلىپ بېرىلغان ئومۇمىي خەلق ئاۋاز قوشۇشىدا ماقۇللانمىغان بولسىمۇ، لېكىن بۇ تىنچلىق مۇساپىسىنىڭ ئاخىرلاشقانلىقىدىن دىرەك بەرمەيدۇ، كۆپ قىسىم بېلەت تاشلىغۇچىلار پەقەت مەخسۇس بېكىتىلگەن تىنچلىق كېلىشىمىگە قارشى تۇرغان خالاس، ئۇلار تىنچلىققا نىسبەتەن قارشلىق بىلدۈرمىگەن، دېدى.
</S>
<S ID=52177>
   «كولومبىيە ئىنقىلابىي قوراللىق كۈچى» 1964-يىلى قۇرۇلغان بولۇپ، كولومبىيەدىكى ھۆكۈمەتكە قارشى ئەڭ چوڭ قوراللىق پارتىزانلار ئەترىتى.
</S>
<S ID=52178>
ئۆتكەن ئەسىرنىڭ 60-يىللىرىدىن بۇيان، «كولۇمىيە ئىنقىلابىي قوراللىق كۈچى» بىلەن كولومبىيە ھۆكۈمەت ئارمىيەسى ئوتتۇرىسىدا قوراللىق توقۇنۇش ئۈزۈلمىگەن.
</S>
<S ID=52179>
2012-يىلى كولومبىيە ھۆكۈمىتى بىلەن «كولومبىيە ئىنقىلابىي قوراللىق كۈچى» كۇبا بايتەختى ھاۋانادا سۆھبەت ئېلىپ بارغان.
</S>
<S ID=52180>
بۇ يىل 23-ئىيۇندا ئىككى تەرەپ ئۇرۇش توختىتىش كېلىشىمى ئىمزالاپ، ئاۋغۇستتا ھاۋانادا ئەڭ ئاخىرقى ئومۇميۈزلۈك تىنچلىق كېلىشىمى ھاسىل قىلغان.
</S>
</TEXT>
/BODY
/DOC