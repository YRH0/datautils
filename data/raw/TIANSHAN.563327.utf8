<DOC>
<DOCID>TIANSHAN.563327</DOCID>
<HEADER>
<CLASS>شىنجاڭ</CLASS>
<DATE>2016-11-08 13:25:10</DATE>
</HEADER>
<BODY>
<HEADLINE>
<S ID=57635>
«نەپەسلىنەلەيدىغان» قەدىمىي ھۈنەر - قاراقاش ئۈجمە قوۋزىقىدىن ئىشلەنگەن قەغەز
</S>
</HEADLINE>
<TEXT>
<S ID=57636>
    ياغاچ توقماقتا ئۈجمە قوۋزىقىنى سوقۇۋاتقان ئاۋاز ۋە يېڭىدىن سويۇلغان دەرەخ قوۋزۇقلىرىنىڭ خۇش ھىدى ئەتراپقا تارىغان ئۇشبۇ دەملەردە، شىنجاڭ قارىقاش ناھىيەسى پۇرچاقچى يېزىسى بۇدا كەنتىدىكى بىر ئۈجمە  قوۋزۇقىدىن قەغەز ياساش ئۆيىدە كىشىلەر ئالدىراش قەغەز ياساۋاتاتتى.
</S>
<S ID=57637>
قارىقاش ناھىيەسىنىڭ ھاۋا كىلىماتى ئىسسىق ھەم قۇرغاق، سۇ، تۇپراق بايلىقى مول، ئەل ئىچىدە تېرىقچىلىق، پىلە بېقىش ۋە ئۈجمە تىكىش ئەنئەنىسى بار بولۇپ، بۇ، ئۈجمە قوۋزۇقىدىن قەغەز ياساشنى خام ماتېرىيال كاپالىتى بىلەن تەمىنلىگەن. 
</S>
<S ID=57638>
ئۈجمە قوۋزۇقىدىن ئىشلەنگەن ئەنئەنىۋى قەغەز ياساش جەريانى قوۋزۇقتىن ئايرىش، چىلاش، قاينىتىش، سوقۇش، ئېچىتىش، قېلىپقا كىرگۈزۈش، قۇرۇتۇش... قاتارلىق جەريانلارنى بېسىپ ئۆتىدىغان بولۇپ، ھەممىسى قول ھۈنىرى ئارقىلىق تاماملىنىدۇ، كۆپ كىشىلەرنىڭ ھەمكارلىشىشىدىن ۋۇجۇدقا كېلىدۇ. 
</S>
<S ID=57639>
ئۈجمە قوۋزۇقىدىن ئىشلەنگەن سۇس سېرىق رەڭلىك قەغەز «نەپەسلىنەلەيدىغان» بولۇپ، بۇ ئۇنىڭ دەل سۇ سۈمۈرۈشچان، ئېلاستىكىلىق، قۇرۇتتىن ساقلىنىش، رەڭگى ئۆڭمەسلىك قاتارلىق خۇسۇسىيەتلىرىنىڭ بولغانلىقىدا.
</S>
<S ID=57640>
بۇ قەغەزگە ھۆسىنخەت ۋە رەسىم سىزغىلى بولۇپلا قالماستىن، يەنە بۇ قەغەزنى قەدىمىي رەسىملەرنى ئوڭشاشقا ئىشلەتكىلى بولىدۇ.
</S>
<S ID=57641>
ئۈجمە قوۋزۇقىدىن قەغەز ياساش ھۈنىرىنىڭ ۋارىسى تۇرسۇن توختىباقى كەنتتە ئۈجمە قوۋزۇقىدىن ياسالغان قەغەزنى سېتىش دۇكىنى ئاچقان بولۇپ، بۇ دۇكاندا ھەريىلى 5000 پارچىدىن ئارتۇق ئۈجمە قوۋزۇقىدىن ياسالغان قەغەز سېتىلىپ، يىلىغا ئوتتۇرا ھېساب بىلەن 80 مىڭ يۈەن ئەتراپىدا كىرىم يارىتىلىدۇ.
</S>
<S ID=57642>
نۆۋەتتە، قارىقاش ناھىيەسىدە ئۈجمە قوۋزىقىدىن ياسالغان قەغەزدىن يىلىغا ئوتتۇرا ھېساب بىلەن  330 مىڭ يۈەندىن ئارتۇق كىرىم يارىتىلىپ، بۇ «نەپەسلىنەلەيدىغان» قەدىمىي ھۈنەر يىپەك يولىدا داۋاملىق نۇر چاچماقتا.
</S>
</TEXT>
/BODY
/DOC