<DOC>
<DOCID>TIANSHAN.501766</DOCID>
<HEADER>
<CLASS>خەلقئارا</CLASS>
<DATE>2016-02-25 15:27:47</DATE>
</HEADER>
<BODY>
<HEADLINE>
<S ID=15708>
جۇڭگونىڭ ئەرەب بىرلەشمە خەلىپىلىكىدىكى باش ئەلچىسى دۇبەي مەلىكىسى بىلەن كۆرۈشتى
</S>
</HEADLINE>
<TEXT>
<S ID=15709>
   22-فېۋرال، جۇڭگونىڭ ئەرەب بىرلەشمە خەلىپىلىكىدە تۇرۇشلۇق باش ئەلچىسى چاڭ خۇا ۋە ئۇنىڭ خانىمى فېڭ جيې دۇبەيدە ئەرەب بىرلەشمە خەلىپىلىكىنىڭ مۇئاۋىن زۇڭتۇڭى، زۇڭلىسى، دۇبەي خەلىپىسى مۇھەممەد بىن راشىد ئەل مەختۇمنىڭ خانىمى، مەلىكە ھايا ۋە ئىيوردانىيە پادىشاھى ئابدۇللاھنىڭ ئىنىسى شاھزادە ئەلى قاتارلىقلار بىلەن كۆرۈشتى.
</S>
<S ID=15710>
    ھايا مەلىكە ئالدى بىلەن باش ئەلچى ۋە بارلىق ئەرەب-جۇڭگو مۇھاجىرلىرىنىڭ چاغىنىنى تەبرىكلىدى ھەمدە جۇڭگونىڭ مىسىلسىز تەرەققىي قىلغانلىقىنى، جۇڭگونىڭ ئەنئەنىۋى مەدەنىيىتىنىڭمۇ بارغانسېرى دۇنياۋىلىشىۋاتقانلىقىنى بىلدۈردى.
</S>
<S ID=15711>
ئۇ مۇنداق دېدى: ئەرەب بىرلەشمە خەلىپىلىكىنىڭ ھۆكۈمەت باشلىقى، دۇبەي خەلىپىسى مۇھەممەد بىن راشىد ئەل مەختۇم ۋە مەن جۇڭگونى قىزغىن سۆيىمىز، جۇڭگونىڭ كارخانىلىرى ۋە مۇھاجىرلىرىنىڭ دۇبەيدە تېخىمۇ تەرەققىي قىلىشىنى ئۈمىد قىلىمىز.
</S>
<S ID=15712>
يەنە جۇڭگو مەدەنىيىتىنىڭ دۇبەيدىن ئىبارەت بۇ ئېچىۋېتىلگەن، كەڭرى شەھەر ئارقىلىق ئوتتۇرا شەرق رايونى ۋە دۇنياغا ئۆزىنى تېخىمۇ ياخشى نامايەن قىلىشىنى ئۈمىد قىلىمىز.
</S>
<S ID=15713>
    شاھزادە ئەلى ئۆزىنىڭ بۇلتۇرقى جۇڭگو زىيارىتىنى تونۇشتۇردى ھەمدە ئاتىسى، مەرھۇم ئىيوردانىيە پادىشاھى ھۈسەيىننىڭ جۇڭگوغا بولغان دوستانە مۇھەببىتىنى ئەسلەپ ئۆتتى.
</S>
<S ID=15714>
جۇڭگونىڭ تەنتەربىيە ئىشلىرىغا ئىنتايىن دىققەت قىلىۋاتقانلىقىنى بىلدۈردى.
</S>
<S ID=15715>
ئۇ جۇڭگو داۋاملاشتۇرۇۋاتقان پۇتبول ئىسلاھاتىغا يۇقىرى باھا بېرىپ، جۇڭگو پۇتبولچىلىقىنىڭ بالدۇرراق دۇنيانىڭ ئالدىنقى قاتارىغا ئۆتۈشىنى ئۈمىد قىلدى.
</S>
</TEXT>
/BODY
/DOC