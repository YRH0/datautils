<DOC>
<DOCID>TIANSHAN.515106</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-05 18:32:09</DATE>
</HEADER>
<BODY>
<HEADLINE>
<S ID=23593>
قەشقەر كوناشەھەر ناھىيەسى زامانىۋى چارۋىچىلىقنىڭ تەرەققىياتىنى تېزلەتتى
</S>
</HEADLINE>
<TEXT>
<S ID=23594>
    ئابلىمىت سوپىھاجى خەۋەر قىلىدۇ: قەشقەر كوناشەھەر ناھىيەسى يېقىنقى يىللاردىن بۇيان زامانىۋى چارۋىچىلىق ئېكولوگىيەلىك كەسىپلەر رايونى قۇرۇپ، چارۋىچىلىقنى كەسىپلەشتۈرۈش قەدىمىنى تېزلەتتى.
</S>
<S ID=23595>
   بۇ ناھىيە 10 مىليون يۈەن مەبلەغ سېلىپ قۇرغان زامانىۋى چارۋىچىلىق ئېكولوگىيەلىك كەسىپلەر رايونىغا چارۋا، ئۆي قۇشلىرى باقمىچىلىق رايونى، يەم – خەشەك پىششىقلاش رايونى، ئورگانىك ئوغۇت ئىشلەپچىقىرىش رايونى، ئاممىۋى مۇلازىمەت رايونى، يۇقۇمدىن مۇداپىئەلىنىش، ئايرىش بەلبېغى، چارۋا ۋە يەم – خەشەك بازىرىدىن ئىبارەت ئالتە فۇنكسىيەلىك رايوننى ئىلمىي ئورۇنلاشتۇرۇپ، زامانىۋى چارۋىچىلىقتىكى باشلامچى بازىنى بەرپا قىلدى.
</S>
<S ID=23596>
دۆلەت، ئاپتونوم رايوننىڭ باقمىچىلىق سىياسەتلىرىگە بىرلەشتۈرۈپ، باقمىچىلىق چوڭ ئائىلىلىرى، كەسپىي ئائىلىلەر ۋە كەسپىي ھەمكارلىق كوپىراتىپلىرىنى زور كۈچ بىلەن يۆلىدى.
</S>
<S ID=23597>
ھەمكارلىق كوپىراتىپى ۋە كارخانا مەسئۇللىرىنى ئىچكىرى ئۆلكىلەرگە ئېكسكۇرسىيە ۋە تەجرىبە ئۆگىنىشكە تەشكىللەپ، ئۇلارنىڭ نەزەر – كۆزىنى ئاچتى.
</S>
<S ID=23598>
ھازىرغىچە دېھقانلار باقمىچىلىق كەسپىي ھەمكارلىق كوپىراتىپىنى ئاساس قىلغان ئۆلچەملىك، كۆلەملەشكەن باقمىچىلىق مەيدانىدىن 63نى قۇرۇپ، چارۋا، ئۆي قۇشلىرى باقمىچىلىق ئائىلىلىرىنى 1054كە يەتكۈزۈپ، كۆلەملەشكەن باقمىچىلىق ئائىلىلىرىنى زورايتىپ، دېھقانلارنىڭ تەرتىپلىك ئىشقا ئورۇنلىشىشىغا تۈرتكە بولدى.
</S>
<S ID=23599>
‹‹تۆتنى ئەلالاشتۇرۇپ، بىرنى قېلىپلاشتۇرۇش›› تېخنىكىسىنى زور كۈچ بىلەن كېڭەيتىپ، دېھقانلارنى باقمىچىلىق تېخنىكىسى بويىچە تەربىيەلەپ، ئىلمىي باقمىچىلىق قىلىش سەۋىيەسىنى ئۈزلۈكسىز ئۆستۈرۈپ، ئەنئەنىۋى باقمىچىلىق ئەندىزىسىنىڭ كۆلەملىشىش، ئۆلچەملىشىش، تۈجۈپىلىشىشتەك زامانىۋى چارۋىچىلىق كەسپىگە يۈزلىنىشىنى تېزلەتتى.
</S>
<S ID=23600>
‏
</S>
</TEXT>
/BODY
/DOC