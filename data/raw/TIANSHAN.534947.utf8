<DOC>
<DOCID>TIANSHAN.534947</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-15 15:10:48</DATE>
</HEADER>
<BODY>
<HEADLINE>
<S ID=33411>
ئۇچتۇرپان ناھىيەسىدە يېزا ئىگىلىك تارماقلىرىنىڭ ئەمگەك مۇسابىقىسى قىزىدى
</S>
</HEADLINE>
<TEXT>
<S ID=33412>
   ئابدۇسالام نىياز خەۋەر قىلىدۇ: ئۇچتۇرپان ناھىيەسى 6 – ئاي كىرگەندىن بۇيان، يېزا ئىگىلىك تارماقلىرىنى ئۆز كەسپىي خىزمىتى دائىرىسىدە تۈرلۈك ئىش ئورنى ماھارىتى مۇسابىقىسىگە تەشكىللەپ، خادىملارنىڭ كەسپىي سەۋىيەسىنى ئۆستۈرۈپ، دېھقانلار ئۈچۈن ئەلا مۇلازىمەت قىلىش ئاكتىپلىقىنى ئاشۇردى.
</S>
<S ID=33413>
   ناھىيەلىك يېزا ئىگىلىك ماشىنىلىرى ئىدارىسى تەشكىللىگەن يېزا ئىگىلىك ماشىنىلىرىنى رېمونت قىلىش ماھارەت مۇسابىقىسى ۋە ناھىيەلىك ئورمانچىلىق ئىدارىسى تەشكىللىگەن كەسپىي خادىملارنىڭ ئۇلاق ئۇلاش، ياڭاق كۆچىتىنىڭ ئۇچىنى ئۈزۈش، ياۋا بىخلارنى سىيرىش مۇسابىقىسى تاماشىبىنلارنى بەكرەك جەلپ قىلدى. مۇسابىقىدىن كېيىن تېخنىك خادىملار ئېتىز باشلىرىغا بېرىپ، دېھقانلارنىڭ ياڭاق كۆچەتلىرىنى ئۇلاش ۋە ياۋا بىخلارنى سىيرىش ئەمگىكىگە ياردەملەشتى. يېزا ئىگىلىك ماشىنىلىرى ئىدارىسى ۋە يېزا – بازارلىق يېزا ئىگىلىك ماشىنىلىرى پونكىتىدىكى تېخنىكلار دېھقانلارنىڭ ئائىلىلىرىگە بېرىپ، بۇزۇلغان يېزا ئىگىلىك ماشىنا – سايمانلىرىنى رېمونت قىلىپ ھەم رېمونت ھالقىلىرىدىن ئۈلگە كۆرسىتىپ، دېھقانلارنىڭ تېرىقچىلىق ھالقىسىدىكى غەم – ئەندىشىسىنى تۈگەتتى.
</S>
</TEXT>
/BODY
/DOC