<DOC>
<DOCID>TIANSHAN.539798</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-08-09 12:07:24</DATE>
</HEADER>
<BODY>
<HEADLINE>
<S ID=38173>
كۆچمە مۇزېيخانا ئاممىنى جەلپ قىلدى
</S>
</HEADLINE>
<TEXT>
<S ID=38174>
   مۇنىردىن تۇنىياز خەۋەر قىلىدۇ: ئاقسۇ ۋىلايەتلىك كۆچمە مۇزېيخانا 19 – ئىيۇل ئونسۇ ناھىيەسىدە ھەر مىللەت ئاممىسىنىڭ قىزغىن ئالقىشىغا ئېرىشتى.
</S>
<S ID=38175>
بۇ قېتىملىق سەييارە كۆرگەزمە ناھىيە، يېزا – بازار ۋە كەنت، مەھەللىلەرگىچە ئاپىرىلىپ، كۆرگەزمە قىلىش، تەشۋىقات ۋەرەقى تارقىتىش ئارقىلىق ھەرمىللەت ئاممىسىغا شىنجاڭ تارىخىدىكى كۆپ مىللەتلەرنىڭ مەدەنىيىتى ۋە جۇغراپىيەلىك ئالاھىدىلىكى نامايان قىلىنىپ، كۆرۈرمەنلەردە بەلگىلىك دەرىجىدە ئاپتونوم رايونىمىزنىڭ تارىخىي مەدەنىيىتىنى يەنىمۇ چوڭقۇر ھېس قىلدۇرۇپ، توغرا بولغان دۆلەت قارىشى، تارىخ قارىشى، مەدەنىيەت قارىشىنىڭ تىكلىنىشىگە تۈرتكە بولدى.
</S>
<S ID=38176>
   ئونسۇ بازىرىنىڭ يەڭگە بوي مەھەللە كومىتېتىنىڭ كادىرى نۇرنىسا ساۋۇت مۇنداق دېدى: ناھىيەدىكى قۇمدىيارى مەيدانىدا ئاقسۇ ۋىلايىتىنىڭ كۆچمە مۇزېيخانىسى كۆرگەزمە قىلىنغاندىن كېيىن، بۇرۇنقى بىلەن ھازىرقىنى سېلىشتۇرۇش ئارقىلىق ھازىرقى تەرەققىيات ۋەزىيىتىنىڭ ياخشىلىقى، بۇرۇنقىلارنىڭ جاپالىق تۇرمۇشنى باشتىن كەچۈرگەنلىكىنى بىلىۋالدۇق، مەن بۇ ئارقىلىق ھازىرقى ۋەزىيەت، ھاللىق تۇرمۇشنى قەدىرلەپ، جەمئىيەتكە بىر كىشىلىك تۆھپە قوشۇشۇم كېرەكلىكىنى ھېس قىلدىم.
</S>
<S ID=38177>
   ئونسۇ بازىرىنىڭ مەپىخانا مەھەللە كومىتېتىنىڭ ئاھالىسى تۇرسۇن ئوسمان مۇنداق دېدى: بۇ كۆرگەزمىنى كۆرگەندىن كېيىن مىللەتلەر ئىتتىپاقلىقىنى قەدىرلەپ، مىللەتلەر ئورتاق تىرىشچانلىق كۆرسىتىپ، جۇڭگو ئارزۇسىنى ئەمەلگە ئاشۇرۇش ئۈچۈن تىرىشىپ كۈرەش قىلىشىمىزنىڭ لازىملىقىنى چوڭقۇر ھېس قىلدىم.
</S>
<S ID=38178>
   ئۇقۇشىمچە، بۇ قېتىملىق كۆچمە مۇزېيخانىسى سەييارە كۆرگەزمىسى ئون كۈن داۋاملىشىدىغان بولۇپ، شىنجاڭ تارىخىنى نامايان قىلىپ، ئەجدادلارنىڭ قالدۇرۇپ كەتكەن مەدەنىيىتىگە ۋارىسلىق قىلىش، مەدەنىيەت ئارقىلىق ئاممىنى نەپكە ئىگە قىلىش مەقسەت قىلىنغان.
</S>
<S ID=38179>
   ئاقسۇ ۋىلايەتلىك كۆچمە مۇزېيخانىنىڭ چۈشەندۈرگۈچىسى لى دەندەن مۇنداق دېدى: جۇڭگو كوممۇنىستىك پارتىيەسى قۇرۇلغانلىقىنىڭ 95 يىللىقىنى خاتىرىلەپ، ‹‹مىللەتلەر ئىتتىپاقلىقى – تەرەققىياتى يىلى›› پائالىيىتىنى قانات يايدۇرۇشقا بىرلەشتۈرۈپ ئاقسۇ ۋىلايەتلىك مۇزېيخانا سەنئەت ۋە تارىخ ئاساس قىلىنغان كۆچمە مۇزېيخانىنى سەييارە كۆرگەزمە قىلىش پائالىيىتى ئۆتكۈزدى، بۇ ئارقىلىق ھەرمىللەت ئاممىسىغا شىنجاڭنىڭ تارىخىي تەرەققىياتىنى چوڭقۇر ھېس قىلدۇردۇق، ھەرمىللەت ئاممىسىنىڭ قەلبداش بولۇپ، قول تۇتۇشۇپ گۈزەل شىنجاڭ قۇرۇپ چىقىشقا ئورتاق تىرىشىشىنى ئۈمىد قىلىمىز.
</S>
</TEXT>
/BODY
/DOC