<DOC>
<DOCID>TIANSHAN.508717</DOCID>
<HEADER>
<CLASS>شىنجاڭ</CLASS>
<DATE>2016-03-12 11:33:51</DATE>
</HEADER>
<BODY>
<HEADLINE>
<S ID=19541>
ئاپتونوم رايونلۇق ئاياللار بىرلەشمىسى ئاق قان كېسىلىگە گىرىپتار بولغان مەمەتجانغا ساخاۋەت قولىنى سۇندى
</S>
</HEADLINE>
<TEXT>
<S ID=19542>
    ئاينۇر ئابلىمىت خەۋەر قىلىدۇ: ئاپتونوم رايونلۇق ئاياللار بىرلەشمىسى 8 – مارت شىنجاڭ تېببىي ئۇنىۋېرسىتېتى قارىمىقىدىكى 1 – دوختۇرخانىغا بېرىپ، جىددىي خاراكتېرلىك ئاق قان كېسىلىگە گىرىپتار بولغان مەمەتجان ئابلانى يوقلىدى ھەم مەمەتجان ئابلاغا داۋالاشقا ئوبدان ماسلىشىپ، ئاغرىق ئازابىنى يېڭىپ، سالامەتلىكىنىڭ تېزرەك ئەسلىگە كېلىشى ئۈچۈن غەيرەت قىلىشىغا روھىي ۋە ماددىي جەھەتتىن مەدەت بەردى.
</S>
<S ID=19543>
    مەمەت ئابلا مارالبېشى ناھىيەسىنىڭ يېڭى ئۆستەڭ يېزىسىدىن بولۇپ، سەنشيا ئۇنىۋېرسىتېتىدا ئوقۇۋاتقانىدى.
</S>
<S ID=19544>
يېقىندا ئۇنىڭ بۇرنىدىن قان ئېقىپ توختىماي دوختۇرخانىدا كۆرۈنگەندە، دوختۇر ئۇنىڭ كېسىلىگە ‹‹جىددىي خاراكتېرلىك ئاق قان كېسىلى›› دەپ دىياگنوز قويغان، ھازىر ئۇ شىنجاڭ تېببىي ئۇنىۋېرسىتېتى قارىمىقىدىكى 1 – دوختۇرخانىدا جىددىي قۇتقۇزۇلۇۋاتقاچقا، 600 مىڭ يۈەندەك پۇل كېتەتتى.
</S>
<S ID=19545>
بۇ، بىر دېھقان ئائىلىسىگە ئېغىر كېلەتتى. بۇ خەۋەر تارقالغاندىن كىيىن قەشقەر ۋىلايىتىدىكى ھەر دەرىجىلىك ھۆكۈمەت، مائارىپ تارماقلىرى مەمەتجان ئابلاغا ئىقتىسادىي جەھەتتىن ياردەم بەردى، شىنجاڭ ئاياللار، بالىلار تەرەققىيات فوندىمۇ شاڭخەي ‹‹رېندې›› فوندى بىلەن بىرلىشىپ، توردا ‹‹قول تۇتۇشۇپ مەمەتجان ئابلاغا ياردەم قىلايلى›› نامىدا ئىئانە توپلاش ھەرىكىتى قوزغاپ، 11 كۈندە 100 مىڭ يۈەن توپلىدى ھەم بۇ پۇلنى ‹‹8 – مارت›› خەلقئارا ئاياللار بايرىمى كۈنى شىنجاڭ تېببىي ئۇنىۋېرسىتېتى قارىمىقىدىكى 1 – دوختۇرخانىغا تاپشۇرۇپ، مەمەتجاننىڭ تېزرەك خەتەردىن قۇتۇلۇپ كېتىشى ئۈچۈن ئىئانە قىلدى.
</S>
<S ID=19546>
‏    
</S>
</TEXT>
/BODY
/DOC