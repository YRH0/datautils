<DOC>
<DOCID>TIANSHAN.569762</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-06 11:29:42</DATE>
</HEADER>
<BODY>
<HEADLINE>
<S ID=63357>
ئەمەلىي تېخنىكا ئۆگىتىش بىلەن باقمىچىلىق بىرلەشتۈرۈلگەن يۆلەش نامرات ئاممىنىڭ بېيىش ئىشەنچىسىنى ئاشۇردى
</S>
</HEADLINE>
<TEXT>
<S ID=63358>
 ئىختىيارى مۇخبىرىمىز ئابلەت ئابلىز خەۋىرى: ئونسۇ ناھىيەلىك يېزا ئىگىلىك رادىيو-تېلېۋىزىيە مەكتىپى ناھىيەلىك پارتكوم ۋە خەلق ھۆكۈمىتىنىڭ نامراتلارنى يۆلەش، نامراتلىقتىن قۇتۇلدۇرۇش چاقىرىقىغا ئاكتىپ ئاۋاز قۇشۇپ، يىل بېشىدا «نامراتلارنى ئەمەلىي تېخنىكا ئۆگىتىش بىلەن باقمىچىلىقنى ئۆزئارا بىرلەشتۈرۈش ئارقىلىق يۆلەش» تەك نامراتلارنى يۆلەشنىڭ كونكرېت خىزمەت پىلان لايىھەسىنى تۈزۈپ چىقتى ھەمدە بۇ خىزمەتكە مەسئۇل خادىم بېكىتىپ، چارە-تەدبىر ۋە تۈزۈملەرنى مۇكەممەللەشتۈرۈپ، بۇ خىزمەتنىڭ ئۈنۈملۈك، ئوڭۇشلۇق قانات يېيىشى ئۈچۈن پۇختا ئاساس سالدى.
</S>
<S ID=63359>
 مەكتەپتىكى كەسپىي ئۇقۇتقۇچىلار ئۆز ئالاھىدىلىكىنى جارى قىلدۇرۇپ، مەيلى مېۋىلىك باغ پەرۋىشى بولسۇن، مەيلى باقمىچىلىق بولسۇن، ئۆز قەرەلىدە مەكتەپنىڭ نامراتلارنى يۆلەش، ئالاقىلىشىش نۇقتىسى بولغان توپقان كەنتىدە ئەمەلىي تېخنىكا تەربىيەسى ئېلىپ باردى.
</S>
<S ID=63360>
 ئۇنىڭدىن باشقا، مەكتەپ يەنە ئىنژېنېر تەكلىپ كىلىپ، توپقان بازىرىنىڭ توپقان كەنتى ۋە يۇقارقى توپقان كەنتىدىكى 255 تىن ئارتۇق دېھقانغا ياڭاق پەرۋىشى توغرىسىدا نەق مەيدان دەرسى ئۆتتى.
</S>
<S ID=63361>
 تۆۋەنكى توپقان كەنتىدىن كېرەم سۇلتان مۇنداق دېدى: بىز ئىلگىرى مۇتەخەسسىسلەرنىڭ نەق مەيداندا ئۆتكەن دەرسىنى ئاڭلاپ باقمىغان ئىدۇق، مەكتەپ رەھبەرلىرى مۇتەخەسسىس تەكلىپ قىلىپ، بىزگە نەق مەيداندا ئەمەلىي دەرس ئۆتتى، بىز بىر تەرەپتىن دەرس ئاڭلاپ، بىر تەرەپتىن ياڭاق دەرەخلىرىنى چاتاشنى ئۆگىنىۋالدۇق، يەنە چۈشەنمىگەن مەسىلىلەرنى سوراپ بىلىۋالدۇق، مەن بۇنىڭدىن كېيىن بېغىمنى ئۆگەنگىنىم بويىچە ئىلمىي باشقۇرۇپ ۋە پەرۋىش قىلىپ، كىرىمىمنى ئاشۇرۇشقا تىرىشىمەن.
</S>
<S ID=63362>
 مەكتەپنىڭ يىل بېشىدىكى نامراتلارنى يۆلەش پىلانى بويىچە، مەكتەپ 15-نويابىر توپقان كەنتىدىكى ئالاھىدە قىيىنچىلىقى بار 5 ئائىلىنىڭ ھەر بىرىگە 2 دىن جەمئىي 10 تۇياق ساغلىق قوي تارقىتىپ بەردى.
</S>
<S ID=63363>
شۇنداقلا، ئۇلارغا قوي بېقىش ۋە بورداش تېخنىكىسى، قويدىكى كېسەللىكلەرنىڭ ئالدىنى ئېلىش بىلىملىرىنى نەق مەيداندا ئۆگىتىپ قويغاندىن سىرت، يەنە كېسەللىكنىڭ ئالدىنى ئېلىش دورىسى تارقىتىپ بەردى، بۇنىڭ بىلەن ئۇلارنىڭ قوي باقمىچىلىقى بىلەن شۇغۇللىنىش ئارقىلىق كىرىمىنى ئاشۇرۇپ، نامراتلىقتىن قۇتۇلۇش ئىشەنچىسى ئاشتى.
</S>
</TEXT>
/BODY
/DOC