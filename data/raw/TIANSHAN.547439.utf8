<DOC>
<DOCID>TIANSHAN.547439</DOCID>
<HEADER>
<CLASS>شىنجاڭ</CLASS>
<DATE>2016-09-05 17:02:24</DATE>
</HEADER>
<BODY>
<HEADLINE>
<S ID=46949>
جۇ شياۋدۇڭ: تەنتەربىيە ساياھىتى تەنتەربىيە كەسپىنىڭ كۈچلۈك تۈرتكىسى
</S>
</HEADLINE>
<TEXT>
<S ID=46950>
جۇڭ شيۇلىڭ
</S>
<S ID=46951>
    ‹‹2016 – يىللىق جۇڭگو تەنتەربىيە مەدەنىيىتى، تەنتەربىيە ساياھىتى تەرەققىياتى بويىچە باشلىقلار مۇنبىرى››نىڭ ئېزىز مېھمىنى، ‹‹ئوۋشۈن›› تەنتەربىيە مەدەنىيىتى پاي چەكلىك شىركىتىنىڭ باش مۇدىرى جۇ شياۋدۇڭ 3 – سېنتەبىر مۇخبىرنىڭ زىيارىتىنى قوبۇل قىلغاندا: ئەلئارا تەنتەربىيە ئاپپاراتلىرىنى يەرلىك تەنتەربىيە ساياھىتى كەسپىنىڭ مۇھىم تايانچ كۈچىگە ئايلاندۇرۇشقا بولىدۇ، دېدى.
</S>
<S ID=46952>
    بۇ نۆۋەتلىك ‹‹ئىككى كۆرگەزمە››دە بازارلاشتۇرۇش مېخانىزمى تۇنجى قېتىم كىرگۈزۈلۈپ، كەسپىي تەنتەربىيە ماركېتىڭ شىركىتى ‹‹ئوۋشۈن›› تەنتەربىيە مەدەنىيىتى پاي چەكلىك شىركىتى(تۆۋەندە قىسقارتىلىپ ‹‹<ئوۋشۈن>تەنتەربىيەسى›› دېيىلىدۇ) بىلەن ھەمكارلىشىپ، بازارلاشتۇرۇپ يۈرۈشتۈرۈش سىناق قىلىنىپ، يېڭى سودا ئەندىزىسى ئورنىتىلدى.
</S>
<S ID=46953>
    ‹‹ئوۋشۈن›› تەنتەربىيەسى ‹‹ئىككى كۆرگەزمە›› بىلەن ھەمكارلاشقۇچى كارخانا بولۇش سۈپىتى بىلەن، سودا تەرەققىياتى، بازار ئېچىش قاتارلىق كەسپىي مۇلازىمەتلەرنى تەمىنلەپ، بۇ كاتتا ئەنئەنىۋى تەنتەربىيە يەرمەنكىسىگە تېخىمۇ كۆپ بازارلاشتۇرۇش ئامىلى قوشتى.
</S>
<S ID=46954>
بۇ ‹‹ئوۋشۈن›› تەنتەربىيەسىنىڭ شىنجاڭدا يەنە بىر قېتىم ئىز قالدۇرۇشى ھېسابلىنىدۇ.
</S>
<S ID=46955>
    جۇ شياۋدۇڭ مۇنداق قارىدى: ئەلئارا تەنتەربىيە ئاپپاراتلىرى پىشقان سودا تەپەككۇرىغا، يېڭىلىق يارىتىشچان تەپەككۇرغا ھەم بازارلاشقان تىجارەت ئۇسۇلىغا ئىگە بولۇپ، يەرلىك تەنتەربىيە ساياھەت كەسپىنىڭ تەرەققىياتىغا تۈرتكە بولىدىغان مۇھىم كۈچكە ئايلىنالايدۇ.
</S>
<S ID=46956>
    ئۇ مۇنداق دېدى: تەنتەربىيە كەسپى ناھايىتى زور تورت، يەرلىك تەنتەربىيە كەسپىنى راۋاجلاندۇرۇشتا ھۆكۈمەتنىڭ قوللىشى، كاپىتال سېلىنمىسى، بازارلاشقان ۋە كەسىپلەشكەن كوللېكتىپ مەشغۇلاتى ئىنتايىن مۇھىم.
</S>
<S ID=46957>
ئەلئارا تەنتەربىيە ئاپپاراتلىرى بىلەن يەرلىك ھۆكۈمەت ئورگانىك بىرلەشكەندە، تېخىمۇ كۆپ مول يەرلىك ئالاھىدىلىككە ئىگە، بازار تەرەققىيات قانۇنىيىتىگە ئۇيغۇن كېلىدىغان، ئىمكانىيەتلىك سىجىل تەرەققىي قىلىدىغان تەنتەربىيە ساياھىتى تۈرىنى ئورتاق بارلىققا كەلتۈرۈپ، يەرلىكنىڭ ئىقتىسادىي تەرەققىياتىغا تېخىمۇ ياخشى تۈرتكە بولغىلى بولىدۇ.
</S>
<S ID=46958>
    جۇ شياۋدۇڭ شىنجاڭ تەنتەربىيە بازىرىنىڭ ئىستىقبالىغا ئىشەنچ بىلەن قاراپ: شىنجاڭ تەنتەربىيە بازىرىنىڭ يوشۇرۇن كۈچى زور ئىكەن، ئەرلەر ۋاسكېتبول كوماندىسى، ئاياللار ۋاسكېتبول كوماندىسى، ئەرلەر پۇتبول كوماندىسى قاتارلىق كەسپىي تەنتەربىيە كۇلۇبلىرى بار ئىكەن، تەنتەربىيە كەيپىياتى ناھايىتى قويۇق ئىكەن، دېدى.
</S>
<S ID=46959>
‏    
</S>
</TEXT>
/BODY
/DOC