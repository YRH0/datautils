<DOC>
<DOCID>TIANSHAN.501963</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-25 15:57:19</DATE>
</HEADER>
<BODY>
<HEADLINE>
<S ID=15762>
چەرچەن ناھىيەسى باقمىچى ۋە چىلانچىلارنى 40 مىليون 593 مىڭ يۈەن بىلەن تارتۇقلىدى
</S>
</HEADLINE>
<TEXT>
<S ID=15763>
    ئىختىيارىي مۇخبىرىمىز ياسىنجان رەھمىتۇللا خەۋىرى: 18-فېۋرال، چەرچەن ناھىيەسى چارۋىچىلىق ۋە چىلانچىلىققا ئېتىبار بېرىش سىياسەتلىرىنى نەقلەشتۈرۈش يىغىنى چاقىرىپ، مەزكۇر ناھىيەنىڭ چارۋىچىلىق ۋە باقمىچىلىق ئىشلىرىغا كۆرۈنەرلىك تۆھپە قوشقان باقمىچى ۋە چىلانچىلارنى 40 مىليون 593 مىڭ 966 يۈەن بىلەن تارتۇقلىدى.
</S>
<S ID=15764>
بۇ قېتىم تارقىتىلغان 40 مىليون 593 مىڭ 966 يۈەن تولۇقلىما ئىچىدە چارۋىچىلىق تولۇقلىمىسى 27 مىليون 468 مىڭ يۈەن، چىلانچىلىق تولۇقلىمىسى 13 مىليون 125 مىڭ 950 يۈەن.
</S>
<S ID=15765>
    بۇ كۈنى چەرچەن ناھىيەسى چوڭكۆل يېزىسى چوڭكۆل كەنتىدىكى چوڭ باقمىچى ئوسمان غېنى 23 مىڭ 800 يۈەن چارۋا باقمىچىلىق تولۇقلىمىسىغا ئېرىشتى.
</S>
<S ID=15766>
ئۇ 2000 –يىلدىن بۇيان چارۋىچىلىق باقمىچىلىقى بىلەن شۇغۇللىنىۋاتقان بولۇپ، ئۇ 2015 –يىلى چەرچەن ناھىيەسىنىڭ دېھقانچىلىق رايونلىرىدا چارۋىچىلىقنىڭ تەرەققىياتىنى تېزلىتىش پۇرسىتىنى چىڭ تۇتۇپ، كۆلەملەشكەن باقمىچىلىقنى كۈنسايىن زورايتتى.
</S>
<S ID=15767>
نۆۋەتتە، ئۇ بېقىۋاتقان چارۋىلارنىڭ سانى 617 گە يەتتى.
</S>
<S ID=15768>
غېنى ئوسمان چارۋىچىلىق ۋە چىلانچىلىق بىلەن شۇغۇللىنىپ، كۈندىن –كۈنگە باياشات تۇرمۇش كەچۈرۈپ، يۇرتداشلارغا ئىلمىي باقمىچىلىقنىڭ پايدىسىنى تەشۋىق قىلىپ، يۇرتداشلارنى ھاللىق سەۋىيەگە يېتەكلىدى.
</S>
</TEXT>
/BODY
/DOC