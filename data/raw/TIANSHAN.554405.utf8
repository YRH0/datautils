<DOC>
<DOCID>TIANSHAN.554405</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-03 11:37:01</DATE>
</HEADER>
<BODY>
<HEADLINE>
<S ID=51905>
نىڭبولىقلار بىلەن كۇچالىقلار‹‹دوستلاشتى››
</S>
</HEADLINE>
<TEXT>
<S ID=51906>
    ئادالەت ئابدۇۋەلى خەۋەر قىلىدۇ: نىڭبو – كۇچا مۇتەخەسسىسلىرىنىڭ ھەمكارلىق مۇناسىۋىتى ئورنىتىپ ياردەم بېرىپ يېتەكلەش، ئۇچرىشىش يىغىنى يېقىندا كۇچا ناھىيەسىدە ئۆتكۈزۈلدى.
</S>
<S ID=51907>
يىغىندا ئىككى جايدىكى 26 جۈپ مۇتەخەسسىس ۋە تايانچ كادىر ‹‹دوستلاشتى››.
</S>
<S ID=51908>
    جۇغراپىيەلىك ئورۇن، مائارىپ بايلىقى ۋە ئىجتىمائىي مۇھىت قاتارلىق تەرەپلەرنىڭ چەكلىمىسى تۈپەيلىدىن كۇچا ناھىيەسى ئىختىساسلىقلار قوشۇنىنى تەربىيەلەپ يېتىشتۈرۈشكە دېگەندەك ئەھمىيەت بېرەلمىگەن ئىدى.
</S>
<S ID=51909>
بۇ ئەمەلىيەتكە قارىتا 2014 – يىلىدىن بۇيان جېجياڭ ئۆلكىسى نىڭبو شەھەرلىك ئىختىساسلىقلار بايلىقى ۋە ئىجتىمائىي كاپالەت ئىدارىسى كۇچا ناھىيەلىك پارتكوم تەشكىلات بۆلۈمى بىلەن بىللە، نىڭبو – كۇچادىكى 100 مۇتەخەسسىس ھەمكارلىق مۇناسىۋىتى ئورنىتىش تۈرىنى يولغا قويغانىدى، شۇنىڭدىن باشلاپ ھەر يىلى مائارىپ، داۋالاش، مەدەنىيەت قاتارلىق ساھەلەر بويىچە نىڭبونىڭ يۇقىرى قاتلامدىكى مۇتەخەسسىسلىرى بىلەن كۇچادىكى ئالاقىدار ئوتتۇرا ياش تايانچ خادىملار ‹‹بىرگە بىر›› ھەمكارلىق مۇناسىۋىتى ئورناتتى، بۇ ئۈچ يىلدا نىڭبو شەھىرىدىكى 103 مۇتەخەسسىس بىلەن كۇچادىكى 107 ئوتتۇرا ياش تايانىچ كادىر ھەمكارلىق ئورنىتىپ، ئۆزئارا بىر – بىرىگە ياردەم بېرىپ، ئىككى تەرەپنىڭ تۈرلۈك ئىشلىرىنىڭ تەرەققىياتىنى ئىلگىرى سۈرۈشتە بەلگىلىك رول ئوينىدى.
</S>
<S ID=51910>
    كۇچا ناھىيەلىك پارتكومنىڭ مۇئاۋىن شۇجىسى، نىڭبو شەھىرىنىڭ كۇچاغا نىشانلىق ياردەم بېرىش قوماندانلىق ئىشتابىنىڭ باشلىقى فېي ۋېيخۇا مۇنداق دېدى: ئۆتكەن ئىككى يىللىق خىزمەت ئەھۋالىدىن قارىغاندا خىزمىتىمىزنىڭ ئەمەلىي ئۈنۈمى ناھايىتى ياخشى بولدى.
</S>
<S ID=51911>
دوستلاشقان ئىككى تەرەپنىڭ كەسىپ، ساھە ۋە ئۆز ئالاھىدىلىكىگە ئاساسەن بىرىكىش نۇقتىسى ۋە كۈچەش نۇقتىسىنى توغرا تېپىپ، خىزمەت ئىستىلى، خىزمەت ئۇسۇلى، كۈندىلىك خىزمەت تەجرىبىسىنى ئالماشتۇرۇپ تۇرۇشىنى، ھەمكارلىق مۇناسىۋىتى ئورنىتىشنىڭ شەكىلۋازلىق بولۇپ قېلىشىدىن ساقلىنىشىنى، شۇنداقلا چۈشىنىشنى ئىلگىرى سۈرۈپ، كەسپىي ئىقتىدارىنى ئۆستۈرۈشىنى ئۈمىد قىلىمەن.
</S>
<S ID=51912>
    كۇچا ناھىيەلىك 3 – ئوتتۇرا مەكتەپ ئوقۇتۇش – تەتقىقات بۆلۈمىنىڭ مۇدىرى يىن چاڭيەن مۇنداق دېدى: مائارىپ سىستېمىسىدىكى ئوقۇتقۇچىلار بۇ قېتىمقى پۇرسەتنى قەدىرلەيمىز، نىڭبودىكى ئوقۇتقۇچىلار بىلەن ھەمكارلىق مۇناسىۋىتى ئورنىتىپ، ئۇلار بىلەن پىكىر ئالماشتۇرۇپ، ئۇلارنىڭ ئىلغار تەجرىبىسىنى، ياخشى ئوقۇتۇش ئۇسۇللىرىنى ئۆگىنىپ، ئوقۇ – ئوقۇتۇش سۈپىتىمىزنى ئۆستۈرۈشكە تىرىشىمىز.
</S>
<S ID=51913>

</S>
</TEXT>
/BODY
/DOC