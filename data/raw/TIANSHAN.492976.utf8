<DOC>
<DOCID>TIANSHAN.492976</DOCID>
<HEADER>
<CLASS>شىنجاڭ</CLASS>
<DATE>2016-01-25 18:56:56</DATE>
</HEADER>
<BODY>
<HEADLINE>
<S ID=5771>
ئەرلەرنىڭ كوللېكتىپ تېز سۈرئەتتە كانكى تېيىلىش مۇسابىقىسىدا، شىنجاڭ كوماندىسى يەڭدى
</S>
</HEADLINE>
<TEXT>
<S ID=5772>
    24-يانۋار ئۆتكۈزۈلگەن ئەرلەرنىڭ كوللېكتىپ تېز سۈرئەتتە كانكى تېيىلىش مۇسابىقىسىدە، شىنجاڭ كوماندىسى ئالتۇن مېدالغا ئېرىشتى.
</S>
<S ID=5773>
مەيداندىكى تاماشىبىنلار ئۇلارغا باش بارمىقىنى كۆرسىتىشىپ ئالقىش ياڭرىتىشتى.
</S>
<S ID=5774>
    دۆلەت تەنتەربىيە ئىدارىسىنىڭ باشلىقى ليۇ پېڭ ئالتۇن مېداللارنى ئۈچ ئەزانىڭ بوينىغا ئاستى. مەيداندىكى نۇرغۇن تاماشىبىن ھاياجانلانغانلىقىدىن ئىختىيارسىز كۆزىگە ياش ئېلىشتى.
</S>
<S ID=5775>
ئاساسلىق كوماندا ئەزاسى رىقانباي تارىپقان بۇنىڭدىن ئىلگىرىكى مۇسابىقىدا ئىپادىسى ئانچە ياخشى بولمىغاچقا، مىس مېدال ئالغانىدى.
</S>
<S ID=5776>
تۈنۈگۈن بۇ قازاق يىگىتى ماھارىتىنى تولۇق نامايەن قىلدى.
</S>
<S ID=5777>
ئۇنىڭ تۇنجى تىرېنېرى قارىپقان ئابدۇقان ئۇنىڭ ئىپادىسىدىن ئىنتايىن رازى بولدى.
</S>
<S ID=5778>
ئۇ مۇنداق دېدى:
</S>
<S ID=5779>
   ـــ ھەقىقەتەن ئاسان ئەمەس، خېيلۇڭجياڭ كوماندىسى، 1-ئاۋغۇست ئازادلىق ئارمىيە كوماندىسى كۈچلۈك كوماندىلار.
</S>
<S ID=5780>
ئەزىمەتلىرىمىزنىڭ تۇنجى قېتىم مەملىكەتلىك مۇسابىقىگە قاتنىشىپ، بۇنداق ياخشى نەتىجىنى قولغا كەلتۈرۈشى ئاسان ئەمەس.
</S>
<S ID=5781>
بۇ ئۈچ تەنھەرىكەتچىنىڭ ماسلىشىشى ئالاھىدە ياخشى بولدى، ئۇلار شىنجاڭ خەلقىگە شان-شەرەپ ئېلىپ كەلدى.
</S>
<S ID=5782>
    نەق مەيداندىكى بىر تاماشىبىن مۇنداق دېدى:
</S>
<S ID=5783>
   ــ مۇسابىقىنى كۆرۈپ بەك ھاياجانلىنىپ كەتتىم، ئۇلار بىز شىنجاڭلىقلارنىڭ پەخرى بولۇشقا مۇناسىپ.
</S>
<S ID=5784>
   يەنە بىر تاماشىبىن مۇنداق دېدى:
</S>
<S ID=5785>
   - ئۇلار ھەقىقەتەن قالتىس ئەزىمەتلەركەن، ئۇلارنىڭ مۇسابىقىدىكى ئىپادىسى ئالاھىدە ياخشى بولدى، ئوبدان ماسلاشتى.
</S>
<S ID=5786>
    شىنجاڭ تېز سۈرئەتتە كانكى تېيىلىش كوماندىسىنىڭ ياش ئەزاسى جۇ بىن كوماندا ئەزالىرى بىلەن بىرلىكتە مۇسابىقىنى كۆردى.
</S>
<S ID=5787>
ئۈچ ئەزىمەتنىڭ ئالاھىدە ئىپادىسى ئۇنىڭ شىنجاڭ كوماندىسىنىڭ كەلگۈسىگە بولغان ئىشەنچىسىنى ئاشۇردى.
</S>
<S ID=5788>
ئۇ مۇنداق دېدى:
</S>
<S ID=5789>
   ــ بەك ھاياجانلىنىۋاتىمەن.
</S>
<S ID=5790>
چۈنكى، ئالدىنقى مۇسابىقىلەردە ماھارىتىمىزنى تولۇق جارى قىلدۇرالمىغاچقا، ئالتۇن مېدال ئالالمىغانىدۇق.
</S>
<S ID=5791>
بۇ ئۈچەيلەن ئالتۇن مېدال ئېلىش چۈشىمىزنى رېئاللىققا ئايلاندۇردى.
</S>
<S ID=5792>
ئۇلاردىن ئىپتىخارلىنىمەن، بۇ مۇسابىقىدىن كوماندىمىزنىڭ يۇشۇرۇن ئەمەلىي كۈچىنى كۆردۈم.
</S>
</TEXT>
/BODY
/DOC