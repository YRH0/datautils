<DOC>
<DOCID>TIANSHAN.564384</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-11-11 17:20:37</DATE>
</HEADER>
<BODY>
<HEADLINE>
<S ID=58550>
ئونسۇ ناھىيەسىدە يېزىلاردىكى ئىختىساسلىقلار تەربىيەلەندى
</S>
</HEADLINE>
<TEXT>
<S ID=58551>
  مۇتەللىپ ئابدۇراھمان، راھىلە مۇرتىزا خەۋەر قىلىدۇ: مەركىزىي كومىتېت تەشكىلات بۆلۈمى، يېزا ئىگىلىك مىنىستىرلىقى بىرلىكتە ئاپتونوم رايونىمىزدا ئۇيۇشتۇرغان 2016 – يىللىق 8 – قېتىملىق يېزىلاردىكى ئىختىساسلىقلار باشلامچىلىرى ۋە ئىستۇدېنت كەنت كادىرلىرى ئىگىلىك تىكلەش باش تېمىسىدىكى تەربىيەلەش كۇرسى يېقىندا توخۇلا يېزىسىنىڭ قۇرۇل كەنتىدە ئېچىلدى.
</S>
<S ID=58552>
 بۇ قېتىمقى كۇرس ئاپتونوم رايونىمىز يېزىلىرىدىكى ئىختىساسلىقلار باشلامچىلىرىنىڭ باشلامچىلىق بىلەن بېيىش يولىنى ئېچىپ، ئاممىنى يېتەكلەپ ئورتاق بېيىش ئىقتىدارىنى يەنىمۇ ئۆستۈرۈپ، ئاپتونوم رايونىمىزنىڭ يېزا ئىگىلىكى ۋە يېزا ئىقتىسادىنىڭ تەرەققىياتىنى ئىلگىرى سۈرۈش مەقسىتىدە ئېچىلغان بولۇپ، كۇرسقا بۇ ناھىيەنىڭ ھەر قايسى يېزا – بازارلىرىدىن كەلگەن 100 دىن ئارتۇق ئىختىساسلىقلار باشلامچىلىرى، ئىستۇدېنت كەنت كادىرلىرى قاتناشتى.
</S>
<S ID=58553>
 بەش كۈن داۋام قىلغان كۇرستا ئاپتونوم رايونىمىزنىڭ يېزا ئىختىساسلىقلار سىستېمىسىدىكى مۇتەخەسسىس، پىروفېسسور ۋە ئىستۇدېنت كەنت كادىرلىرى ئىچىدىكى ئىگىلىك تىكلىگەن باشلامچىلار ‹‹تېرىقچىلىق مەدەنىيىتىگە ۋارىسلىق قىلىش ۋە دېھقانلارنىڭ كۆز قارىشىنى ئۆزگەرتىش، قانداق قىلغاندا يېزا ئىگىلىكىنىڭ لاياقەتلىك باشلامچىسى بولغىلى بولىدۇ؟›› دېگەن تېمىلارنى چۆرىدىگەن ھالدا لېكسىيە سۆزلىدى.
</S>
<S ID=58554>
كۇرستا گۇرۇپپىلارغا بۆلۈنۈپ مۇزاكىرە قىلىش، تەجرىبە ئالماشتۇرۇش ۋە ئېكسكۇرسىيە قىلدۇرۇش قاتارلىق ئۇسۇللار قوللىنىلىپ، ‹‹يېزا – دەرسخانا، دېھقانلار – مۇئەللىم، تەجرىبە – ئوقۇتۇش ماتېرىيالى›› بولۇشتەك تەربىيەلەش بازىسىنىڭ ئالاھىدىلىكى تولۇق نامايان قىلىندى.
</S>
<S ID=58555>
 كۇرسانتلار لېكسىيە ئاڭلاش، تەجرىبە ئالماشتۇرۇش ئارقىلىق مول ئەمەلىي بىلىمگە ئىگە بولدى.
</S>
<S ID=58556>
كۇرس ئارقىلىق نەزەر دائىرىسى كېڭەيگەن كۇرسانتلارنىڭ ئىگىلىك تىكلەپ بېيىشتىكى باشلامچى، سىياسەتنى ئىجرا قىلىشتىكى ئاقىللار، يېزا خىزمىتىدىكى كۈچلۈك خادىم، دېھقانلار كۆڭلىدىكى مەدەتكار بولۇش ئىشەنچى ئاشتى.
</S>
<S ID=58557>

</S>
</TEXT>
/BODY
/DOC