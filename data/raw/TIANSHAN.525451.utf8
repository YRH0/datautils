<DOC>
<DOCID>TIANSHAN.525451</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-27 18:31:44</DATE>
</HEADER>
<BODY>
<HEADLINE>
<S ID=29067>
قومۇل شەھىرىدىكى كۆلەملەشكەن كارخانىلار سانائەت ئىقتىسادىنىڭ ئېشىشىغا كۈچ قوشتى
</S>
</HEADLINE>
<TEXT>
<S ID=29068>
    يۈسۈپ ئىسمائىل خەۋەر قىلىدۇ: قومۇل شەھىرى بايلىق ئەۋزەللىكىنى ئىقتىسادىي ئۈستۈنلۈككە ئايلاندۇرۇش، يېڭىچە سانائەتلىشىش قەدىمىنى تېزلىتىش، شەھەرنىڭ ئىقتىسادىي تەرەققىياتىنى يۈكسەلدۈرۈش ئۈچۈن، شامال ئېلېكتىر ۋە جابدۇق ياسىمىچىلىقى قاتارلىق گۈللەنمە كەسىپلەرنى زور كۈچ بىلەن راۋاجلاندۇرۇپ، سانائەت ئىشلەپچىقىرىش قىممىتىنى يىلدىن – يىلغا ئاشۇردى.
</S>
<S ID=29069>
    قومۇل شەھەرلىك ‹‹جۇڭچى›› يېڭى ئېنېرگىيە ئەسلىھەلىرى چەكلىك شىركىتى شامال كۈچى گېنېراتورى ھەم يۇقىرى ئۈنۈملۈك ئېنېرگىيە تېجەش ئۈسكۈنىسى تەتقىق قىلىش، ياساش، رېمونت قىلىش، ئاسراش ۋە سېتىش قاتارلىقلار بىلەن شۇغۇللىنىدىغان بولۇپ، بۇلتۇر 4 – ئايدا ئىشقا كىرىشكەندىن بۇيان، 4600 كىۋادرات مېتىرلىق پولات زاۋۇتى، 2400 كىۋادرات مېتىرلىق سىرلاش زاۋۇتى قۇردى. بىر يىلدىن كۆپرەك ئىزدىنىش ئارقىلىق بۇ شىركەت شامال ئېلېكتىر گېنېراتورىدىن يىلدا 500نى ئىشلەپچىقىرىش ئىقتىدارىنى ھازىرلاپ، قومۇل شەھىرىنىڭ شامال ئېلېكتىر گېنېراتورىنى يەرلىكتە ئىشلەپچىقىرالماسلىق بوشلۇقىنى تولدۇردى. قومۇل ‹‹جۇڭچى›› يېڭى ئېنېرگىيە ئېلېكتىر ئەسلىھەلىرى چەكلىك شىركىتى بۇ يىل 5 – ئايغىچە شامال ئېلېكتىر گېنېراتورىدىن 150 يۈرۈشنى ئىشلەپچىقاردى ۋە كېيىنكى يېرىم يىلدا ئىشلەپچىقىرىش ئىقتىدارىنى تېخىمۇ ئۆستۈرۈپ، 350 يۈرۈش شامال ئېلېكتىر گېنېراتورى ئىشلەپچىقىرىپ، بۇ يىللىق سېتىپ چىقىرىش كىرىمىنى 800 مىليون يۈەنگە يەتكۈزۈشنى پىلانلىدى. كۆلەملەشكەن كارخانىلارنىڭ يېڭى تېخنىكىلاردىن پايدىلىنىپ ئىشلەپچىقىرىش كىرىمىنى ئاشۇرۇشى بۇ شەھەرنىڭ سانائەت ئىقتىسادىنىڭ ئېشىشىدا كۆۋرۈكلۈك رول ئوينىدى.
</S>
<S ID=29070>
‏
</S>
</TEXT>
/BODY
/DOC