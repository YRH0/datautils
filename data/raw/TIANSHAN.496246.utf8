<DOC>
<DOCID>TIANSHAN.496246</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-10 16:13:32</DATE>
</HEADER>
<BODY>
<HEADLINE>
<S ID=10335>
ئەسلىھەلىك يېزا ئىگىلىكى توقسۇ دېھقانلىرىنىڭ بېيىشىغا تۈرتكە بولدى
</S>
</HEADLINE>
<TEXT>
<S ID=10336>
    سىدىق مىجىت، دىلشات پولات خەۋەر قىلىدۇ: توقسۇ ناھىيەسى يېزا ئىگىلىكىنىڭ ئۈنۈمىنى، دېھقانلارنىڭ كىرىمىنى ئاشۇرۇش نىشانىنى زىچ چۆرىدەپ، يېزا ئىگىلىك كەسىپ قۇرۇلمىسىنى تەڭشەپ، ئەسلىھەلىك يېزا ئىگىلىكىنى زور كۈچ بىلەن تەرەققىي قىلدۇرۇپ، دېھقانلارنىڭ كىرىمنى ئاشۇرۇش يوللىرىنى كېڭەيتتى.
</S>
<S ID=10337>
    توقسۇ ناھىيەسى ئەنئەنىۋى يېزا ئىگىلىك شەكلىنى ئۆزگەرتىش، يۇقىرى ئۈنۈملۈك يېزا ئىگىلىكىنى تەرەققىي قىلدۇرۇشتا پەسىلسىز، سۈپەتلىك يېشىل كۆكتات، مېۋە ئىشلەپچىقىرىش بازىسى قۇرۇلۇشىنى چىڭ تۇتتى.
</S>
<S ID=10338>
تېخنىكا ئۆتكىلىگە ھۇجۇم قىلىش، سورتنى بىرلىككە كەلتۈرۈش، سىناق نۇقتىنى دائىرە بويىچە كېڭەيتىشتە چىڭ تۇرۇپ، سىياسەت، مەبلەغ، تېخنىكا جەھەتلەردىن مەدەت بېرىش، رايون ۋە تېخنىكا ئەۋزەللىكىگە تايىنىپ، تېخنىكا مۇلازىمىتى، قەرز مەبلىغى بىلەن ئالدىن تەمىنلەش، كۆكتات سورتلىرىنى بىر تۇتاش كىرگۈزۈش، مايسا يېتىشتۈرۈش، ئىلمىي ئۇسۇلدا ئۆستۈرۈش، كېسەللىك ۋە زىيانداش ھاشاراتلارنىڭ ئالدىنى ئېلىش، پەن – تېخنىكىدا ئۈلگە كۆرسىتىپ يېتەكلەش، دېھقانلارنى ئەسلىھەلىك يېزا ئىگىلىك تېخنىكىسى بويىچە مەركەزلىك تەربىيەلەش، پارنىكتا كۆكتات، مېۋە ئىشلەپچىقىرىشنى ئۆلچەملەشتۈرۈش، قېلىپلاشتۇرۇش ۋە كۆكتاتلارنى سېتىش بازىلىرىنى كېڭەيتىش قاتارلىق تەدبىرلەر ئارقىلىق ئەسلىھەلىك يېزا ئىگىلىكىنى يۇقىرى ئۆلچەمدە تەرەققىي قىلدۇردى.
</S>
<S ID=10339>
نەتىجىدە، بۇلتۇر ناھىيە بويىچە ئەسلىھەلىك يېزا ئىگىلىك كۆلىمى 12 مىڭ 970 موغا، بۇنىڭ ئىچىدە پارنىك كۆلىمى 10 مىڭ 270 موغا، زامانىۋى پارنىك كۆلىمى 2500 كىۋادرات مېتىرغا، يېڭىدىن قۇرۇلغان پارنىك كۆلىمى 200 موغا، ئەسلىھەلىك يېزا ئىگىلىكىدىن قىلىنغان ساپ كىرىم 64 مىليون 386 مىڭ يۈەنگە يېتىپ، 2014 – يىلىدىكىدىن 3 مىليون 580 مىڭ يۈەن ئاشتى.
</S>
<S ID=10340>
ئەسلىھەلىك يېزا ئىگىلىكىنىڭ مو بېشى كىرىمى 4964 يۈەنگە يېتىپ، 2014 – يىلىدىكىدىن مو بېشى كىرىمى 150 يۈەن ئېشىپ، ئەسلىھەلىك يېزا ئىگىلىكى دېھقانلارنىڭ بېيىشىدىكى ھەرىكەتلەندۈرگۈچى كۈچگە ئايلاندى.
</S>
<S ID=10341>
‏    
</S>
</TEXT>
/BODY
/DOC