<DOC>
<DOCID>TIANSHAN.547410</DOCID>
<HEADER>
<CLASS>شىنجاڭ</CLASS>
<DATE>2016-09-05 16:31:26</DATE>
</HEADER>
<BODY>
<HEADLINE>
<S ID=46813>
ۋۇ جىڭيۈ:شىنجاڭدا تەپمە بوكسنى كېڭەيتىش ماڭا زور ئىشەنچ ئاتا قىلدى
</S>
</HEADLINE>
<TEXT>
<S ID=46814>
دۇڭ لياڭ
</S>
<S ID=46815>
    شىنجاڭغا نۇرغۇن قېتىم كەلدىم، شىنجاڭ مەندە چوڭقۇر تەسىر قالدۇردى.
</S>
<S ID=46816>
    2010 – يىلى، تەپمە بوكس ئۆمىكىنىڭ دۇنيا لوڭقىسى مۇسابىقىسى تۇنجى قېتىم جۇڭگودا، يەنى شىنجاڭدا ئۆتكۈزۈلدى.
</S>
<S ID=46817>
بۇ جايدا كوماندىدىكىلەر بىلەن بىللە ئاياللار گۇرۇپپىسى بويىچە ئاسىيا چېمپيونلۇقىنى قولغا كەلتۈرۈپ، شۇ چاغدىكى جۇڭگو ئاياللار تەپمە بوكس كوللېكتىپ مۇسابىقىسىنىڭ ئەڭ ياخشى نەتىجىسىنى ياراتتۇق.
</S>
<S ID=46818>
ھېلىمۇ ئېسىمدە، شۇ چاغدا كوماندىمىزدا شىنجاڭلىق ياش ماھىر فېي لۇلۇمۇ بار ئىدى.
</S>
<S ID=46819>
    دۆلەت كوماندىمىز شىنجاڭدا بىر قانچە قېتىملىق مۇسابىقىگە قاتناشقاندىن باشقا، كوماندىدىكىلەر دائىم بۇ جايدا يىغىلىپ مەشىق قىلىپ، ئاندىن چەت ئەلدىكى مۇسابىقىلەرگە قاتناشتۇق.
</S>
<S ID=46820>
    بۇ قېتىم شىنجاڭغا كېلىپ، ئۈرۈمچىنىڭ قىياپىتىدە زور ئۆزگىرىش بولغانلىقىنى ھېس قىلدىم.
</S>
<S ID=46821>
شەھەر تېخىمۇ كېڭىيىپتۇ، قاتناش تېخىمۇ قولايلىقلىشىپ، شەھەر قىياپىتى تېخىمۇ گۈزەللىشىپ كېتىپتۇ.
</S>
<S ID=46822>
بولۇپمۇ بۇ قېتىم ئۆتكۈزۈلگەن ‹‹ئىككى كۆرگەزمە››ئىنتايىن ئۇتۇقلۇق ئۆتكۈزۈلدى.
</S>
<S ID=46823>
    مېنى تېخىمۇ ھەيران قالدۇرغىنى شۇكى، ئۈرۈمچى شەھەرلىك 49 – ئوتتۇرا مەكتەپ تەپمە بوكسنى دەرسلىك مەزمۇنىغا كىرگۈزۈپتۇ، بالىلار دەرس ئارىلىقىدىكى دەم ئېلىشتا تەپمە بوكس گىمناستىكىسىنى ئوينىغاندىن باشقا، يەنە ھەر كۈنى بىر سائەت تەپمە بوكس دەرسىگە قاتنىشىدىكەن.
</S>
<S ID=46824>
مەن بېيجىڭ، جياڭسۇ، شاڭخەي قاتارلىق ئۆلكە، شەھەرلەردىكى نۇرغۇن ئوتتۇرا – باشلانغۇچ مەكتەپلەرگە بېرىپ، تەپمە بوكس مەشىق قىلىۋاتقان ئاز ساندىكى ئوقۇغۇچىلارنى كۆرگەن، 49 – ئوتتۇرا مەكتەپكە ئوخشاش ھەممەيلەن تەپمە بوكس ئۆگىنىدىغان مەكتەپنى كۆرمىگەن.
</S>
<S ID=46825>
49 – ئوتتۇرا مەكتەپنىڭ ئوقۇغۇچىلارنى تەپمە بوكسقا قىزىقتۇرۇش ئارقىلىق تەربىيەلەش ئۇسۇلى ماڭا زور ئىشەنچ ئاتا قىلدى.
</S>
<S ID=46826>
‏    
</S>
</TEXT>
/BODY
/DOC