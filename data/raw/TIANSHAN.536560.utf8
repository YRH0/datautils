<DOC>
<DOCID>TIANSHAN.536560</DOCID>
<HEADER>
<CLASS>شىنجاڭ</CLASS>
<DATE>2016-07-25 10:46:31</DATE>
</HEADER>
<BODY>
<HEADLINE>
<S ID=34578>
پىچان ناھىيەسىنىڭ سانائەت ئىشلەپچىقىرىش ئومۇمىي قىممىتى مۇقىم ئاشتى
</S>
</HEADLINE>
<TEXT>
<S ID=34579>
    تەكلىپلىك مۇخبىرىمىز مىجىت ئىبراھىم خەۋەر قىلىدۇ: پىچان ناھىيەسى بۇ يىل كىرگەندىن بۇيان ئىقتىسادىي قۇرۇلمىنى مۇۋاپىق تەڭشەپ، يەرلىك سانائەت بىلەن نېفىتچىلىكتىن باشقا كەسىپلەرنى تەرەققىي قىلدۇرۇشقا كۈچ سەرپ قىلدى. سودىگەر ۋە مەبلەغ جەلپ قىلىپ، تۈر قۇرۇلۇشى سالمىقىنى زورايتىپ، ‹‹100 كۈن قاتتىق ئىشلەش ››تەك كارخانىلار ئۈچۈن مۇلازىمەت قىلىش پائالىيىتىنى تۇتقا قىلىپ، كارخانىلارنىڭ تىپىنى ئۆزگەرتىپ، دەرىجىسىنى ئۆستۈرۈشنى مۇھىم نىشان قىلدى. ناھىيە مالىيەسى جىددىي بولۇۋاتقان ئەھۋالدىمۇ 100 مىليون يۈەنگە يېقىن مەبلەغ سېلىپ، سانائەت رايونلىرىنىڭ سۇ، توك، يول، خەۋەرلىشىش قاتارلىق ئۇل ئەسلىھە قۇرۇلۇشلىرىنى مۇكەممەللەشتۈردى. كارخانىلاردا تېخنىكا يېڭىلاشنى تېزلىتىپ، ئېنېرگىيە تېجەپ، بۇلغىما ئازايتىش ۋە سەرپىياتنى تۆۋەنلىتىش خىزمىتىنى ئىلگىرى سۈردى. بۇنىڭ بىلەن بۇ يىلنىڭ ئالدىنقى يېرىمىدا ناھىيەنىڭ سانائەت ئىشلەپچىقىرىش ئومۇمىي قىممىتى 4 مىليارد 358 مىليون يۈەنگە يېتىپ، بۇلتۇرقى ئوخشاش مەزگىلدىكىدىن %7.4 ئاشتى.
</S>
</TEXT>
/BODY
/DOC