<DOC>
<DOCID>TIANSHAN.543679</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-08-24 12:07:17</DATE>
</HEADER>
<BODY>
<HEADLINE>
<S ID=42554>
موڭغۇلكۈرە ناھىيەسى شىنجاڭ قوڭۇر كالا باقمىچىلىق بازىسىغا ئايلاندى
</S>
</HEADLINE>
<TEXT>
<S ID=42555>
   ئىختىيارىي مۇخبىرىمىز كامال جامال خەۋىرى: موڭغۇلكۈرە ناھىيەسى تەبىئىي ئوتلاقلاردا ئوت-چۆپ مول بولۇش، دېھقانچىلىق رايونلىرىدا سۇ يېتەرلىك بولۇش، شارائىت ياخشى بولۇشتەك ئەۋزەللىكلەرگە تايىنىپ، شىنجاڭ قوڭۇر كالىسى باقمىچىلىق كەسپىنى كۆلەملەشتۈرۈپ، دېھقان-چارۋىچىلارنىڭ ئەمەلىي كىرىمىنى يۇقىرى كۆتۈردى.
</S>
<S ID=42556>
   موڭغۇلكۈرە ناھىيەسى ئاپتونوم رايونىمىزنىڭ شىنجاڭ قوڭۇر كالىسى باقمىچىلىق بازىسىدۇر. شىنجاڭ قوڭۇر كالىسىنىڭ سۈت مەھسۇلات مىقدارى يۇقىرى، سۈت سۈپىتى ياخشى، گۆش مىقدارى يۇقىرى بولۇپ، ناھىيەنىڭ ھەر قايسى دېھقانچىلىق رايونلىرىدا شىنجاڭ قوڭۇر كالىسى باقمىچىلىقى ئومۇملاشقان.
</S>
<S ID=42557>
موڭغۇلكۈرە بازىرىدىكى شىنجاڭ قوڭۇر كالىسىنى يېتىشتۈرۈش بازىسىنىڭ توڭلىتىلغان ئۇرۇق پونكىتى ناھىيەنىڭ نۇقتىلىق شىنجاڭ قوڭۇر كالىسى باقمىچىلىقىنى كېڭەيتىش بازىسى بولۇپ، بۇ يەردە 17 ئائىلىلىك چارۋىچى 550 باش شىنجاڭ قوڭۇر كالىسى باقىدۇ.
</S>
<S ID=42558>
بۇ بازىنىڭ ئومۇمىي كۆلىمى 2000 مو بولۇپ، كوللېكتىپ مال بېقىش مەيدانى ۋە توڭلىتىلغان ئۇرۇق پونكىتى بار.
</S>
<S ID=42559>
   ئىگىلىشىمچە، موڭغۇلكۈرە ناھىيەسى ھەر يىلى شىنجاڭ قوڭۇر كالا نەسلىنى ياخشىلاشقا ئىككى مىليون يۈەن مەبلەغ سالىدىكەن.
</S>
<S ID=42560>
ھازىرغىچە ناھىيە بويىچە توڭلىتىلغان ئۇرۇق بىلەن يېتىشتۈرۈش پونكىتىدىن 91 ى قۇرۇلغان بولۇپ، بۇ يىل ئىچىدىلا 2000 باش سېيىرنىڭ نەسلى ياخشىلانغان.
</S>
</TEXT>
/BODY
/DOC