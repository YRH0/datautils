<DOC>
<DOCID>TIANSHAN.515713</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-08 21:00:16</DATE>
</HEADER>
<BODY>
<HEADLINE>
<S ID=24143>
‹‹نامراتلارنى يۆلەش قويى›› نامرات ئائىلىلەرگە بېيىش يولى ئېچىپ بەردى
</S>
</HEADLINE>
<TEXT>
<S ID=24144>
    يۈسۈپ ئىسمائىل، رەناگۈل ئابلەت خەۋەر قىلىدۇ: قومۇل شەھىرى بۇ يىل نامراتلارغا نىشانلىق ياردەم بېرىش خىزمىتىنى كۈچەيتىپ، ياردەم بېرىش شەكلىنى ‹‹قان بېرىش››تىن ‹‹قان ئىشلەپچىقىرىش››قا ئۆزگەرتىپ، ھازىرغىچە مالىيەدىن 3 مىليون 610 مىڭ يۈەن مەبلەغ ئاجرىتىپ تاشۋېلىق يېزىسىنىڭ خوتۇنتام كەنتى، شوپۇل كەنتى قاتارلىق بەش نامرات كەنتتىكى 448 دېھقان – چارۋىچى ئائىلىسىگە 4480 ‹‹نامراتلارنى يۆلەش قويى›› تارقىتىپ بەردى.
</S>
<S ID=24145>
   بۇ شەھەر يېقىندا ئالتايدىن كەلتۈرگەن 1340 ‹‹نامراتلارنى يۆلەش قويى››نى تاشۋېلىق يېزىسى شوپۇل كەنتىنىڭ تۆگە قوتىنى ئېچىش رايونىغا يەتكۈزۈپ بەردى.
</S>
<S ID=24146>
134 نامرات ئائىلىنىڭ ھەر بىرىگە ئوندىن ساغلىق قوي تارقىتىلدى.
</S>
<S ID=24147>
بۇ ئېچىش رايونىدىكى ئالتۇنبېك كۈنمەسقان مۇنداق دېدى: ئەگەر بۇ ئون قويدىن ئاز دېگەندىمۇ سەككىزى تۆللىسە، ئىككى قوينىڭ تەننەرخىنى چىقىرىۋەتسەك خېلى كىرىم قىلالايدىكەنمەن. پارتىيەنىڭ ياخشى سىياسىتىگە رەھمەت ئېيتىمەن.
</S>
<S ID=24148>
   قومۇل شەھەرلىك نامراتلارنى يۆلەش – ئېچىش ئىشخانىسى پارتىيە ياچېيكىسىنىڭ شۇجىسى چېن جيەن مۇنداق دېدى: بىز بۇ يىل ‹‹نامراتلارنى يۆلەش قويى›› تارقىتىش تۈرىنى يولغا قويۇپلا قالماي يەنە ئەمگەك كۈچلىرىنى يۆتكەش، تېرىقچىلىق، باقمىچىلىققا تۆۋەن ئۆسۈملۈك قەرز پۇلى ھەل قىلىپ بېرىش، تۈرلىرىنى يولغا قويدۇق.
</S>
<S ID=24149>
بىز بۇ يىل يىل ئاخىرىدا نامرات ئائىلىلەرنىڭ كىشى بېشى ئوتتۇرىچە ساپ كىرىمىنى 3200 يۈەندىن ئاشۇرۇپ، نامراتلىقتىن قۇتۇلۇشىغا كاپالەتلىك قىلىمىز.
</S>
<S ID=24150>
‏
</S>
</TEXT>
/BODY
/DOC