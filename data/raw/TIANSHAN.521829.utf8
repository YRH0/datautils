<DOC>
<DOCID>TIANSHAN.521829</DOCID>
<HEADER>
<CLASS>شىنجاڭ</CLASS>
<DATE>2016-05-09 11:10:30</DATE>
</HEADER>
<BODY>
<HEADLINE>
<S ID=27526>
ئاپتونوم رايونىمىز ئۇدا 10 - قېتىم ئۆمەك ئەۋەتىپ شېنجېن مەدەنىيەت يەرمەنكىسىگە قاتنىشىدۇ
</S>
</HEADLINE>
<TEXT>
<S ID=27527>
بەش چوڭ كۆرگەزمە رايونى تەسىس قىلىپ، «مەدەنىيەت ئىجادىيىتى» نەتىجىلىرىنى ئومۇميۈزلۈك نامايان قىلىدۇ
</S>
<S ID=27528>
　 جيا چۈنشيانىڭ ئاپتونوم رايونلۇق مەدەنىيەت نازارىتىدىن ئىگىلىشىچە، 12 - نۆۋەتلىك جۇڭگو (شېنجېن) خەلقئارا مەدەنىيەت كەسىپلىرى يەرمەنكىسى 12 - مايدىن 16 - مايغىچە شېنجېن كۆرگەزمە مەركىزىدە ئۆتكۈزۈلىدىكەن، ئاپتونوم رايونىمىز ئۇدا 10 - قېتىم ۋەكىللەر ئۆمىكى ئەۋەتىپ كۆرگەزمىگە قاتنىشىدىكەن.
</S>
<S ID=27529>
　　ئىگىلىنىشىچە، بۇ قېتىمقى شىنجاڭ ئۆمىكىنىڭ كۆرگەزمە رايونى شېنجېن مەدەنىيەت يەرمەنكىسى 1 - نومۇرلۇق سارىيى، يەنى مەدەنىيەت كەسپى ئۇنىۋېرسال سارىيىغا جايلاشقان، كۆرگەزمە كۆلىمى 240 كىۋادرات مېتىر بولۇپ، ئەدەبىيات - سەنئەت نومۇرلىرىنى كۆرسىتىش كۆرگەزمە رايونى، مەدەنىيەت ئىجادىيىتى بىرلەشمە كۆرگەزمە رايونى، مەدەنىيەت - سودا كۆرگەزمە رايونى، كىنو - تېلېۋىزىيە - نەشر بۇيۇملىرى كۆرگەزمە رايونى، غەيرىي ماددىي مەدەنىيەت مىراسلىرى كۆرگەزمە رايونىدىن ئىبارەت بەش چوڭ كۆرگەزمە رايونى تەسىس قىلىنىدىكەن، 40قا يېقىن كارخانا يەرمەنكىگە قاتنىشىپ، ئاپتونوم رايونىمىزنىڭ مەدەنىيەت ئىجادىيىتى نەتىجىلىرىنى ئومۇميۈزلۈك نامايان قىلىدىكەن. ھازىر ئاپتونوم رايونىمىزنىڭ شېنجېن مەدەنىيەت كەسىپلىرى يەرمەنكىسىگە قاتنىشىش تەييارلىق خىزمەتلىرى تەرتىپلىك ئىشلىنىۋېتىپتۇ، بىر قىسىم كۆرگەزمە بۇيۇملىرى شېنجېنغا يەتكۈزۈلۈپتۇ.
</S>
<S ID=27530>
　　ئاپتونوم رايونىمىزدىن كۆرگەزمىگە قاتنىشىدىغان بىر قىسىم كارخانىلارنىڭ مەسئۇللىرى مۇنداق دېدى: شېنجېن مەدەنىيەت كەسىپلىرى يەرمەنكىسىدىن ئىبارەت بۇ مۇكەممەل سودا سۇپىسىدىن تولۇق پايدىلىنىپ، شىنجاڭنىڭ مۇنەۋۋەر مەدەنىيەت مەھسۇلاتلىرى، مول مەدەنىيەت جۇغلانمىلىرى ۋە مەدەنىيەت مەزمۇنىنى تونۇشتۇرۇش بىلەن بىللە، دۆلەت ئىچى - سىرتىنىڭ پىشقان مەدەنىيەت كەسپى تىجارەت ئەندىزىسى ۋە مۇنەۋۋەر مەدەنىيەت ئىجادىيىتى مەھسۇلاتلىرىنى شىنجاڭغا كىرگۈزىمىز.
</S>
</TEXT>
/BODY
/DOC