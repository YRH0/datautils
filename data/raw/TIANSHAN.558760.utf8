<DOC>
<DOCID>TIANSHAN.558760</DOCID>
<HEADER>
<CLASS>شىنجاڭ</CLASS>
<DATE>2016-10-24 12:18:44</DATE>
</HEADER>
<BODY>
<HEADLINE>
<S ID=54987>
‹‹قەلبىمىز ئىللىقلىققا تولدى››
</S>
</HEADLINE>
<TEXT>
<S ID=54988>
 قەشقەر ۋىلايىتىنىڭ ئومۇمىي خەلقنىڭ سالامەتلىكىنى ھەقسىز تەكشۈرۈش خىزمىتىنى پائال قانات يايدۇرغانلىقى توغرىسىدا كۆرگەن–ئاڭلىغانلىرىم
</S>
<S ID=54989>
چاۋ جىن، ۋاڭ خاۋخاۋ
</S>
<S ID=54990>
   ‹‹بۇ يىل 65 ياشقا كىردىم، تۇنجى قېتىم سالامەتلىكىمنى ھەقسىز تەكشۈرتۈشكە قاتنىشىشىم.
</S>
<S ID=54991>
دوختۇرنىڭ ئېيتىشىچە، سالامەتلىكىم ھەرقايسى جەھەتلەردىن ناھايىتى ياخشىكەن، مەن بۇنىڭدىن ئىنتايىن خۇش بولدۇم››.
</S>
<S ID=54992>
10 – ئاينىڭ 15 – كۈنى مارالبېشى ناھىيەسىنىڭ مارالبېشى بازىرى دوستلۇق يولى مەھەللىسىدىكى نۇربىيەم مامۇت شۇ كۈنى ئاپتونوم رايونلۇق مۇتەخەسسىسلەر گۇرۇپپىسىنىڭ سالامەتلىك تەكشۈرۈش خىزمىتىگە ھەيدەكچىلىك قىلغىلى كېلىدىغانلىقىدىن خەۋەر تاپقاندىن كېيىن، ئەتىگەندىلا مەھەللە سەھىيە مۇلازىمەت پونكىتىغا كەلدى، ئۇ: ‹‹مېنىڭ بۈگۈن بۇ يەرگە كېلىشىم، سالامەتلىك تەكشۈرتۈشتىن باشقا، يەنە ئۇلارغا يۈز تۇرا رەھمەت ئېيتىش››، دېدى.
</S>
<S ID=54993>
   10 – ئاينىڭ 15 –، 16 – كۈنلىرى ئارام كۈنى، ئومۇمىي خەلقنىڭ سالامەتلىكىنى ھەقسىز تەكشۈرۈش خىزمىتى ئارقىلىق خەلققە تېخىمۇ ياخشى نەپ يەتكۈزۈش ئۈچۈن، ئاپتونوم رايون مۇتەخەسسىسلەر گۇرۇپپىسى ئەۋەتىپ، قەشقەر ۋىلايىتىنىڭ ئومۇمىي خەلقنىڭ سالامەتلىكىنى ھەقسىز تەكشۈرۈش خىزمىتىنى قانات يايدۇرۇش ئەھۋالىنى نەق مەيداندا تەكشۈرۈپ تەتقىق قىلدى ۋە ھەيدەكچىلىك قىلدى.
</S>
<S ID=54994>
   مارالبېشى ناھىيەسىنىڭ شەھەر – بازار شىپاخانىسى 30 مىڭدىن ئارتۇق شەھەر، يېزا ئاھالىسىنىڭ سالامەتلىك تەكشۈرۈش ۋەزىپىسىنى ئۈستىگە ئالغان، سالامەتلىك تەكشۈرۈش سۈپىتىگە كاپالەتلىك قىلىش ئۈچۈن، بۇ بازارلىق شىپاخانا بازاردىكى ئاھالىلەرنى تارماقلارغا بۆلۈپ، ھەر كۈنى ئوخشاش بولمىغان كەنتتىكى ئاھالىلەرنى بۇ جايغا كېلىپ سالامەتلىك تەكشۈرتۈشكە تەشكىللىدى.
</S>
<S ID=54995>
   مارالبېشى ناھىيەسىنىڭ خۇڭچياۋ مەھەللىسىدىكى گۈزەلنۇر مەمەت مۇنداق دېدى: بۇنىڭدىن ئىلگىرى، مەن تېخى تەشەببۇسكارلىق بىلەن دوختۇرخانىغا بېرىپ سالامەتلىك تەكشۈرتۈپ باقمىغان، ئاپتونوم رايوننىڭ ئومۇمىي خەلقنىڭ سالامەتلىكىنى ھەقسىز تەكشۈرۈش قۇرۇلۇشى بىزنىڭ سالامەتلىكىمىزگە كاپالەتلىك قىلىپلا قالماستىن، يەنە بىزنىڭ كېسەللىكنىڭ ئالدىنى ئېلىش ئېڭىمىزنى ئۆستۈردى، ئاپتونوم رايوننىڭ بۇ سىياسەتلىرىدىن قەلبىمىز ئىللىدى.
</S>
<S ID=54996>
   10 – ئاينىڭ 16 – كۈنى پەيزاۋات ناھىيەسى شاپتۇل بازارلىق شىپاخانا ھەقسىز سالامەتلىك تەكشۈرتۈشكە كەلگەنلەر بىلەن لىق تولدى.
</S>
<S ID=54997>
شاپتۇل بازىرى ئەنجان ئېرىغى كەنتىدىكى قۇربان ئەمەت مۇنداق دېدى: شىپاخانا بىزنى قايناق سۇ، نان، يەنە ئورۇندۇق، ئەدىيال بىلەن تەمىنلىگەندىن باشقا، بالىلارغا كەمپۈت، ئويۇنچۇق ئەكىلىپ بەردى، ئۇلار ناھايىتى ئەتراپلىق ئويلىشىپتۇ.
</S>
<S ID=54998>
   پەيزاۋات ناھىيەسىدە يېزا – بازارلىق شىپاخانىدىن جەمئىي 13ى بار، ئاپتونوم رايون ئومۇمىي خەلقنىڭ سالامەتلىكىنى ھەقسىز تەكشۈرۈش قۇرۇلۇشىنى يولغا قويغاندىن كېيىن، بۇ ناھىيە قەشقەر ۋىلايەتلىك 1 – خەلق دوختۇرخانىسى، پەيزاۋات ناھىيەلىك خەلق دوختۇرخانىسى قاتارلىق دوختۇرخانىلاردىكى دوختۇر – سېسترالار ۋە شىنجاڭغا نىشانلىق ياردەم بەرگۈچى مۇتەخەسسىسلەر قاتارلىق كۈچلەرنى پائال تەشكىللەپ، تارماق رايونلارغا ئايرىپ ھەر قايسى يېزا – بازارلىق شىپاخانىلارنىڭ سالامەتلىكنى ھەقسىز تەكشۈرۈش خىزمىتىنى قانات يايدۇرۇشىغا ياردەم بەردى.
</S>
<S ID=54999>
   ئاپتونوم رايونىمىز ئومۇمىي خەلقنىڭ سالامەتلىكىنى ھەقسىز تەكشۈرۈش قۇرۇلۇشىنى يولغا قويغاندىن بۇيان، قەشقەر ۋىلايىتى ئاپتونوم رايونلۇق پارتكومنىڭ تەدبىر، ئورۇنلاشتۇرمىلىرىنى قەتئىي ئىزچىللاشتۇرۇپ، پائال تەشكىللىدى ۋە ئورۇنلاشتۇردى، ھازىرچە، قەشقەر ۋىلايىتىدە 422 مىڭ 320 كىشى سالامەتلىك تەكشۈرتتى.
</S>
<S ID=55000>
   تەكشۈرۈپ تەتقىق قىلىش ئەھۋالىدىن قارىغاندا، ئاساسىي قاتلام داۋالاش ئاپپاراتلىرى سالامەتلىكنى ھەقسىز تەكشۈرۈش خىزمىتىنى قانات يايدۇرۇشتا، ئىختىساسلىقلار ۋە ئۈسكۈنىلەر ئەڭ كەمچىل بولۇۋېتىپتۇ.
</S>
<S ID=55001>
بۇنىڭ ئۈچۈن، ئاپتونوم رايونلۇق سەھىيە ۋە پىلانلىق تۇغۇت كومىتېتى شىمالىي (شەرقىي) شىنجاڭدىكى ۋىلايەت (ئوبلاست، شەھەر) دەرىجىلىك ۋە تەۋەلىكىدىكى ناھىيە (شەھەر، رايون)لەرنى ئومۇمىي خەلقنىڭ سالامەتلىكىنى ھەقسىز تەكشۈرۈش قۇرۇلۇشى داۋالاش ئەترىتى قۇرۇشقا پائال تەشكىللەپ، جەنۇبىي شىنجاڭ رايونىنىڭ سالامەتلىك تەكشۈرۈش خىزمىتىنى قانات يايدۇرۇشىغا ياردەم بەردى.
</S>
<S ID=55002>
ھەر بىر داۋالاش ئەترىتى كىلىنىكا، داۋالاش تېخنىكىسى، تەكشۈرۈش قاتارلىق بۆلۈملەردىكى تۆتتىن ئالتىگىچە تېببىي خادىمدىن تەركىب تاپقان.
</S>
<S ID=55003>
داۋالاش ئەترىتى ئەمەلىي ئەھۋالغا ئاساسەن، ئېلىپ يۈرۈشكە بولىدىغان ئېلېكتىروكاردىيوگرامما ماشىنىسى ۋە B تىپلىق ئۇلترا ئاۋاز ماشىنىسىنى ئېلىپ، ئاممىنىڭ سالامەتلىكىنى ھەقسىز تەكشۈرىدۇ.
</S>
</TEXT>
/BODY
/DOC