<DOC>
<DOCID>TIANSHAN.494390</DOCID>
<HEADER>
<CLASS>شىنجاڭ</CLASS>
<DATE>2016-01-29 16:58:52</DATE>
</HEADER>
<BODY>
<HEADLINE>
<S ID=7744>
فىگورا چىقىرىپ مۇز تېيلىش تۈرىدە خاربىن، چاڭچۈن كوماندىلىرىنىڭ ئىپادىسى ئالاھىدە ياخشى بولدى
</S>
</HEADLINE>
<TEXT>
<S ID=7745>
    13-نۆۋەتلىك مەملىكەتلىك قىشلىق تەنھەرىكەت مۇسابىقىسىنىڭ شىنجاڭ مۇز ئۈستى تەنھەرىكەت مەركىزىدە ئۆتكۈزۈلگەن 28-يانۋار فىگورا چىقىرىپ، مۇز تېيلىش تۈرىدە ئۈچ ئالتۇن مېدال بارلىققا كەلدى. خاربىن، چاڭچۈن كوماندىلىرىنىڭ ئىپادىسى ئالاھىدە ياخشى بولدى.
</S>
<S ID=7746>
    28-يانۋار بۇ مۇسابىقە تۈرىدە مۇز ئۈستى ئۇسسۇلىنىڭ ئەركىن نومۇر كۆرسىتىش مۇسابىقىسى، ئەرلەر ۋە ئاياللارنىڭ يالغۇز كىشىلىك قىسقا نومۇر كۆرسىتىش مۇسابىقىسى ئۆتكۈزۈلدى.
</S>
<S ID=7747>
بۇ مۇسابىقىلەردە ئالدىنقى نۆۋەتلىك قىشلىق تەنھەرىكەت مۇسابىقىسى فىگورا چىقىرىپ مۇز تېيلىش تۈرىنىڭ چىمپىيونى، «قار-مۇز مەلىكىسى» دەپ نام ئالغان لى زىجۈن، سۇچى قىشلىق ئولىمپىك تەنھەرىكەت مۇسابىقىسدە جۇڭگولۇق ماھىرلارنىڭ ئەرلەرنىڭ يالغۇز كىشلىك قىسقا نومۇر كۆرسىتىش تۈرىدە ئەڭ ياخشى نەتىجە قازانغان ماھىرى يەن خەن، شۇنداقلا 2015-يىلى جۇڭگو لوڭقىسى خەلقئارا فىگورا چىقىرىپ مۇز تېيلىش مۇسابىقىسدە 2-بولغان جىن بوياڭ قاتارلىق ماھىرلار ئارقا-ئارقىدىن مەيدانغا چىقىپ ئېسىل ماھارەتلەرنى كۆرسەتتى.
</S>
<S ID=7748>
    28-يانۋار ئەڭ دەسلەپ باشلانغان فىگورا چىقىرىپ مۇز تېيىلىش تۈرى مۇز ئۈستى ئۇسسۇلىنىڭ ئەركىن نومۇر كۆرسىتىش مۇسابىقىسىدە چاڭچۈن شەھەر كوماندىسىدىن ۋاڭ شى يۆ بىلەن ليۇ شىنيۈ 157.1 نومۇر بىلەن ئالتۇن مېدالغا ئىرشتى.
</S>
<S ID=7749>
خاربىن كوماندىسىدىن جاۋ يۆ بىلەن جىڭ شۈن 147 نومۇر بىلەن كۈمۈش مېدالغا، خاربىن كوماندىسىدىن يۈ شاۋياڭ بىلەن ۋاڭ چىن 132.98 نومۇر بىلەن مىس مېدالغا ئىرىشتى.
</S>
<S ID=7750>
    ئەرلەرنىڭ يالغۇز كىشىلىك قىسقا نومۇر كۆرسىتىش مۇسابىقىسىدە خاربىن كوماندىسدىن جىن بوياڭ 87.34 نومۇر بىلەن ئالتۇن مېدالغا، خاربىن كوماندىسىدىن يەن خەن 84.48 كۈمۈش مېدالغا، چاڭچۈن كوماندىسىدىن جاڭ خې 77.34 نومۇر بىلەن مىس مېدالغا ئېرىشتى.
</S>
<S ID=7751>
ئاياللارنىڭ يالغۇز كىشىلىك قىسقا نومۇر كۆرسىتىش مۇسابىقىسىدە چاڭچۈن شەھەر كوماندىسدىن لى زىجۈن 67.51 نومۇر بىلەن ئالتۇن مېدالغا، خاربىن كوماندىسدىن جاۋ زىچۈەن 55.87 نومۇر بىلەن كۈمۈش مېدالغا، چىچىخار كوماندىسىدىن يۈەن تىيەنچى 48.03 نومۇر بىلەن مىس مېدالغا ئېرىشتى.
</S>
</TEXT>
/BODY
/DOC