<DOC>
<DOCID>TIANSHAN.494219</DOCID>
<HEADER>
<CLASS>شىنجاڭ</CLASS>
<DATE>2016-01-29 12:16:04</DATE>
</HEADER>
<BODY>
<HEADLINE>
<S ID=7428>
5–نۆۋەتلىك جۇڭگو ئاسىيا–ياۋروپا كۆرگەزمىسى تونۇشتۇرۇش يىغىنى بېيجىڭدا ئېچىلدى
</S>
</HEADLINE>
<TEXT>
<S ID=7429>
    چېن چياڭۋېينىڭ ئىگىلىشىچە، ‹‹ئورتاق كېڭىشىش، ئورتاق قۇرۇش، ئورتاق بەھرىلىنىش – يىپەك يولى : پۇرسەت ۋە كەلگۈسى›› باش تېمىسىدىكى 5 – نۆۋەتلىك جۇڭگو ئاسىيا – ياۋروپا كۆرگەزمىسى تونۇشتۇرۇش يىغىنى 27 – يانۋار بېيجىڭدا ئېچىلغان.
</S>
<S ID=7430>
    ئىگىلىنىشىچە، جۇڭگو ئاسىيا – ياۋروپا كۆرگەزمىسى كاتىبات باشقارمىسى ئاچقان تونۇشتۇرۇش يىغىنىدا، جۇڭگو توقۇلما بۇيۇملىرىنى ئىمپورت – ئېكسپورت قىلىش سودىگەرلەر ئۇيۇشمىسى، جۇڭگو يېمەكلىك يەرلىك چارۋا مەھسۇلاتلىرىنى ئىمپورت – ئېكسپورت قىلىش سودىگەرلەر ئۇيۇشمىسى قاتارلىق مەملىكەت ئىچىدىكى سودىگەرلەر ئۇيۇشمىسى ۋەكىللىرىدىن سىرت، بېلورۇسىيە، پاكىستان قاتارلىق ئاسىيا، ياۋروپا، ئامېرىكا قىتئەسى ۋە قىسمەن تىنچ ئوكيان ئارال دۆلەتلىرىدىن بولۇپ 45 رايون، دۆلەتنىڭ جۇڭگودىكى باش ئەلچىسى، دىپلوماتىيە مەسلىھەتچىسى ۋە دىپلوماتىيە ئەمەلدارى، جۇڭگودا تۇرۇشلۇق سودا – سانائەتچىلەر تارمىقىنىڭ مەسئۇللىرى، شۇنداقلا ئېلېكتىرونلۇق سودا، پەن – تېخنىكا، ئەشيا ئوبوروتى، تاشقى سودا قاتارلىق ساھەلەردىكى داڭلىق كارخانىلارنىڭ مەسئۇللىرى يىغىنغا قاتناشقان.
</S>
<S ID=7431>
    ئاپتونوم رايوننىڭ مۇئاۋىن رەئىسى شى داگاڭ مېھمانلارغا شىنجاڭنىڭ يىپەك يولى ئىقتىساد بەلبېغى يادرولۇق رايونى قۇرۇلۇشىدىكى ئەۋزەللىكى ۋە پۇرسىتىنى تونۇشتۇردى، يىغىنغا قاتناشقان ھەر ساھە ۋەكىللىرىگە تەكلىپنامە ئەۋەتىپ، ھەر قايسى دۆلەتلەرنىڭ 5 – نۆۋەتلىك جۇڭگو ئاسىيا – ياۋروپا كۆرگەزمىسىگە پائال قاتنىشىپ، ھەمكارلىق پۇرسىتى ئۈستىدە ئىزدىنىپ، شىنجاڭ بىلەن بولغان كەسىپ ۋە سودا ھەمكارلىقىنى چوڭقۇرلاشتۇرۇشىنى قارشى ئالىدىغانلىقىنى بىلدۈردى.
</S>
<S ID=7432>
‏    
</S>
</TEXT>
/BODY
/DOC