<DOC>
<DOCID>TIANSHAN.494404</DOCID>
<HEADER>
<CLASS>شىنجاڭ</CLASS>
<DATE>2016-01-29 17:18:03</DATE>
</HEADER>
<BODY>
<HEADLINE>
<S ID=7789>
ئەرلەرنىڭ 20 كىلومېتىرغا چاڭغا تېيىلىپ قارىغا ئېتىش مۇسابىقىسى ۋە ئاياللارنىڭ 15 كىلومېتىرغا چاڭغا تېيىلىپ قارىغا ئېتىش مۇسابىقىسى ئۆتكۈزۈلدى
</S>
</HEADLINE>
<TEXT>
<S ID=7790>
    13-نۆۋەتلىك مەملىكەتلىك قىشلىق تەنھەرىكەت مۇسابىقىسىنىڭ قىشلىق ئىككى تۈرىنىڭ ئەرلەرنىڭ 20 كىلومېتىرغا چاڭغا تېيىلىپ قارىغا ئېتىش مۇسابىقىسى ۋە ئاياللارنىڭ 15 كىلومېتىرغا چاڭغا تېيىلىپ قارىغا ئېتىش مۇسابىقىسى 28-يانۋار تەڭرىتاغ بۇغدا كۆلى خەلقئارا چاڭغا تېيىلىش مەيدانىدا ئۆتكۈزۈلدى.
</S>
<S ID=7791>
    ئازادلىق ئارمىيە كوماندىسىدىن كەلگەن ماھىر تاڭ جىنلې بىلەن تاڭ جىيالىن ئەرلەر-ئاياللار گۇرۇپپىسى بويىچە چېمپىيۇنلۇققا ئېرىشتى.
</S>
<S ID=7792>
    قىشلىق ئىككى تۈرنىڭ ئەرلەرنىڭ 20 كىلومېتىرغا چاڭغا تېيىلىپ قارىغا ئېتىش مۇسابىقىسى 28-يانۋار چۈشتىن بۇرۇن ئۆتكۈزۈلدى، مۇسابىقىگە قاتناشقان ماھىرلار 30 سىكۇنت پەرق بىلەن يولغا چىقتى، مۇسابىقىدە ئىككى قېتىم ئۆرە تۇرۇپ، ئىككى قېتىم يېتىپ تۇرۇپ قارىغا ئېتىش ئورۇنلاشتۇرۇلغان بولۇپ، ھەر قېتىمدا بەش پايدىن ئوق ئېتىش تەلەپ قىلىناتتى.
</S>
<S ID=7793>
ئەگەر ئوقنى نىشانغا تەككۈزەلمىسە، بىر مىنۇت جازا ۋاقتى قوشۇپ بېرىلىدىغان بولۇپ، ئاخىرقى پەللىگە ئەڭ قىسقا ۋاقىتتا بارغان ماھىر ئۇتۇپ چىقاتتى.
</S>
<S ID=7794>
    ئەرلەر گۇرۇپپىسى مۇسابىقىسىدە ئازادلىق ئارمىيە كوماندىسىدىن كەلگەن ماھىر تاڭ جىنلې 58 مىنۇت 11 سىكۇنت نەتىجە بىلەن چېمپىيۇنلۇقنى قولغا كەلتۈردى، 13-نۆۋەتلىك مەملىكەتلىك قىشلىق تەنھەرىكەت مۇسابىقىسى قىشلىق ئىككى تۈرنىڭ ئەرلەرنىڭ 12.5 كىلومېتىرلىق قوغلىشىش ۋە ئەرلەر 10 كىلومېتىرلىق مۇسابىقىسىدە ئالتۇن مېدالغا ئېرىشكەن ئاپتونوم رايونىمىز ماھىرى رىن لۇڭ 59 مىنۇت 32 سىكۇنت 2 دەقىقىلىق نەتىجە بىلەن بۇ تۈرنىڭ كۈمۈش مېدالىنى قولغا كەلتۈردى، ئازادلىق ئارمىيە كوماندىسىدىن چىڭ فاڭمىڭ 1 سائەت 29 سىكۇنت 4 دەقىقىلىق نەتىجە بىلەن مىس مېدالغا ئېرىشتى.
</S>
<S ID=7795>
13-نۆۋەتلىك مەملىكەتلىك قىشلىق تەنھەرىكەت مۇسابىقىسى قىشلىق ئىككى تۈرنىڭ ئاياللارنىڭ 15 كىلومېتىرغا چاڭغا تېيىلىپ قارىغا ئېتىش مۇسابىقىسىدە، ئازادلىق ئارمىيە كوماندىسىدىن كەلگەن ماھىر تاڭ جيالىن 47 مىنۇت 44 سىكۇنت 1 دەقىقىلىق نەتىجە بىلەن چېمپىيۇنلۇققا، چاڭچۈن كوماندىسىدىن كەلگەن ماھىر مېڭ فەنچى 49 مىنۇت 6 سىكۇنت 7 دەقىقە بىلەن كۈمۈش مېدالغا، ئازادلىق ئارمىيە كوماندىسىدىن كەلگەن ماھىر چۈ يىڭ 52 مىنۇت 47 سىكۇنت 6 دەقىقىلىق نەتىجە بىلەن مىس مېدالغا ئېرىشتى.
</S>
</TEXT>
/BODY
/DOC