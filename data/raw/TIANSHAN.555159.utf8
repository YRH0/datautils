<DOC>
<DOCID>TIANSHAN.555159</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-10-09 17:36:16</DATE>
</HEADER>
<BODY>
<HEADLINE>
<S ID=52744>
ئاتۇش شەھىرى مۇناقى ئۈزۈمنىڭ سېتىلىش يوللىرىنى كېڭەيتتى
</S>
</HEADLINE>
<TEXT>
<S ID=52745>
    شەمشىدىن خەپتىمھاجىم خەۋەر قىلىدۇ: ئاتۇش شەھىرى خاس باغۋەنچىلىكنى كەسىپلەشتۈرۈشنى نىشان قىلىپ، باشقۇرۇشنى قېلىپلاشتۇرۇش، مۇلازىمەتنى ياخشىلاش، داڭلىق ماركا يارىتىشقا كۈچەپ، مۇناقى ئۈزۈم ئۆستۈرۈشنى كەسىپلەشتۈرۈشتىكى قىيىن مەسىلىنى ھەل قىلىپ، دېھقانلارنىڭ كىرىمىنى ئاشۇردى.
</S>
<S ID=52746>
   بۇ شەھەر 800 مىڭ يۈەن مەبلەغ سېلىپ، ئازاق، سۇنتاغ يېزىسىدا يۇقىرى ھوسۇللۇق ئۈلگە كۆرسىتىش تۈرىنى يولغا قويۇپ، باغۋەنلەرنى مۇناقى ئۈزۈم پەرۋىشى، ھاشارات زىيىنىنىڭ ئالدىنى ئېلىش، زىيانسىز يېتىشتۈرۈش ۋە ئوراپ قاچىلاش، ساقلاش، توشۇش قاتارلىق جەھەتتىكى تېخنىكلارنى تەربىيەلەشكە ئاپتونوم رايونلۇق يېزا ئىگىلىك پەنلەر ئاكادېمىيەسىدىكى مۇتەخەسسىسلەرنى تەكلىپ قىلدى.
</S>
<S ID=52747>
ئورمانچىلىق مۇتەخەسسىسلىرى، يېزا – بازارلاردىكى تېخنىكلار ۋە دېھقان تېخنىكلاردىن خاس باغۋەنچىلىك پەرۋىشى مۇتەخەسسىسلەر ئامبىرى قۇردى.
</S>
<S ID=52748>
مۇناقى ئۈزۈمنى پەرۋىش قىلىش بويىچە 79 قارار تەربىيەلەش كۇرسى ئېچىپ، 7446 باغۋەننى تەربىيەلەپ، 1200دىن كۆپرەك تەشۋىقات ۋەرەقىسى تارقاتتى؛ 4000مو يەردىكى مۇناقى ئۈزۈم ئورگانىك يېمەكلىك ئېتىراپنامىسىگە ئېرىشتى؛ ئۈزۈم كۆلىمى 103 مىڭ موغا، ھوسۇلى 87 مىڭ توننىغا يېتىپ، بۇ يىل 8 – ئايدا ئاپتونوم رايونلۇق سودا نازارىتى تەرىپىدىن دۆلەت دەرىجىلىك ئېلېكتىرونلۇق سودىنى يېزىلارغا يۈزلەندۈرگەن ناھىيە (شەھەر) بولۇپ باھالاندى.
</S>
<S ID=52749>
‹‹ئېلېكتىرونلۇق سودا كەسپىنى تەرەققىي قىلدۇرۇش خىزمىتىنى يولغا قويۇش لايىھەسى››گە بىرلەشتۈرۈپ، ‹‹ئاتۇش مۇناقى ئۈزۈمى پىشتى›› توردا سېتىش لايىھەسىنى تۈزۈپ ۋە تونۇشتۇرۇش يىغىنى ئۆتكۈزۈپ، ئاتۇش مۇناقى ئۈزۈمنىڭ تونۇلۇش دەرىجىسىنى ئۆستۈرۈپ، سېتىش يوللىرىنى كېڭەيتىپ، باغۋەنلەرنىڭ كىرىمىنى كۆپەيتتى.
</S>
<S ID=52750>
‏
</S>
</TEXT>
/BODY
/DOC