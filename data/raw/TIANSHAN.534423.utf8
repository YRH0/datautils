<DOC>
<DOCID>TIANSHAN.534423</DOCID>
<HEADER>
<CLASS>مەملىكەت</CLASS>
<DATE>2016-07-13 12:32:40</DATE>
</HEADER>
<BODY>
<HEADLINE>
<S ID=33105>
ۋۇ تيەنشياڭ: ‹‹پارتىيەنىڭ كادىرلىرى پارتىيەنىڭ غېمىنى قىلىشى، خەلقنىڭ قىيىنچىلىقىنى ھەل قىلىشى كېرەك››
</S>
</HEADLINE>
<TEXT>
<S ID=33106>
   دۆلەتنىڭ تۈۋرۈكى دېگەن نېمە؟ لۇ شۈننىڭ نەزەرىدە ‹‹باش چۆكۈرۈپ ئىشلىگەن ئادەم›› ئاشۇنداق كىشىلەرنىڭ بىرى ھېسابلىنىدۇ.
</S>
<S ID=33107>
   ۋۇ تيەنشياڭ دەل ئاشۇنداق كىشى. ئۇ ھەر قانداق خىزمەت ئورنىدا خەلق ئۈچۈن خىزمەت قىلىشنى ئاساس قىلىدۇ، ئۈن – تىنسىز تۆھپە قوشۇشنى نىيەت قىلىدۇ.
</S>
<S ID=33108>
   يېقىندا مۇخبىر ۋۇخەن شەھىرىنىڭ ۋۇچاڭ رايونلۇق ئەرزىيەت ئىشخانىسىدا ۋۇ تيەنشياڭنى زىيارەت قىلدى. شۇ كۈنى ۋۇ تيەنشياڭ ئادەتتىكىدەك ئەتىگەندىلا پېنسىيەگە چىقىشتىن بۇرۇن ئۇزاق خىزمەت قىلغان ئورۇنغا كەلدى.
</S>
<S ID=33109>
   70 ياشتىن ئاشقان ۋۇ تيەنشياڭ پېنسىيەگە چىققىلى ئون نەچچە يىل بولغان بولسىمۇ، بىكار تۇرغۇسى كەلمىدى، ئۇ ھەر كۈنى ئەرز قىلىپ ۋە ھال ئېيتىپ كەلگەن ئاممىنى كۈتۈۋېلىش، ئائىلىلەرگە بېرىپ زىيارەت قىلىش، كىشىلەرنىڭ قىيىنچىلىقىنى ھەل قىلىشنى داۋاملاشتۇرۈپ كەلمەكتە.
</S>
<S ID=33110>
   1990 – يىلى ۋۇ تيەنشياڭ ۋۇخەن شەھىرىنىڭ ۋۇچاڭ رايونلۇق ئەرزىيەت ئىشخانىسىنىڭ مۇئاۋىن مۇدىرى بولۇپ تەيىنلەندى. ئۇ نەچچە يىل جەريانىدا، ئەرز قىلىپ ۋە ھال ئېيتىپ كەلگەن ئاممىدىن 10 مىڭ ئادەم/قېتىم كۈتۈۋالدى؛ تۈرلۈك مەسىلىدىن 10 مىڭغا يېقىننى بىر تەرەپ قىلدى؛ نەچچە ئون قېتىم خالىس قان تەقدىم قىلدى؛ تۆت قېتىم دەرياغا سەكرەپ چۈشۈپ ئادەم قۇتقۇزدى؛ ئىلگىرى – كېيىن بولۇپ 26 ئىگە – چاقىسىز ياشانغان كىشى ۋە ئالتە يېتىم بالىنىڭ ھالىدىن خەۋەر ئالدى؛ 300 دىن كۆپرەك ‹‹نامرات تۇغقان››نى دوست قىلدى...
</S>
<S ID=33111>
   ۋۇ تيەنشياڭ ئامما ئۈچۈن مۇلازىمەت قىلغان ۋە تۆھپە قوشقان ئاشۇ نەچچە ئون يىلنى بىر كۈندەك ئۆتكۈزگەن ھاياتى توغرىسىدا مۇنداق دېدى: خەلقنىڭ قىيىنچىلىقى دېمەك پارتىيەنىڭ غېمى دېمەك، شۇڭا پارتىيەنىڭ كادىرلىرى پارتىيەنىڭ غېمىنى يەپ، خەلقنىڭ قىيىنچىلىقىنى ھەل قىلىشى كېرەك.
</S>
<S ID=33112>
   20 – ئەسىرنىڭ 90 – يىللىرى ۋۇ تيەنشياڭ ‹‹مەملىكەتلىك لېي فېڭدىن ئۆگىنىشتىكى ئىلغار شەخس››، ‹‹مەملىكەتلىك مۇنەۋۋەر كومپارتىيە ئەزاسى›› ۋە ‹‹مەملىكەتلىك مۇنەۋۋەر پارتىيە خىزمەتچىسى›› دېگەن شەرەپلىك ناملارغا ئېرىشتى.
</S>
<S ID=33113>
   ۋۇ تيەنشياڭنىڭ قارىشىچە، ‹‹خىزمەت قىلىۋاتقان›› بىلەن ‹‹پېنسىيەگە چىققان››نىڭ ھېچقانداق پەرقى يوق بولۇپ، ئۇ ‹‹خەلق ئۈچۈن خىزمەت قىلىش››نى ئۆزىنىڭ مەڭگۈلۈك بۇرچى دەپ بىلىدۇ. ۋۇ تيەنشياڭ پېنسىيەگە چىققاندىن كېيىنمۇ يەنىلا داۋاملىق باشقىلارغا ياردەم بېرىپ كەلدى.
</S>
<S ID=33114>
   ۋۇ تيەنشياڭ 2012 – يىلى مەھەللە ئارىلاۋېتىپ، ۋۇچاڭ جۇڭخۇا كوچىسى شىچېڭخاۋ مەھەللىسىدە ئولتۇرۇشلۇق 80 ياشتىن ئاشقان خۇاڭ دۇڭپىڭ ئىسىملىك موماينىڭ يالغۇز بىر ئېغىز كونا ئۆيدە تۇرىدىغانلىقى، تۇرمۇشتا ئۆزىنىڭ ھاجىتىدىن چىقالمايدىغانلىقىنى بايقىدى. بۇ موماينىڭ بالىسى يوق، ئۈچ قېتىم شامالدارىپ قالغان بولۇپ، ئۇزاقتىن بۇيان ھۆكۈمەت تارماقلىرى ۋە قوشنىلارنىڭ ياردىمىدە كۈن ئۆتكۈزۈپ كېلىۋاتقانىدى.
</S>
<S ID=33115>
   ۋۇ تيەنشياڭنىڭ ئۆيىدە 80 ياشتىن ئاشقان ئانىسى بولسىمۇ، لېكىن ئۇ يەنىلا خۇاڭ دۇڭپىڭ موماينى يۈدۈپ، ئۆزىنىڭ ئۆيىگە قايتۇرۇپ كەلدى. ئۇنى يۇيۇندۇرۇپ، كىيىملىرىنى ئالماشتۇرۇپ، تامىقىنى يېگۈزۈپ قويدى. ۋۇ تيەنشياڭ بۇ موماينى ‹‹تۇتۇق ئانا›› قىلىۋالدى ھەم ئۇنىڭغا ئازادە يېڭى ئۆي سېلىپ بەردى، موماينىڭ بەختلىك تۇرمۇش كەچۈرۈشى ئۈچۈن دوستلىرىنى پۇل ئىئانە قىلىشقا سەپەرۋەر قىلدى.
</S>
<S ID=33116>
   ‹‹ئاممىنى قوزغاپ ئاممىغا ياردەم بەردى››. بۇ يىللاردا ۋۇ تيەنشياڭنىڭ ئىلھاملاندۇرۇشى ۋە تۈرتكىسى بىلەن مەھەللىلەردە كىر يۇيۇش دۇكىنى ئېچىلدى، ‹‹قىزىل گالىستۇك›› تاماق ئۈستىلى تەسىس قىلىندى، ياشانغانلار ساناتورىيەسى ۋە ئائىلە ئېلېكتىر سايمانلىرى رېمونتخانىسى قۇرۇلدى... ۋۇچاڭ رايونىدا ئاممىنى قايتا ئىشقا ئورۇنلاشتۇرىدىغان مەھەللىلەر كەينى – كەينىدىن بارلىققا كەلدى.
</S>
<S ID=33117>
   ۋۇتيەنشياڭ: ‹‹ئادەم مىننەتدارلىق بىلدۈرۈشنى بىلىشى كېرەك، مۇشۇنداق بولغاندىلا ئاندىن مېھرىبانلىق بولىدۇ. مېھرىبانلىق بولسىلا، كىچىككىنە ئىشلاردىنمۇ ئالامچە خۇشاللىق تاپقىلى بولىدۇ. 1 مىليارد 300 مىليون ئادەمنىڭ مېھىر – شەپقىتى زور بايلىق. تەسىرى بار ئادەملەر كۆپچىلىككە باشلامچىلىق قىلىپ، بۇ بايلىقنى قېزىشى كېرەك››، دەيدۇ ھەم ئۆزى شۇنداق قىلدى.
</S>
<S ID=33118>
   ۋۇ تيەنشياڭ كۆپ يىلدىن بۇيان ھەر يىلى تاۋۇز چاغىنىدا 100 قاپتىن ئارتۇق ئاي توقاچ تەييارلاپ، ۋۇخەن شەھىرىنىڭ شىزاڭ ئوتتۇرا مەكتىپىگە بېرىپ، ئاتا – ئانىسىدىن ئايرىلىپ، ئوقۇشقا كەلگەن زاڭزۇ بالىلارنى يوقلىدى؛ ھەر يىلى چاغاننىڭ ھارپىسىدا ۋۇخەن شەھىرىنىڭ ۋۇچاڭ رايونىدىكى چوڭ – كىچىك پاراۋانلىق ئورۇنلىرىغا بېرىپ، ئىگە – چاقىسىز ياشانغانلاردىن ھال سورىدى؛ ھەر يىلى چاغاندىن كېيىن ۋۇخەن ۋە يېقىن ئەتراپتىكى تۈرمىلەرگە بېرىپ، جازا ئۆتەۋاتقانلارغا دەرس سۆزلەپ، ئۇلارنىڭ ئىدىيە ۋە تۇرمۇشتا دۇچ كەلگەن قىيىن مەسىلىلىرىنى ھەل قىلىشىغا ياردەم بەردى...
</S>
<S ID=33119>
   ۋۇ تيەنشياڭنىڭ پېنسىيە مائاشى ئانچە كۆپ ئەمەس، ھەر ئايدا نەچچە مىڭ يۈەننى ئائىلە، تۇرمۇش، خىزمەت ۋە ئۆگىنىشتە قىيىنچىلىققا ئۇچرىغان ئاممىغا ياردەم قىلىشقا سەرپ قىلدى.
</S>
<S ID=33120>
   ئۇ ئىزچىل خەلق ئۈچۈن ئۆزىنى بېغىشلىدى ھەم ئەجىر قىلىپ كەلدى. ۋۇ تيەنشياڭ پېنسىيەگە چىققاندىن كېيىنمۇ يەنە ‹‹مەملىكەتلىك ئەخلاق نەمۇنىچىسى›› بولۇپ باھالاندى.
</S>
<S ID=33121>
   ۋۇ تيەنشياڭدىن نېمە ئۈچۈن مۇشۇنداق ئىشلارنى قىلىشنى قەتئىي داۋاملاشتۇرغانلىقىنى سورىغاندا، ئۇ: ‹‹پارتىيەگە بولغان مىننەتدارلىقىمنى بىلدۈرۈش ئۈچۈن››، دەپ جاۋاب بەردى.
</S>
<S ID=33122>
   ۋۇ تيەنشياڭ 1944 – يىلى خۇبېي ئۆلكىسىنىڭ جۇڭشياڭ ناھىيەسىدىكى بىر يېزىدا تۇغۇلغان بولۇپ، ئۇ ئۈچ ياشقا كىرگەن يىلى ئېغىر كېسەل بولۇپ قالغاندا، بۇ جايدىن ئۆتۈپ كېتىۋاتقان ئازادلىق ئارمىيە دوختۇرى ئۆلۈمدىن قۇتقۇزۇپ قالغان ئىكەن.
</S>
<S ID=33123>
   ۋۇ تيەنشياڭ مۇنداق دېدى: ئاتا – ئانام ماڭا ئادەم مىننەتدار بولۇشنى بىلىشى كېرەك، دېگەنىدى. چوڭ بولغاندىن كېيىن مەن مىننەتدارلىقنىڭ چىن مەنىسىنى چۈشەندىم.
</S>
<S ID=33124>
   ئۈلگىنىڭ كۈچى چەكسىز. يېقىنقى يىللاردىن بۇيان ۋۇخەن ۋە خۇبېيدىكى ھەر قايسى جايلاردا 20 مىڭدىن ئارتۇق ‹‹ۋۇ تيەنشياڭ گۇرۇپپىسى›› قۇرۇلۇپ، 200 مىڭدىن ئارتۇق پارتىيەلىك كادىر ۋە ياش ئاكتىپلار پىدائىي سالاھىيىتىدە، ‹‹باشقىلارغا مىننەتدارلىقنى بىلدۈرىدىغان، ئۆزىنى خۇشال تۇتىدىغان›› ئىشلارنى قىلماقتا.
</S>
<S ID=33125>
   پارتىيە قۇرۇلغانلىقىنىڭ 95 يىللىق خاتىرە كۈنى يېتىپ كېلىش ئالدىدا، ۋۇخەن جۇڭبېي ئىسكىلاتىدىكى بىر پېشقەدەم پارتىيە ئەزاسى پېنسىيەگە چىقىش رەسمىيىتىنى بېجىرىپ بولغاندىن كېيىن، پارتىيە تەشكىلاتىغا 1000 يۈەن ئالاھىدە پارتىيە بەدەل پۇلى تاپشۇرۇشنى قارار قىلدى ھەم پېنسىيەگە چىققاندىن كېيىن ‹‹ۋۇ تيەنشياڭ گۇرۇپپىسى››غا قوشۇلۇپ، ۋۇ تيەنشياڭغا ئوخشاش ئەھمىيەتلىك ئىشلارنى قىلماقچى بولدى.
</S>
<S ID=33126>
   ۋۇ تيەنشياڭ بۇ خەۋەرنى ئاڭلىغاندىن كېيىن ئىنتايىن خۇشال بولۇپ: ‹‹تېخىمۇ كۆپ كىشى مېھرىبانلىق ۋە مىننەتدارلىقنى بىلسۇن، بۇ مېنىڭ ئارزۇيۇم››، دېدى.
</S>
<S ID=33127>
شىنخۇا ئاگېنتلىقى
</S>
</TEXT>
/BODY
/DOC