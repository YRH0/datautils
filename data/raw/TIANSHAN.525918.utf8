<DOC>
<DOCID>TIANSHAN.525918</DOCID>
<HEADER>
<CLASS>ئۈرۈمچى</CLASS>
<DATE>2016-05-31 16:21:45</DATE>
</HEADER>
<BODY>
<HEADLINE>
<S ID=29341>
ئۈرۈمچىدە 2-ئىيۇن تېمپېراتۇرا ℃30تىن ئاشىدۇ
</S>
</HEADLINE>
<TEXT>
<S ID=29342>
   تەڭرىتاغ تورى خەۋىرى: ئالدىنقى شەنبە يامغۇر ياغقاندىن كېيىن، بۇ ھەپتە تېمپېراتۇرا بارا-بارا ئۆرلەشكە باشلىدى، ھاۋا ئاساسەن ئوچۇق بولدى، مۆلچەرلىنىشىچە، كېيىنكى ھەپتە ھاۋا تېخىمۇ ئىسسىيدىكەن، 2-ئىيۇن ئەڭ يۇقىرى تېمپېراتۇرا ℃30تىن ئاشىدىكەن.
</S>
<S ID=29343>
   ئۈرۈمچى شەھەرلىك مېتېئورولوگىيە ئىستانسىسىنىڭ ئالدىن مەلۇماتىغا قارىغاندا، 30-ماي كېچىدىن 31-ماي كۈندۈزگىچە ئۈرۈمچىنىڭ شەھەر رايونىدا ئەڭ يۇقىرى تېمپېراتۇرا ℃26، ئەڭ تۆۋەن تېمپېراتۇرا ℃15 بولىدىكەن، كەلگۈسى ئۈچ كۈندە ھاۋا داۋاملىق ئوچۇق بولىدىكەن.
</S>
<S ID=29344>
   شىنجاڭ دائىرىسىدىن ئېيتقاندا، 30-ماي كېچىدىن 1-ئىيۇن كۈندۈزگىچە ئىلى دەريا ۋادىسىنىڭ جەنۇبى، تەڭرىتېغىنىڭ تاغلىق رايونى، ئاقسۇنىڭ شىمالى، بايىنغۇلىن ئوبلاستىنىڭ كۆپ قىسىم رايونلىرى، تۇرپان-پىچان-توقسۇن ئويمانلىقىدا ئازراق يامغۇر ياغىدىكەن، بۇنىڭ ئىچىدە، بايىنغۇلىن ئوبلاستىنىڭ شىمالى قاتارلىق جايلارنىڭ قىسمەن رايونلىرىدا ئوتتۇراھال ياكى قاتتىق يامغۇر ياغىدىكەن، قىسمەن جايلاردا قارا يامغۇر ياغىدىكەن. كەلگۈسى ئۈچ كۈندە، پۈتۈن شىنجاڭنىڭ باشقا جايلىرىدا ھاۋا ئاساسەن ئوچۇق بولىدىكەن، بەزىدە بۇلۇتلىنىدىكەن، شامال كۈچى چوڭ بولمايدىكەن.
</S>
<S ID=29345>
   مېتېئورولوگىيە تارماقلىرى كەلگۈسى ئۈچ كۈندە ئىلى دەريا ۋادىسى، تەڭرىتېغىنىڭ تاغلىق رايونى، بايىنغۇلىن ئوبلاستى قاتارلىق قىسمەن جايلاردا گۈلدۈرمامىلىق يامغۇر، قىسقا ۋاقىتلىق قاتتىق ھۆل-يېغىن دېگەندەك كونۋېكسىيەلىك ھاۋارايى كۆرۈلۈشى مۇمكىن ئىكەنلىكىنى، شۇڭا بۇ جايدىكى ئاھالىلەرنىڭ ھەر ھالدا بۇ خىل ھاۋارايىغا تاقابىل تۇرۇش تەدبىرلىرىنى ياخشى ئىشلىشى كېرەكلىكىنى ئەسكەرتىدۇ.
</S>
</TEXT>
/BODY
/DOC