<DOC>
<DOCID>TIANSHAN.501633</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-24 20:54:55</DATE>
</HEADER>
<BODY>
<HEADLINE>
<S ID=15328>
‹‹بىر كەنتتە بىر داڭلىق مەھسۇلات بولۇش›› ئەندىزىسى دېھقانلار كىرىمىنىڭ ئېشىشىغا تۈرتكە بولدى
</S>
</HEADLINE>
<TEXT>
<S ID=15329>
    ئىختىيارىي مۇخبىرىمىز ئەھمەد ئىسمائىل خەۋەر قىلىدۇ: كۇچا ناھىيەسى يېزا، كەنتلەرنىڭ جۇغراپىيەلىك ئالاھىدىلىكىگە ئاساسەن يېزا ئىگىلىك كەسىپ قۇرۇلمىسىنى تەڭشەپ، ‹‹بىر كەنتتە بىر داڭلىق مەھسۇلات بولۇش›› ئەندىزىسىنى شەكىللەندۈرۈپ، كەنتلەرنىڭ كوللېكتىپ ئىگىلىكى ۋە دېھقانلار كىرىمىنىڭ ئېشىشىغا تۈرتكە بولدى.
</S>
<S ID=15330>
    كۇچا ناھىيەسىدىكى ئۇچا، ئىشخىلا، ئۇزۇن قاتارلىق يېزا – بازارلار ھاۋا كىلىماتى ۋە تۇپراق ئالاھىدىلىكىگە ئاساسەن، دېھقانلارنى كۆكتات ئۆستۈرۈپ كىرىمىنى ئاشۇرۇشقا يېتەكلىدى.
</S>
<S ID=15331>
ئۇچا بازىرىنىڭ ئۈچىنچى ئۇچا كەنتىدىكى يۈ شىنلۇ مۇچ ئۆستۈرۈۋاتقان ئالتە يىلدىن بۇيان يىلدا ھەر مو يەردىن 7000 يۈەندىن 8000 يۈەنگىچە كىرىم قىلىپ، يىللىق كىرىمىنى 60 مىڭ يۈەنگە يەتكۈزدى.
</S>
<S ID=15332>
ياقا بازىرىنىڭ ئاقبۇيا كەنتى ئاق سايۋا ئۈزۈمنى كېڭەيتىپ ئومۇملاشتۇردى.
</S>
<S ID=15333>
ئالاقاغا بازىرىنىڭ قوناس كەنتى، بۇسۇت كەنتى مەخسۇس چىلانچىلىقنى تەرەققىي قىلدۇردى.
</S>
<S ID=15334>
نەتىجىدە بۇلتۇر ناھىيە بويىچە پارنىك ياكى ئوچۇقچىلىقتا كۆكتات ئۆستۈرۈلگەن كۆلەم 55 مىڭ موغا، ئومۇمىي ھوسۇلى 90 مىڭ توننىغا يېتىپ، دېھقانلار كۆكتاتتىنلا 325 مىليون يۈەن كىرىم قىلدى، بۇ 2014 – يىلىدىكىدىن %27.6 ئاشتى.
</S>
<S ID=15335>
‏    
</S>
</TEXT>
/BODY
/DOC