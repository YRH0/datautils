<DOC>
<DOCID>TIANSHAN.547800</DOCID>
<HEADER>
<CLASS>شىنجاڭ</CLASS>
<DATE>2016-09-06 15:39:10</DATE>
</HEADER>
<BODY>
<HEADLINE>
<S ID=47389>
ئەنئەنىۋى تەنھەرىكەتنىڭ سېھرىي كۈچىنى نامايان قىلىش ئۈچۈن...
</S>
</HEADLINE>
<TEXT>
<S ID=47390>
  سادىق ئىمىر
</S>
<S ID=47391>
   2016 – يىللىق جۇڭگو تەنتەربىيە مەدەنىيىتى، جۇڭگو تەنتەربىيە ساياھىتى كۆرگەزمىسىدە ھەر قايسى ئۆلكە، ئاپتونوم رايون، بىۋاسىتە قاراشلىق شەھەرلەرنىڭ تەنتەربىيە مەدەنىيىتى ۋە تەنتەربىيە ساياھىتىدىكى خاسلىقى، ئالاھىدىلىكى، يارقىن نۇقتىلىرى گەۋدىلەندۈرۈلۈپ، بۇ نۆۋەتلىك ‹‹ئىككى كۆرگەزمە››نى ئۆزگىچە سېھرىي كۈچكە ئىگە قىلدى.
</S>
<S ID=47392>
   ‹‹ئىككى كۆرگەزمە››دە شىنجاڭ كۆرگەزمە ئورنىدا كۆرگەزمە قىلىنغان شىنجاڭنىڭ قار – مۇز، قۇملۇق، يايلاق قاتارلىق تەبىئىي بايلىق ئۈستۈنلۈكى، پۇتبول ۋە ساياھەت مەدەنىيىتى نامايان قىلىنغان سۈرەت، سىن، تەشۋىقات ماتېرىيالى قاتارلىقلار بۇ كۆرگەزمە ئورنىغا قەدەم قويغان مېھمانلارنى، تاماشىبىنلارنى ھاياتىي كۈچكە تولغان شىنجاڭ تەنتەربىيەسى، شىنجاڭ ئاز سانلىق مىللەتلەر ئەنئەنىۋى تەنھەرىكەت تۈرلىرىگە بولغان چۈشەنچىسىنى چوڭقۇرلاشتۇرۇشقا دەۋەت قىلاتتى.
</S>
<S ID=47393>
شىنجاڭ كۆرگەزمە ئورنىنىڭ تېمىغا چاپلانغان شىنجاڭنىڭ ئۈستۈنلۈككە ئىگە بوكس، پۇتبول، ۋاسكېتبول قاتارلىق تەنھەرىكەت تۈرلىرى بويىچە مەملىكەتلىك، خەلقئارالىق مۇسابىقىلەردە قەيسەرلىك بىلەن ئېلىشىۋاتقان شىنجاڭ تەنھەرىكەتچىلىرىنىڭ سۈرىتىنى كۆرگەن كىشىلەر شىنجاڭلىق ئەزىمەتلەرنىڭ تەنتەربىيە روھىغا، شىنجاڭلىقلارنىڭ تەنتەربىيەگە بولغان قىزغىنلىقىغا ئاپىرىن ئوقۇماي، ئۇنىڭدىن ھاياجانلانماي تۇرالمايتتى.
</S>
<S ID=47394>
   شىنجاڭ چېلىشىش – روداۋ ھەرىكىتىنى باشقۇرۇش مەركىزى پارتكومىنىڭ شۇجىسى ئارسلان يۈسۈپ مۇنداق دېدى: مېنىڭچە، ‹‹ئىككى كۆرگەزمە››نى ئاپتونوم رايونىمىزدا ئۆتكۈزۈشنىڭ ئەھمىيىتى بۇ دۆلەت دەرىجىلىك سۇپىدا ئېلىمىزنىڭ، جۈملىدىن ئاپتونوم رايونىمىزنىڭ تەنتەربىيە ئىشلىرىدا قولغا كەلتۈرگەن ئۇتۇقلىرىنى، شىنجاڭنىڭ مەدەنىيەت، ساياھەت، ئۆرپ – ئادەت جەھەتتىكى ئۆزگىچە بايلىقىنى نامايان قىلىش بىلەن بىللە، تەنتەربىيە كەسپىنىڭ باشقا كەسىپلەر بىلەن يەنىمۇ جىپسىلىشىشىنى، شىنجاڭنىڭ ئىچكىرى ئۆلكە، ئاپتونوم رايون ۋە بىۋاسىتە قاراشلىق شەھەرلەر، ئەتراپتىكى دۆلەتلەر بىلەن بولغان تەنتەربىيە كەسپى جەھەتتىكى ئالاقىسىنى، شىنجاڭنىڭ تەنتەربىيە ئىشلىرىنىڭ تەرەققىياتىنى ئىلگىرى سۈرۈشتەدۇر.
</S>
<S ID=47395>
شىنجاڭدا ئەنئەنىۋى تەنھەرىكەت تۈرلىرى بىلەن ئەنئەنىۋى سەنئەت ئۆزئارا يۇغۇرۇلۇپ كەتكەن، شۇڭا بۇ قېتىم بىز چېلىشىش پائالىيىتىگە ئۇيغۇرلارنىڭ ئەنئەنىۋى سەنئەت ئامىللىرىنى كىرىشتۈردۇق.
</S>
<S ID=47396>
بىز يەنە ناخشىچى غالىپجان غوپۇر، يوپۇغا ناھىيەسىدىن ساپايى چالىدىغان 78 ياشلىق دېھقان بوۋاي ھەسەن ئاشىقنى تەكلىپ قىلىپ، تەنھەرىكەت بىلەن سەنئەتنى بىرلەشتۈرۈپ ئويۇن كۆرسەتتۇق.
</S>
<S ID=47397>
بۇنىڭ تاماشىبىنلارنى جەلپ قىلىش كۈچى ئالاھىدە زور بولدى، مانا بۇنى شىنجاڭنىڭ ئەنئەنىۋى تەنھەرىكەت تۈرلىرىنىڭ سېھرىي كۈچىنى تولۇق نامايان قىلىش دېيىشكە بولىدۇ.
</S>
<S ID=47398>
‏
</S>
</TEXT>
/BODY
/DOC