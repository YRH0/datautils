<DOC>
<DOCID>TIANSHAN.539144</DOCID>
<HEADER>
<CLASS>شىنجاڭ</CLASS>
<DATE>2016-08-07 12:49:22</DATE>
</HEADER>
<BODY>
<HEADLINE>
<S ID=37565>
يېتەرسىزلىكنى ئومۇميۈزلۈك تۈگىتىپ، ئەمەلىيلەشتۈرۈشنى پۈتۈن كۈچىمىز بىلەن چىڭ تۇتايلى
</S>
</HEADLINE>
<TEXT>
<S ID=37566>
  ئاپتونوم رايونلۇق پارتكومنىڭ مۇئاۋىن شۇجىسى جۇ خەيلۈن ئاپتونوم رايونلۇق تەكشۈرۈپ تەتقىق قىلىش گۇرۇپپىسىنى باشلاپ 3 –، 4 – ئاۋغۇست ئىلى قازاق ئاپتونوم ئوبلاستىنىڭ غۇلجا شەھىرى، چاپچال شىبە ئاپتونوم ناھىيەسى، موڭغۇلكۈرە ناھىيەسى، تېكەس ناھىيەسى قاتارلىق جايلاردىكى كوچا باشقارمىسى، مەھەللە، نۇقتىلىق يېزا، بازار، كەنت ۋە كارخانىلارغا بېرىپ، مۇقىملىق خىزمىتىنى تەكشۈرۈپ تەتقىق قىلدى ۋە يوليورۇق بەردى.
</S>
<S ID=37567>
    جۇ خەيلۈن مۇنداق كۆرسەتتى: جايلاردىكى پارتىيە، ھۆكۈمەتلەر ئىدىيەۋى تونۇشى ۋە ھەرىكىتىنى 17 – ئىيۇل ئۆتكۈزۈلگەن ئاپتونوم رايوننىڭ مۇقىملىقنى ساقلاش خىزمىتىنى ئىلگىرى سۈرۈش نەق مەيدان يىغىنىنىڭ روھى بىلەن بىرلىككە كەلتۈرۈپ، ئىجتىمائىي مۇقىملىق ۋە ئەبەدىي ئەمىنلىك باش نىشانىنى مەركەزلەشتۈرۈپ، جايلارنىڭ ئەمەلىي ئەھۋالىغا بىرلەشتۈرۈپ، ئاپتونوم رايوننىڭ مۇقىملىق خىزمىتىدىكى تەدبىر – ئورۇنلاشتۇرمىلىرىنى تېزدىن ئەمەلىيلەشتۈرۈپ، يوچۇقلارنى ئومۇميۈزلۈك ئېتىپ، يېتەرسىزلىكلەرنى تۈگىتىپ، تەدبىرلەرنى يەنىمۇ ئىنچىكىلەشتۈرۈپ، ئىقتىدارنى ئاشۇرۇپ، ئىجتىمائىي ئومۇمىي ۋەزىيەتنىڭ مۇقىملىقىنى قەتئىي ساقلىشى كېرەك.
</S>
<S ID=37568>
   جۇ خەيلۈن مۇنداق تەكىتلىدى: مۇقىملىق خىزمىتىنىڭ ئۇزاق مەزگىللىكلىكىنى، مۇرەككەپلىكىنى، مۈشكۈللۈكىنى چوڭقۇر تونۇپ، سەگەكلىكنى ساقلاپ، قىلچىلىك بىخەستەلىك قىلماسلىق كېرەك.
</S>
<S ID=37569>
قاتتىق زەربە بېرىش يۇقىرى بېسىم ھالىتىنى ساقلاش بىلەن بىللە، جەمئىيەتتە ئالدىنى ئېلىش – تىزگىنلەشنى كۈچەيتىپ، شەھەر، بازارلاردىكى ئادەملەر زىچ توپلاشقان جايلاردا ئادەم ئارقىلىق، ئەشيا ئارقىلىق، تېخنىكا ئارقىلىق مۇداپىئە قىلىش تەدبىرىنى كۈچەيتىپ، ئاممىنىڭ بىخەتەرلىكىگە كاپالەتلىك قىلىش كېرەك.
</S>
<S ID=37570>
بىر قولدا مەخسۇس زەربە بېرىشنى، بىر قولدا مەنبەدىن تۈزەشنى تۇتۇپ، ھادىسىدىنمۇ، ماھىيەتتىنمۇ تۈزەپ، ھەر تەرەپلىمە تەدبىر يۈرگۈزۈپ، ‹‹ئەسەبىيلىكنى تۈگىتىش››، تەربىيەلەپ ئۆزگەرتىش ۋە ئاممىغا تەشۋىق قىلىش، ئاممىنى تەربىيەلەش خىزمىتىنى چوڭقۇر ئىلگىرى سۈرۈش، بولۇپمۇ شەكىلدە ۋە ئۇسۇلدا يېڭىلىق يارىتىپ، ئاممىنى تولۇق ھەرىكەتلەندۈرۈپ، تەشۋىقات تەربىيەسى بىلەن ئومۇميۈزلۈك قاپلاشقا، تەشۋىقات تەربىيەسىنىڭ قاراتمىلىقىنى كۈچەيتىشكە، تەشۋىقات تەربىيەسىنىڭ ئۇسۇل، ۋاسىتىسىنى مۇكەممەللەشتۈرۈشكە كۈچ چىقىرىپ، ‹‹ئادەمگىچە ئەمەلىيلەشتۈرۈش››تە ھەممە ئادەمگە ئەمەلىيلەشتۈرۈپ، ‹‹كارغا كېلىش››تە قاراتمىلىق ھالدا ‹‹ئەسەبىيلىكنى تۈگىتىپ››، ‹‹ئۈنۈملۈك بولۇش››تا ھەقىقىي ئۈنۈم قازىنىپ، توغرا يۆنىلىشلىك، ئىجابىي، ياخشى ئىجتىمائىي مۇھىت يارىتىش كېرەك.
</S>
<S ID=37571>
ئاساسىي قاتلامنى ۋە ئاساسنى قەتئىي بوشاشماستىن، قىلچە تەۋرەنمەستىن مۇستەھكەملەپ، ئاساسىي قاتلام پارتىيە تەشكىلاتلىرىنىڭ رەھبەرلىكتىكى يادرولۇق رولىنى ئۈزلۈكسىز كۈچەيتىپ، ئاساسىي قاتلام پارتىيەلىك كادىرلار قوشۇنىنى ۋە مەھەللە، كەنت دەرىجىلىك سەپ قۇرۇلۇشىنى كۈچەيتىپ، خەلق تۇرمۇشىنى ياخشىلاش ئارقىلىق ئەل قەلبىنى مايىل قىلىپ، ياخشى ئىستىل ئارقىلىق ئەلرايىنى مۇجەسسەملەپ، ھەر مىللەت ئاممىنى پارتىيە، ھۆكۈمەت ئەتراپىغا زىچ ئۇيۇشتۇرۇپ، تېررورلۇققا قارشى تۇرۇش، مۇقىملىقنى ساقلاش خەلق كۈرىشىدە غەلىبە قىلىشقا پۇختا ئاساس سېلىش كېرەك.
</S>
<S ID=37572>

</S>
</TEXT>
/BODY
/DOC