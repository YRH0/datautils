<DOC>
<DOCID>TIANSHAN.530267</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-06-27 10:45:36</DATE>
</HEADER>
<BODY>
<HEADLINE>
<S ID=31383>
مەبلەغ سېلىنىپ مەدەنىيلىك قۇرۇلۇشىغا، بېغىشلاندى خۇشاللىق ئەل تۇرمۇشىغا
</S>
</HEADLINE>
<TEXT>
<S ID=31384>
   ئەھمەد ئىسمائىل خەۋەر قىلىدۇ: كۇچا ناھىيەسى يېقىنقى يىللاردىن بۇيان مەنىۋى مەدەنىيلىك قۇرۇلۇشىغا ئايانماي مەبلەغ سېلىپ، ئاساسىي قاتلام مەدەنىيەت بازا قۇرۇلۇشىنى كۈچەيتىپ، مۇلازىمەت ئىقتىدارىنى مۇكەممەللەشتۈرۈپ، دېھقان – چارۋىچىلارنىڭ مەنىۋى ئېھتىياجىنى قاندۇردى.
</S>
<S ID=31385>
   بۇ ناھىيەدە ئىككى يىلدا مەركەز، ئاپتونوم رايون ۋە جېجياڭ ئۆلكىسى نىڭبو شەھىرىنىڭ ياردەم مەبلىغىنى قولغا كەلتۈرۈش، يەرلىك مالىيەدىن مەبلەغ ئاجرىتىش ئارقىلىق 150 مىليون يۈەنگە يېقىن مەبلەغ سېلىپ، 165 كەنتكە مەدەنىيەت بازىسى، 170 مەھەللىگە مەدەنىيەت ئۆيى قۇرۇپ بەردى؛ ھەر بىر مەدەنىيەت ئۆيىگە رويال قاتارلىق 60 مىڭ يۈەن قىممىتىدە چالغۇ سەپلەپ بەردى. كەنت، مەھەللىلەردە 46 ئويۇن قويۇش ئەترىتى، 34 ناغرىچىلار ئەترىتى، 18 كەشتىچىلەر ئەترىتى، ئىككى كىنو قويۇش ئەترىتى قۇردى. دېھقانلار قىرائەتخانىسىنىڭ كەنت، مەھەللىلەرنى قاپلاش نىسبىتى %100كە يەتتى. بۇنىڭ بىلەن زامانىۋى مەدەنىيەت ئەۋج ئالدۇرۇلۇپ، دېھقان – چارۋىچىلارنىڭ مەنىۋى تۇرمۇشىنى بېيىتىشقا پۇختا ئاساس سېلىندى.
</S>
<S ID=31386>
   ئۇقۇشىمچە، بۇ مەدەنىيەت بازىلىرىدا بۇ يىل كىرگەندىن بۇيان 72 مەيدان/قېتىم ئەدەبىيات – سەنئەت پائالىيىتى ئۇيۇشتۇرۇلۇپ، بۇنىڭغا قاتناشقان دېھقان – چارۋىچى 240 مىڭ ئادەم/قېتىمدىن ئاشقان، 61 مەيدان ۋاسكېتبول مۇسابىقىسى ئۆتكۈزۈلگەن. 266 مەيدان ئىنقىلابىي كىنو قويۇلۇپ، كۆرۈرمەنلەر 120 مىڭ 300 ئادەم/قېتىمغا يەتكەن.
</S>
</TEXT>
/BODY
/DOC