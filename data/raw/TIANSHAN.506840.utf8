<DOC>
<DOCID>TIANSHAN.506840</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-08 13:08:37</DATE>
</HEADER>
<BODY>
<HEADLINE>
<S ID=18297>
‹‹نىشانىمىزغا يەتمىگىچە كەتمەيمىز››
</S>
</HEADLINE>
<TEXT>
<S ID=18298>
   مۇيەسسەر خېلىل خەۋەر قىلىدۇ: توققۇزتارا ناھىيەسىدىكى 3 – تۈركۈمدە ‹‹ئۈچ ئەل›› خىزمىتى بىلەن كەنتلەرگە چۈشكەن 74خىزمەت گۇرۇپپىسىدىكى 672 كادىر تولۇپ – تاشقان ئىشەنچ بىلەن پۇختا تەييارلىق قىلىپ، خىزمەتلەرگە ئومۇميۈزلۈك كىرىشىپ كەتتى.
</S>
<S ID=18299>
   تاشتۆپە يېزىسىنىڭ باقباي كەنتى توققۇزتارا ناھىيەسىدىكى ئاپتونوم رايون دەرىجىلىك ئون نامرات كەنتنىڭ بىرى.
</S>
<S ID=18300>
كەنتتىكى 173 نامرات ئائىلىدە 590 نامرات كىشى بولۇپ، ئۇلارنىڭ كىشى بېشى يىللىق ئوتتۇرىچە كىرىمى ئاران 2800 يۈەن ئەتراپىدا ئىدى.
</S>
<S ID=18301>
ناھىيەلىك يېزا ئىگىلىك پەن – تېخنىكىسىنى ئومۇملاشتۇرۇش پونكىتىدىن بۇ كەنتكە چۈشكەن خىزمەت گۇرۇپپىسىنىڭ باشلىقى لى خۇ كەنتكە كەلگەندىن كېيىن دېھقانلارنىڭ ئۆيلىرىگە كىرىپ ئۇلارنىڭ ئائىلە ئەھۋالىنى ئىگىلەش، ئەھۋاللىشىش ئارقىلىق ئۆز زىممىسىدىكى مەسئولىيەتنىڭ ئېغىرلىقىنى ھېس قىلدى.
</S>
<S ID=18302>
دېھقانلارنىڭ نامراتلىشىپ كېتىش سەۋەبلىرىنى تەھلىل قىلدى، مۇتەخەسسىسلەرنى تەكلىپ قىلىپ، تېرىلغۇ يەرلەرگە قارىتا پاي تۈزۈمىدىكى ھەمكارلىق كوپىراتىپى قۇرۇش، دېھقانلارغا يەرلىرىنى پاي شەكلىدە قوشۇش ئارقىلىق كىرىمنى ئاشۇرۇش توغرىسىدا تەشۋىقات ئېلىپ بېرىپ، دېھقانلارنى نامراتلىقتىن قۇتۇلدۇرۇش ئۆتكىلىگە ئورتاق ھۇجۇم قىلىشقا چاقىردى.
</S>
<S ID=18303>
   ئۇ مۇنداق دېدى: بىز كەنت مەسئۇللىرى بىلەن بىرلىكتە ئاممىنى نامراتلىقتىن قۇتۇلدۇرۇپ بولمىغىچە بۇ كەنتتىن قايتمايمىز.
</S>
<S ID=18304>
بىز خىزمەتتىكى ئارتۇقچىلىقىمىز ۋە كەنتنىڭ تەبىئىي ئەۋزەللىكىدىن پايدىلىنىپ، ئاممىنى ئىلمىي ئۇسۇلدا تېرىقچىلىق قىلىشقا ھەم يەرلىرىنى پاي قوشۇش شەكلىدە قوشۇپ كىرىمىنى ئاشۇرۇشقا يېتەكلەپ، كەنتنىڭ نامراتلىق قالپىقىنى چۆرۈپ تاشلايمىز.
</S>
<S ID=18305>
‏
</S>
</TEXT>
/BODY
/DOC