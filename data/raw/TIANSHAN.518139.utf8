<DOC>
<DOCID>TIANSHAN.518139</DOCID>
<HEADER>
<CLASS>شىنجاڭ</CLASS>
<DATE>2016-04-17 12:37:39</DATE>
</HEADER>
<BODY>
<HEADLINE>
<S ID=25445>
بىرلىكتە ئىناق قوشنىدارچىلىق بەرپا قىلايلى
</S>
</HEADLINE>
<TEXT>
<S ID=25446>
 لى چۇنشيا
</S>
<S ID=25447>
    مىللەتلەر ئىتتىپاقلىقى خىزمىتىنى ياخشى ئىشلەشتە ھەر مىللەتنىڭ ئالاقىلىشىش، پىكىرلىشىش، ئارىلىشىشىنى ئىلگىرى سۈرۈش ئاچقۇچ.
</S>
<S ID=25448>
مەھەللىلەردە ھەر مىللەت ئاممىسى قوشنا بولۇپ، ئۆزئارا ئىناق ئۆتۈپ، دوستانە باردى – كەلدى قىلىپ، ئىناق قوشنىدارچىلىق بەرپا قىلىش تولىمۇ مۇھىم.
</S>
<S ID=25449>
    مەن ئىلگىرى خەلچەم مەمەت ئىسىملىك بىر ئانىنى زىيارەت قىلغان، بۇ ئانا ئۈرۈمچى شەھىرىنىڭ نۇرلۇق يولى شىمالىي مەھەللىسىدە ئون نەچچە يىل ئولتۇرۇپ، قوشنىلىرى بىلەن قەدىناس دوستلاردىن بولۇپ قالغانىدى.
</S>
<S ID=25450>
ياز كۈنلىرى خەنزۇ قوشنىلىرى بىلەن بىنا ئالدىدىكى يەرگە ئەدىيال سېلىپ كاۋاپ پىشۇراتتى، قوشنىلىرىمۇ يېڭى مېۋىلەرنى ئېلىپ كېلىپ ئۇنىڭغا بېرەتتى؛ بەزىدە قوشنىلىرى خەلچەم ئانىنىڭ ئىشىكى ئالدىغا قويۇپ قويغان ئەخلەتنى ئۈن – تىنسىز تۆكۈۋېتەتتى...
</S>
<S ID=25451>
كېيىن خەلچەم ئانا ئۆي كۆچمەكچى بولدى، ئۇ ئون نەچچە قوشنىسىنى ئۆيىگە مېھمانغا چاقىرىپ، مول غىزا تەييارلىدى، ھەر بىر قوشنىسىغا بىردىن شارپا سوۋغا قىلدى.
</S>
<S ID=25452>
كونا قوشنىلار بىر يەرگە جەم بولۇپ، قول تۇتۇشۇپ پاراڭلىشىپ، بىر – بىرىدىن ئايرىلغۇسى كەلمىدى.
</S>
<S ID=25453>
    خەلچەم ئانا بىلەن قوشنىلىرى ئارىسىدىكى قويۇق دوستلۇق سالام – سەھەت، پاراڭلىشىش، بىللە تاماق يېيىش ئارقىلىق ئورنىتىلغان.
</S>
<S ID=25454>
بۇ تولىمۇ ئاددىي ئىش بولسىمۇ، لېكىن ئۇزاق مەزگىل داۋاملاشقاچقا، قوشنىلار ئارىسىدا چوڭقۇر مېھىر – مۇھەببەت ئورنىتىلغان.
</S>
<S ID=25455>
    كونىلاردا ‹‹يىراقتىكى تۇغقاندىن يېقىندىكى قوشنا ئەلا›› دېگەن ماقال بار.
</S>
<S ID=25456>
شىنجاڭدىن ئىبارەت كۆپ مىللەت ئولتۇراقلاشقان بۇ زېمىندا، ھەر مىللەت ئامما بىرلىكتە ياشاپ، بىرلىكتە ئۆگىنىپ، بىرلىكتە خىزمەت قىلىپ، بىرلىكتە خۇشال ياشايدۇ.
</S>
<S ID=25457>
ئالاقىلىشىش ۋە سىردىشىش كۆپەيگەنسېرى ھەر مىللەت ئامما ئارىسىدىكى ھېسسىيات تېخىمۇ قويۇقلىشىدۇ.
</S>
<S ID=25458>
ھەر بىرەيلەن مەھەللىنى تەشكىل قىلىدىغان بىر ھۈجەيرە بولۇش سۈپىتى بىلەن ئۆزىدىن باشلاپ كۈندىلىك تۇرمۇشتا قوشنىلار بىلەن كۆپرەك ئالاقە قىلىپ، ئۆزئارا ياردەم بېرىپ، ئورتاق قۇرۇپ، ئورتاق بەھرىلىنىپ، ئۆز ئارا ھۆرمەت قىلىپ ۋە كەڭ قورساق بولۇپ، مېھىر – مۇھەببەتنى ئۈزلۈكسىز كۈچەيتسە، شىنجاڭنىڭ مىللەتلەر ئىتتىپاقلىقىنى ئىلگىرى سۈرۈش ئىشلىرىغا تۆھپە قوشقىلى بولىدۇ.
</S>
</TEXT>
/BODY
/DOC