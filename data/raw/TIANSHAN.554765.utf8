<DOC>
<DOCID>TIANSHAN.554765</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-08 17:09:47</DATE>
</HEADER>
<BODY>
<HEADLINE>
<S ID=52521>
‹‹ئىستىراھەت مەيدانى›› دىغارلىقلارنىڭ مەنىۋى تۇرمۇشىنى بېيىتتى
</S>
</HEADLINE>
<TEXT>
<S ID=52522>
   مىجىت ئىبراھىم خەۋەر قىلىدۇ: پىچان ناھىيەسىنىڭ دىغار يېزىسى دىغار كەنتىدە ‹‹ئىستىراھەت مەيدانى›› قۇرۇلۇپ، دېھقان – چارۋىچىلارنىڭ ئىشتىن سىرتقى مەنىۋى تۇرمۇشىنى بېيىتىشىغا قولايلىق يارىتىلدى.
</S>
<S ID=52523>
   دىغار كەنتى ئاپتونوم رايون دەرىجىلىك نامرات كەنت بولۇپ، كەنت ئاھالىلىرى ئىشتىن سىرتقى ۋاقىتلاردا ئارام ئالىدىغان تۈزۈكرەك مەيدان يوق ئىدى.
</S>
<S ID=52524>
كەنت پارتىيە ياچېيكىسى ئاممىنىڭ كۈچلۈك ئىنكاسىغا ئاساسەن يېزىلىق پارتكوم، خەلق ھۆكۈمىتى ۋە كەنتتە تۇرۇشلۇق خىزمەت گۇرۇپپىسىنىڭ ياردىمىنى قولغا كەلتۈرۈپ، كەنت ئاھالە كومىتېتىنىڭ قارشى تەرىپىدىكى بەش مو كۆلەمدىكى قوتان ئورنىنى ئامما بوش ۋاقىتلىرىدا ئارام ئالىدىغان، مەنىۋى تۇرمۇشىنى بېيىتىدىغان كاتتا سورۇنغا ئايلاندۇرۇپ، دېھقان – چارۋىچىلارنىڭ قىزغىن ئالقىشىغا ئېرىشتى.
</S>
<S ID=52525>
   كەنت ئاھالىسى شاتنىيازخان مەسۇم مۇنداق دېدى: ‹‹ئىستىراھەت مەيدانى››نىڭ قۇرۇلۇشى بىزگە زور قولايلىق ئېلىپ كەلدى.
</S>
<S ID=52526>
ئىلگىرى بۇنداق مەيدان بولمىغاچقا، ياشلار بوش ۋاقىتلىرىنى ئەھمىيەتسىز ئىشلار بىلەن بىكار ئۆتكۈزۈۋېتەتتى، ھازىر كەنتىمىزدىكىلەر بوش ۋاقىتلىرىدا بۇ يەرگە كېلىپ ھەر خىل پائالىيەتلەر بىلەن شۇغۇللىنىدىغان بولدى.
</S>
<S ID=52527>
   كەنتتە تۇرۇشلۇق خىزمەت گۇرۇپپىسىنىڭ باشلىقى مۇھەممەت ساتتار مۇنداق دېدى: يېزا، كەنت كادىرلىرى، پارتىيە ئەزالىرى ۋە ئاممىنىڭ تىرىشچانلىقى ئارقىسىدا كەنتتە قۇرۇلغان ‹‹ئىستىراھەت مەيدانى›› ھازىر ئاممىنىڭ ئىشتىن سىرتقى مەنىۋى تۇرمۇشىنى بېيىتىدىغان ئاساسلىق بازىغا ئايلاندى.
</S>
<S ID=52528>
بىز يەنە مۇناسىۋەتلىك ئورۇنلار بىلەن ئالاقىلىشىپ، بۇ مەيدانغا تەنتەربىيە سايمانلىرى ۋە چېنىقىش ئۈسكۈنىلىرى سەپلەش بىلەن بىللە، مەيداننى يېشىللاشتۇرۇش سالمىقىنى ئاشۇرىمىز.
</S>
</TEXT>
/BODY
/DOC