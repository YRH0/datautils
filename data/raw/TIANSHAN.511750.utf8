<DOC>
<DOCID>TIANSHAN.511750</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-22 10:48:19</DATE>
</HEADER>
<BODY>
<HEADLINE>
<S ID=21346>
خېجىڭدىكى ئىستېمالچىلار ساختا، ناچار تاۋارلارنى بىر تەرەپ قىلىش خىزمىتىدىن رازى بولدى
</S>
</HEADLINE>
<TEXT>
<S ID=21347>
   مېھرىگۈل يۈسۈپ خەۋەر قىلىدۇ: خېجىڭ ناھىيەلىك سودا – سانائەت مەمۇرىي باشقۇرۇش ئىدارىسىدىن ئىگىلىشىمچە، بۇلتۇر بۇ ئىدارە ئاممىنىڭ تۈرلۈك ئەرز – شىكايىتىدىن 194نى قوبۇل قىلىپ، ئىستېمالچىلارنىڭ 360 مىڭ يۈەن ئىقتىسادىي زىيىنىنى قايتۇرۇپ بەرگەن، ئەرز – شىكايەتلەرنىڭ بىر تەرەپ قىلىنىش نىسبىتى %100كە، ئىستېمالچىلارنىڭ رازى بولۇش نىسبىتى %98كە يەتكەن.
</S>
<S ID=21348>
   ساختا تېمىتىپ سۇغىرىش ئۈسكۈنىسى سېتىۋېلىپ، ئىستېمالچىلار جەمئىيىتىنىڭ ياردىمىدە زىيىنىنى قايتۇرۇۋالغان شەلمىربوخ يېزىسىدىكى دېھقان مۇھەممەت ئابلا مۇنداق دېدى: بۇلتۇر 2 – ئايدا يېزىمىزدىكى 36 ئائىلىلىك بىرلىشىپ 65 مىڭ يۈەنگە 434 يۆگەم تېمىتىپ سۇغىرىش ئەسلىھەسى سېتىۋالغان ئىدۇق.
</S>
<S ID=21349>
ئۇزاق ئۆتمەيلا بۇ ئەسلىھەدىن سۇ قېچىپ، سۇ ئىسراپ بولۇشقا باشلىدى.
</S>
<S ID=21350>
بىز ئىستېمالچىلار جەمئىيىتىگە ئەھۋالنى مەلۇم قىلىۋىدۇق، ئۇلار مەھسۇلات ساتقان ئورۇن بىلەن ئالاقىلىشىپ، مەھسۇلات سۈپىتىنىڭ ناچارلىقىنى ئېنىقلاپ، بىزنىڭ 65 مىڭ يۈەندىن ئارتۇق زىيىنىمىزنى ئېلىپ بەردى.
</S>
<S ID=21351>
‏
</S>
</TEXT>
/BODY
/DOC