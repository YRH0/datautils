<DOC>
<DOCID>TIANSHAN.556525</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-10-14 13:10:03</DATE>
</HEADER>
<BODY>
<HEADLINE>
<S ID=53393>
مەكىت ناھىيەسىنىڭ ئالاھىدە يېزا ئىگىلىك مەھسۇلاتلىرى 3-نۆۋەتلىك قەشقەر يېزا ئىگىلىك مەھسۇلاتلىرى كۆرگەزمىسىدە بازار تاپتى
</S>
</HEADLINE>
<TEXT>
<S ID=53394>
   ئىختىيارىي مۇخبىرىمىز ھاجىگۈل ھاشىم خەۋىرى: 3-نۆۋەتلىك قەشقەر يېزا ئىگىلىك مەھسۇلاتلىرى كۆرگەزمىسىدە دولان يېزا ئىگىلىك ئالاھىدە مەھسۇلاتلىرى يارقىن نۇقتىغا ئايلىنىپ، جايلاردىن كەلگەن مېھمانلارنى جەلپ قىلدى.
</S>
<S ID=53395>
   ئىگىلىنىشىچە، بۇ قېتىمقى قەشقەر يېزا ئىگىلىك مەھسۇلاتلىرى كۆرگەزمىسىنىڭ ئىگىلىگەن كۆلىمى 60 مىڭ كىۋادرات مېتىر بولۇپ، ئىلگىرىكى ئىككى نۆۋەتلىك كۆرگەزمىگە سېلىشتۇرغاندا، دائىرىسى تېخىمۇ كەڭ، كەسىپچانلىقى تېخىمۇ كۈچلۈك بولغان بىر كۆرگەزمە ھېسابلىنىدىكەن.
</S>
<S ID=53396>
بۇ نۆۋەتلىك كۆرگەزمىگە 600 دىن ئارتۇق كۆرگەزمە ئورنى تەسىس قىلىنغان بولۇپ، 12 تۈر بويىچە 300 خىلدىن ئارتۇق مەھسۇلات تىزىلغان، كۆرگەزمىگە قاتناشقان يېزا ئىگىلىكىگە ئالاقىدار كارخانا ۋە دېھقانلار ھەمكارلىق كوپراتىپلىرى 1500 گە يەتكەن بولۇپ، پۈتۈشۈش سودا سوممىسىنىڭ 8 مىليارد يۈەنگە يېتىشىدىن ئۈمىد بار ئىكەن.
</S>
<S ID=53397>
   بۇ نۆۋەتلىك قەشقەر يېزا ئىگىلىك مەھسۇلاتلىرى كۆرگەزمىسىدە مەكىت ناھىيەسىنىڭ تۈرلۈك ئالاھىدە يېزا ئىگىلىك مەھسۇلاتلىرى ۋە دولان دېھقانلىرىنىڭ قول ھۈنەر-سەنئەت بۇيۇملىرى تالىشىپ سېتىۋالىدىغان مەھسۇلاتقا ئايلانغان.
</S>
<S ID=53398>
بولۇپمۇ، كۆرگەزمە ئورنىدىكى كۆركەم ئورالمىلىق دولان ماركىسىدىكى چىلان، ياڭاق، توغراق موگوسى قاتارلىق يېزا ئىگىلىك قۇشۇمچە مەھسۇلاتلىرى سودىگەرلەرنىڭ ۋە ساياھەتچىلەرنىڭ دىققىتىنى تارتىپ، ئۇلارنىڭ ماختىشىغا ئېرىشكەن.
</S>
<S ID=53399>
ھازىر خېلى كۆپ كارخانا مەكىت ناھىيەسى بىلەن سودا كېلشىمى توغرىسىدا سۆھبەت ئېلىپ بارماقتا.
</S>
<S ID=53400>
   يېقىنقى يىللاردىن بۇيان، مەكىت ناھىيەسى «چىلاننى ئاساس، ياڭاقنى قوشۇمچە» قىلغان ئالاھىدە باغ-ئورمانچىلىق كەسپىنى تەرەققىي قىلدۇرۇش پىكىر يولى بويىچە، زامانىۋى يېزا ئىگىلىكىنى تەرەققى قىلدۇرۇش يولىدا چىڭ تۇرۇپ كەلدى.
</S>
<S ID=53401>
«چىلان شەھىرى» قۇرۇشنى تېزلىتىپ، مەھسۇلات باغچىسى، سەر خىل مەھسۇلات باغچىسى، يۇقىرى مەھسۇلات ئۈلگە كۆرسىتىش باغچىسى قۇرۇشنى چىڭ تۇتۇپ، بىر يۈرۈش چىلان ئىشلەپچىقىرىشنى ئىنچىكە باشقۇرۇش تەدبىرىنى يولغا قۇيۇپ، چىلانچىلىق كەسپىنىڭ تەرەققىياتىنى ئىلمىي تېخنىكا تايانچى بىلەن تەمىنلەپ، ناھىيە بويىچە چىلان مەھسۇلاتلىرىنىڭ سۈپىتىنى يۇقىرى كۆتۈردى.
</S>
<S ID=53402>
شۇنىڭ بىلەن بىر ۋاقىتتا، مەكىت ناھىيەسى يەنە چىلان، ياڭاق، ئالقات، يەر ياڭىقى، ئۈچقات قاتارلىقلارنى ئاساس قىلغان يېزا ئىگىلىك قۇشۇمچە مەھسۇلاتلىرىنى ئىنچىكىلەپ پىشىقلاپ ئىشلەش كەسپىنى تەرەققى قىلدۇرۇپ، مەبلەغ سېلىش مۇھىتى قۇرۇلۇشىنى ئۈزلۈكسىز ئەلالاشتۇرۇپ، ماركىلىشىش، كەسىپلىشىش، پىشىقلاپ ئىشلەش يولىغا قاراپ مېڭىشتا چىڭ تۇرۇپ، «شىركەت + دېھقان ئائىلىسى» شەكلىدىكى يېزا ئىگىلىكىنى كەسىپلەشتۈرۈش يېڭى ئەندىزىسىنى شەكىللەندۈردى.
</S>
<S ID=53403>
دولان ماركىسىدىكى چىلان ياپراقچىسى، چىلان شەربىتى، چىلان قېقى قاتارلىق يۈرۈشلۈك مەھسۇلاتلار بېيجىڭ، شاڭخەي، گۇاڭجۇ قاتارلىق شەھەرلەردە سېتىلىشقا باشلاپ، جايلاردىكى ئىستېمالچىلارنىڭ قارشى ئېلىشىغا ئېرىشتى.
</S>
<S ID=53404>
نۆۋەتتە، مەكىت ناھىيەسى شىنجاڭ بويىچە چىلان ئىشلەپچىقىرىش، پىشىقلاپ ئىشلەش، سېتىشتىكى مۇھىم غوللۇق جايغا ئايلانغان بولۇپ، «دولان» ماركىسىدىكى چىلان مەھسۇلاتلىرى ھەممىگە تۇنۇلماقتا.
</S>
</TEXT>
/BODY
/DOC