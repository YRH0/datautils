<DOC>
<DOCID>TIANSHAN.533091</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-07-07 10:44:56</DATE>
</HEADER>
<BODY>
<HEADLINE>
<S ID=32191>
يۇقىرى ئۈنۈملۈك يېزا ئىگىلىكى دېھقانلارنىڭ كىرىمىنى ئاشۇرۇشقا تۈرتكە بولدى
</S>
</HEADLINE>
<TEXT>
<S ID=32192>
   ئابدۇسالام قادىر خەۋەر قىلىدۇ: خۇدىيايۈزى بازىرى غۇلجا شەھىرىگە يېقىن بولۇشتەك جۇغراپىيەلىك ئەۋزەللىكىگە تايىنىپ، يېقىنقى يىللاردىن بۇيان يېزا ئىگىلىك كەسىپ قۇرۇلمىسىنى تەڭشەپ، دېھقانلارنى يۇقىرى ئۈنۈملۈك يېزا ئىگىلىكى بىلەن شۇغۇللىنىشقا يېتەكلىدى.
</S>
<S ID=32193>
   خۇدىيايۈزى بازىرىنىڭ بوستان كەنتىدىكى كۇڭ شياڭلىن ئون نەچچە يىل ئىلگىرى بەرەڭگى تېرىشنى باشلىغان بولۇپ، ھازىر 30 مو يېرىدە بەرەڭگى، سېرىق پۇرچاق، غولپىياز قاتارلىقلارنى تېرىپ، كىرىمىنى 200 مىڭ يۈەنگە يەتكۈزدى. ئۇ مۇنداق دېدى: بەرەڭگىنىڭ مو بېشى ھوسۇلى 2.5 – 3 توننىغا يېتىدۇ، بازاردىكى باھاسى ئىككى يۈەن، بەرەڭگىنى كولاپ بولغاندىن كېيىن، ئورنىغا غولپىياز ياكى سېرىق پۇرچاق تېرىيمەن، غولپىيازنىڭ مو بېشى ھوسۇلى بەش توننىغا يېتىدىغان بولۇپ، بازار باھاسى بىر يۈەن، بۇلاردىن چىقىمنى چىقىرىۋەتكەندە يەنىلا 5000 يۈەندىن 10 مىڭ يۈەنگىچە كىرىم قىلىۋاتىمەن. بۇ يىل بازار ئەھۋالىدىن قارىغاندا سامساق تېرىساممۇ ھەر مو يەردىن 10 مىڭ يۈەن كىرىم قىلالايدىكەنمەن.
</S>
<S ID=32194>
   ھازىر بەرەڭگى بىلەن سامساقتىن ھوسۇل ئالىدىغان مەزگىل بولغاچقا، بوستان كەنتىدە بىكار يۈرگەن كىشىلەرنى ئۇچراتقىلى بولمايدۇ، كۆپچىلىك سامساق كولاش، باغلاش ئىشلىرى بىلەن ئالدىراش. 6 – ئاينىڭ 22 – كۈنى جىنساگۈل نۇرى ئېرى بىلەن شيې باۋيۈنىڭ ئېتىزلىقىدا سامساق كولاۋاتاتتى، ئۇلار ھەر يىلى سامساق، پىياز كولاشنىڭ ئالدىراش مەزگىلىدە كۈندە 300 يۈەن كىرىم قىلالايدىغانلىقىنى، كۆكتات ئېتىزىدىكى ئوت – چۆپنى ئوتاش ئىشلىرىنى قىلىپمۇ يىلدا 10 مىڭ يۈەندىن ئارتۇق كىرىم قىلالايدىغانلىقىنى ئېيتتى.
</S>
<S ID=32195>
   خۇدىيايۈزى بازىرى كۆكتاتچىلىق قاتارلىق يۇقىرى ئۈنۈملۈك يېزا ئىگىلىكىنى زور كۈچ بىلەن تەرەققىي قىلدۇرۇپ، تېرىش، ھوسۇل يىغىش ۋە سېتىشنى بىر گەۋدىلەشتۈردى، ھەر يىلى 5000 ئادەم/قېتىم ئەمگەكچى ئىشلىتىپ، يۇقىرى ئۈنۈملۈك يېزا ئىگىلىكىنى نامراتلارنى دەل جايدا يۆلەشتىكى ئۈنۈملۈك يولغا ئايلاندۇردى.
</S>
<S ID=32196>
‏
</S>
</TEXT>
/BODY
/DOC