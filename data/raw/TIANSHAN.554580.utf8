<DOC>
<DOCID>TIANSHAN.554580</DOCID>
<HEADER>
<CLASS>شىنجاڭ</CLASS>
<DATE>2016-10-08 11:04:03</DATE>
</HEADER>
<BODY>
<HEADLINE>
<S ID=52183>
ئاپتونوم رايون بويىچە ياشلار- ئۆسمۈرلەرنىڭ «پۇتبول سەرخىللىرىنى تاللاش» مۇسابىقىسى باشلاندى
</S>
</HEADLINE>
<TEXT>
<S ID=52184>
 مايگۈل ئايتقازى خەۋىرى: ئاپتونوم رايون بويىچە ياشلار- ئۆسمۈرلەرنىڭ «پۇتبول سەرخىللىرىنى تاللاش» مۇسابىقىسى 4- ئۆكتەبىر ئۈرۈمچىدە باشلاندى.
</S>
<S ID=52185>
　　مۇسابىقىنى ئاپتونوم رايونلۇق تەنتەربىيە ئىدارىسى، ئاپتونوم رايونلۇق مائارىپ نازارىتى بىرلىكتە ئۇيۇشتۇردى، ئۈرۈمچى شەھەرلىك تەنتەربىيە ئىدارىسى ئۆتكۈزۈشنى ئۈستىگە ئالدى.
</S>
<S ID=52186>
بۇ قېتىمقى مۇسابىقىدە ئاپتونوم رايونلۇق ياشلار- ئۆسمۈرلەر بىرلەشمە مۇسابىقىسىنىڭ تولۇقسىز ئوتتۇرا مەكتەپلەر گۇرۇپپىسى بىرلىك قىلىنىپ، ئاپتونوم رايونىمىزنىڭ جەنۇبى ۋە شىمالىدىكى ئالتە ۋىلايەت، ئوبلاست، شەھەردىكى سەۋىيەسى نىسبەتەن يۇقىرى سەككىز 15U ياشلار- ئۆسمۈرلەر(ئوغۇللار) پۇتبول كوماندىسى مۇسابىقىگە قاتناشتۇرۇلۇپ، بەش كۈندە جەمئىي 16 مەيدان «سەرخىللار تىركىشىش» مۇسابىقىسى ئۆتكۈزۈلىدۇ.
</S>
<S ID=52187>
　　يېقىنقى يىللاردىن بۇيان، ئاپتونوم رايونلۇق تەنتەربىيە ئىدارىسى ئاپتونوم رايونىمىزدىكى 15 ۋىلايەت، ئوبلاست، شەھەر، 89 ناھىيە(شەھەر، رايون)دىكى 1000غا يېقىن ئوتتۇرا- باشلانغۇچ مەكتەپتە پۇتبول تەنھەرىكىتىنى قانات يايدۇردى، بۇ پائالىيەتكە قاتناشقان ئوقۇغۇچى ئەسلىدىكى 30 مىڭدىن كۆپىيىپ ھازىر 300 مىڭدىن ئاشتى.
</S>
<S ID=52188>
بۇ شىنجاڭ ياشلار- ئۆسمۈرلەر پۇتبول كوماندىلىرىنىڭ خەلقئارا، دۆلەت ئىچى ياشلار- ئۆسمۈرلەر پۇتبول مۇسابىقىلىرىدە كەينى- كەينىدىن چېمپىيون بولۇشىنىڭ ئاساسى ھەم كاپالىتى.
</S>
<S ID=52189>
　　ئىلگىرىكى مۇسابىقىلەرگە ئوخشىمايدىغىنى، بۇ نۆۋەتلىك مۇسابىقىدە بىر يۈرۈش يۇقىرى تېخنىكىلىق ئۈسكۈنىلەر ۋە مۇسابىقە باشقۇرۇش سىستېمىسى كىرگۈزۈلدى.
</S>
<S ID=52190>
بۇ سىستېما مۇسابىقىگە قاتناشقان پۇتبولچىلارغا مۇناسىۋەتلىك سانلىق مەلۇمات ۋە تېخنىكا تەھلىللىرىنى ھەر ۋاقىت توپلاپ ماڭىدۇ ھەم مۇسابىقىدىن كېيىن بارلىق سانلىق مەلۇماتنى ئۇنىۋېرسال تەھلىل قىلىپ، مۇسابىقىگە قاتناشقان پۇتبولچىلارنىڭ مۇسابىقە سانلىق مەلۇمات ئامبىرىنى قۇرۇپ، مۇنەۋۋەر مايسىلارنى تاللاشنى ئىلمىي ئاساس بىلەن تەمىنلەيدۇ.
</S>
<S ID=52191>

</S>
</TEXT>
/BODY
/DOC