<DOC>
<DOCID>TIANSHAN.498731</DOCID>
<HEADER>
<CLASS>ئۈرۈمچى</CLASS>
<DATE>2016-02-18 13:22:14</DATE>
</HEADER>
<BODY>
<HEADLINE>
<S ID=12439>
ئۈرۈمچى شەھىرىدە بۇنىڭدىن كېيىن، ھاراق ئىچىپ ئاپتوموبىل ھەيدەش دېلولىرىنى سايباغ رايونلۇق خەلق سوت مەھكىمىسى بىلەن يېڭىشەھەر رايونلۇق خەلق سوت مەھكىمىسى بىر تەرەپ قىلىدۇ
</S>
</HEADLINE>
<TEXT>
<S ID=12440>
   خالىدە ئوبۇلنىڭ 17 - فېۋرال ئۈرۈمچى شەھەرلىك ئوتتۇرا خەلق سوت مەھكىمىسىدىن ئۇقۇشىچە، بۇنىڭدىن كېيىن، ئۈرۈمچى شەھىرىدىكى ھاراق ئېچىپ ئاپتوموبىل ھەيدەش دېلولىرىنى سايباغ رايونلۇق خەلق سوت مەھكىمىسى بىلەن يېڭىشەھەر رايونلۇق خەلق سوت مەھكىمىسى قاراپ چىقىپ، بىر تەرەپ قىلىدىكەن.
</S>
<S ID=12441>
　　ئۈرۈمچى شەھەرلىك ئوتتۇرا خەلق سوت مەھكىمىسى جىنايى ئىشلار 1 - سوت كوللېگىيەسىنىڭ مەسئۇلى ليۇ شياۋنىڭ تونۇشتۇرۇشىچە، بۇلتۇر 5 - ئايدىن باشلاپ، ئۈرۈمچى شەھىرىدىكى ھاراق ئىچىپ ئاپتوموبىل ھەيدەش دېلولىرى سايباغ رايونلۇق خەلق سوت مەھكىمىسىدە بىر تەرەپ قىلىنغان بولۇپ، شۇنىڭدىن بۇيان بۇ سوت مەھكىمىسى ھاراق ئىچىپ ئاپتوموبىل ھەيدەش دېلوسىدىن 700 نەچچىنى بىر تەرەپ قىلغان.
</S>
<S ID=12442>
بۇنداق دېلولار كۆپ سالماقنى ئىگىلىگەچكە، بۇ سايباغ رايونلۇق خەلق سوت مەھكىمىسىنىڭ خىزمەت بېسىمىنى ئېغىرلاشتۇرۇۋەتكەن.
</S>
<S ID=12443>
　　ئۇقۇشىمچە، بۇنىڭدىن كېيىن، ھاراق ئىچىپ ئاپتوموبىل ھەيدەش دېلولىرىنى جەنۇب ۋە شىمالىي رايونلار بويىچە چېگرا ئايرىپ باشقۇرۇپ، سايباغ رايونلۇق قاتناش ساقچى چوڭ ئەترىتى، تەڭرىتاغ رايونلۇق قاتناش ساقچى چوڭ ئەترىتى، بۇلاقتاغ رايونلۇق قاتناش ساقچى چوڭ ئەترىتى، داۋانچىڭ رايونلۇق قاتناش ساقچى چوڭ ئەترىتى ۋە ئالاھىدە جىددىي ئەھۋال چوڭ ئەترىتى تەكشۈرۈپ چىققان ھاراق ئىچىپ ئاپتوموبىل ھەيدەش دېلولىرىنى سايباغ رايونلۇق خەلق سوت مەھكىمىسى بىر تەرەپ قىلىدىكەن، يېڭىشەھەر رايونلۇق قاتناش ساقچى چوڭ ئەترىتى، تۇدۇڭخابا رايونلۇق قاتناش ساقچى چوڭ ئەترىتى، مىچۈن - كۆكتاغ رايونلۇق قاتناش ساقچى چوڭ ئەترىتى، شەھەر جەنۇبىي قاتناش ساقچى چوڭ ئەترىتى، تېز سۈرئەتلىك يول قاتناش ساقچى چوڭ ئەترىتى تەكشۈرۈپ چىققان ھاراق ئىچىپ ئاپتوموبىل ھەيدەش دېلولىرىنى يېڭىشەھەر رايونلۇق خەلق سوت مەھكىمىسى بىر تەرەپ قىلىدىكەن.
</S>
</TEXT>
/BODY
/DOC