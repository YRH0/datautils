<DOC>
<DOCID>TIANSHAN.515416</DOCID>
<HEADER>
<CLASS>شىنجاڭ</CLASS>
<DATE>2016-04-07 11:33:49</DATE>
</HEADER>
<BODY>
<HEADLINE>
<S ID=23920>
تۇرپاندا ياز بولدى
</S>
</HEADLINE>
<TEXT>
<S ID=23921>
    شەھەر ئىستېمالى سەھەر گېزىتى خەۋىرى: ئاپرېل ئايلىرىنىڭ باشلىرىدا، ئۈرۈمچىدە چېچەكلەر ئەمدىلا ئېچىلىشقا باشلىدى.
</S>
<S ID=23922>
ئەمما ئۈرۈمچى بىلەن بولغان ئارلىقى 100 كىلومېتردىن ئارتۇق كېلىدىغان تۇرپان دىيارىدا بولسا رەسمىي ياز پەسلى جىلۋە قىلدى.
</S>
<S ID=23923>
مېتېئورولوگىيە تارماقلىرىنىڭ مۆلچەرلىشىچە، مۇشۇ ھەپتىدە تېمپېراتۇرىنىڭ ئۈزلۈكسىز ئۆرلەش داۋامىدا تۇرپاندا يۇقىرى تېمپېراتۇرا℃33 قا چىقىدىكەن.
</S>
<S ID=23924>
    مۇخبىرنىڭ ئىگىلىشىچە، مارت ئايلىرىنىڭ ئوتتۇرىلىرىدىن باشلاپ تۇرپاندا ئىككى قېتىم يۇقىرى تېمپېراتۇرىلىق ھاۋارايى كۆرۈلگەن بولۇپ، 30-مارتتىكى تېمپېراتۇرا℃31.1 بولغان.
</S>
<S ID=23925>
    مۇخبىرنىڭ تۇرپاندىكى مېتېئورولوگىيە تارماقلىرىدىن ئىگىلىشىچە، ئۇدا بەش كۈندىكى ئوتتۇرىچە تېمپېراتۇرا℃20 تىن يۇقىرى بولسا يازنىڭ يېتىپ كەلگەنلىك ئۆلچىمى بويىچە، تۇرپان 25-مارت ياز پەسلىگە قەدەم قويغان.
</S>
<S ID=23926>
ئاۋۋالقى يىللاردىكى ئوخشاش مەزگىلىدىكىگە سېلىشتۇرغاندا تۇرپان بىر ئاي بالدۇر يازنى كۈتۈۋالغان.
</S>
<S ID=23927>
مېتېئورولوگىيە مۇتەخەسسىسلىرىنىڭ مۇخبىرغا ئېيىتشىچە، نۆۋەتتە، تۇرپان ياز ئايلىرىنى كۈتۈۋالغان بولسىمۇ، ئەمما ئۇ جاينىڭ ھاۋاسىنىڭ ئالاھىدىلىكىنى نەزەردىن ساقىت قىلىشقا بولمايدىكەن. 
</S>
<S ID=23928>
ئادەتتە تۇرپان  5~6 ئايلاردا ياز پەسلىگە قەدەم قويىدىكەن.
</S>
<S ID=23929>
    ئىگىلىنىشىچە، تۇرپاننىڭ بالدۇر ياز پەسلىگە قەدەم قويۇشى ئالاھىدە جۇغراپىيەلىك مۇھىتى ۋە ھاۋا كىلىماتىغا مۇناسىۋەتلىك ئىكەن.
</S>
</TEXT>
/BODY
/DOC