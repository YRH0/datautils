<DOC>
<DOCID>TIANSHAN.539119</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-08-06 12:49:48</DATE>
</HEADER>
<BODY>
<HEADLINE>
<S ID=37482>
توقسۇ ناھىيەسىدە 3000 يۈرۈشتىن ئارتۇق ئەمىن ئۆي پۈتتى
</S>
</HEADLINE>
<TEXT>
<S ID=37483>
    تەكلىپلىك مۇخبىرىمىز نىياز ساتتار خەۋەر قىلىدۇ: توقسۇ ناھىيەسى بۇ يىل 3400 يۈرۈش ئەمىن ئۆي سېلىشنى پىلانلىغان بولۇپ، ھازىرغىچە 3158 يۈرۈش ئەمىن ئۆي پۈتۈپ، پۈتۈش نىسبىتى %96كە يېتىپ، 1896 ئائىلە يېڭى ئۆيگە كۆچۈپ كىردى.
</S>
<S ID=37484>
    ئىچئېرىق يېزىسىنىڭ توغراقۇم كەنتىدىكى ئوسمان قابىل مۇنداق دېدى: ئىلگىرى 40 كىۋادرات مېتىرلىق كېسەك ئۆيدىكى چېغىمىزدا، ئۆگزىدىن ھە دېسىلا يامغۇر ئۆتۈپ كېتەتتى.
</S>
<S ID=37485>
ھازىر 60 كىۋادرات مېتىرلىق يېڭى ئۆيۈمنىڭ ئاشخانا، تازىلىق ئۆيى بار، سۇ، توك يوللىرى راۋان، تۇرمۇش سۈپىتىمىز كۆرۈنەرلىك ئۆستى.
</S>
<S ID=37486>
    ناھىيە بۇ يىل ئەمىن تاپقۇزۇپ خەلقنى بېيىتىش قۇرۇلۇشىنى خەلققە نەپ يەتكۈزۈشتىكى ئون ئەمەلىي ئىشنىڭ بىرى قاتارىدا چىڭ تۇتۇپ، قۇرۇلۇش سۈپىتىنى ئۈچ دەرىجە بويىچە نازارەت قىلىش ۋە ھۆددىگە ئېلىش مەسئۇلىيەت تۈزۈمىنى يولغا قويدى.
</S>
<S ID=37487>
ناھىيە مەسئۇللىرى ۋە ئالاقىدار تارماقلاردىن تەشكىللەنگەن نازارەت قىلىش گۇرۇپپىسىدىكىلەر قۇرۇلۇش نۇقتىلىرىغا چوڭقۇر چۆكۈپ مەبلەغنىڭ ئۆز جايىغا ئىشلىتىلىشى، قۇرۇلۇش ماتېرىياللىرى، قۇرۇلۇش سۈپىتى ۋە بىخەتەرلىكىنى نازارەت قىلىشنى كۈچەيتىپ، ئەمىن تاپقۇزۇپ خەلقنى بېيىتىش ئۆيلىرىنىڭ يۇقىرى ئۆلچەم، يۇقىرى سۈپەتلىك سېلىنىشىغا كاپالەتلىك قىلدى.
</S>
<S ID=37488>
ئەمىن ئۆي سالغان ھەر بىر ئائىلىلىك دېھقاننى مەركەز، ئاپتونوم رايون، جېجياڭ ئۆلكىسىنىڭ لىشۈي شەھىرى ۋە ناھىيەنىڭ 30 مىڭ يۈەن ياردەم مەبلىغىدىن بەھرىمەن قىلغاندىن باشقا، نامرات ئائىلىلەرنى ئۆسۈمسىز قەرز پۇل ۋە ياردەم مەبلىغى بىلەن تەمىنلىدى ھەم ئېغىل – قوتان قۇرۇلۇشى، ئېنېرگىيە تېجەش، ھاجەتخانىلارنى ئۆزگەرتىش قاتارلىق تۈر ياردەم مەبلىغىدىن مەنپەئەتلەندۈردى.
</S>
<S ID=37489>
‏
</S>
</TEXT>
/BODY
/DOC