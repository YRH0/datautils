<DOC>
<DOCID>TIANSHAN.566805</DOCID>
<HEADER>
<CLASS>ئوبزور</CLASS>
<DATE>2016-11-11 11:29:33</DATE>
</HEADER>
<BODY>
<HEADLINE>
<S ID=58198>
مىللەتلەر ئىتتىپاقلىقىنى مۇستەھكەملەپ ۋە راۋاجلاندۇرۇپ، ئارزۇنى ئەمەلگە ئاشۇرۇشنىڭ كۈچىنى مۇجەسسەملەيلى
</S>
</HEADLINE>
<TEXT>
<S ID=58199>
ج ك پ ئاپتونوم رايونلۇق 9–قۇرۇلتىيىنىڭ روھىنى ئۆگىنىش، ئىزچىللاشتۇرۇش توغرىسىدا (5)
</S>
<S ID=58200>
 گېزىتىمىز ئوبزورچىسى
</S>
<S ID=58201>
 ج ك پ ئاپتونوم رايونلۇق 9 – قۇرۇلتىيىدا شىنجاڭ خىزمىتىنىڭ بۇنىڭدىن كېيىنكى بەش يىلدىكى ئاساسلىق تەلەپلىرىنىڭ بىرى ‹‹بىر ھاياتلىق مەنبەسى››نى ئىزچىللاشتۇرۇش، يەنى مىللەتلەر ئىتتتىپاقلىقىنى ھەر مىللەت خەلقىنىڭ ھاياتلىق مەنبەسى قىلىپ، مىللەتلەر ئىتتىپاقلىقىنى كۆز قارىچۇقىمىزنى ئاسرىغاندەك ئاسراپ، ھاياتىمىزنى قەدىرلىگەندەك قەدىرلەپ، ھەر قايسى مىللەتلەرنىڭ ئىناق، چىقىشىپ ئۆتۈشى، بىر ياقىدىن باش چىقىرىشى، ئىناق راۋاجلىنىشىنى ئىلگىرى سۈرۈش كېرەك، دەپ ئوتتۇرىغا قويۇلدى.
</S>
<S ID=58202>
 باش شۇجى شى جىنپىڭ 2 – قېتىملىق مەركەزنىڭ شىنجاڭ خىزمىتى سۆھبەت يىغىنىدا شىنجاڭ مەسىلىسىدىكى ئەڭ قىيىن، ئەڭ ئۇزاق مەزگىللىك مەسىلە يەنىلا مىللەتلەر ئىتتىپاقلىقى مەسىلىسى، مىللەتلەر ئىتتىپاقلىقى ھەر مىللەت خەلقىنىڭ ھاياتلىق مەنبەسى، دەپ تەكىتلىدى.
</S>
<S ID=58203>
باش شۇجىنىڭ مۇھىم بايانىدا مىللەتلەر ئىتتىپاقلىقىنىڭ ئىنتايىن مۇھىملىقى تەكىتلىنىپ، مىللەتلەر ئىتتىپاقلىقىنى كۈچەيتىشنىڭ يۆنىلىشى ۋە يولى كۆرسىتىپ بېرىلگەن.
</S>
<S ID=58204>
بۇ، يېڭى ۋەزىيەتتە شىنجاڭ خىزمىتىنى ياخشى ئىشلەشنىڭ مۇھىم پىرىنسىپى.
</S>
<S ID=58205>
يېڭى ۋەزىيەتتە شىنجاڭنىڭ مىللەتلەر خىزمىتىنى ياخشى ئىشلەشتە جەزمەن مىللەتلەر ئىتتىپاقلىقىنى مۇستەھكەملەپ، راۋاجلاندۇرۇپ، گۈزەل شىنجاڭ قۇرۇش، ۋەتەن ئارزۇسىنى ئەمەلگە ئاشۇرۇشنىڭ قۇدرەتلىك كۈچىنى مۇجەسسەملىشىمىز كېرەك.
</S>
<S ID=58206>
 ئىتتىپاقلىق بەخت، بۆلگۈنچىلىك ئاپەت.
</S>
<S ID=58207>
ھەر قايسى مىللەتلەرنىڭ ئىتتىپاقلىشىپ كۈرەش قىلىشى بولمىسا، دۆلەتنىڭ تەرەققىياتى، مۇقىملىقى، بىخەتەرلىكى بولمايدۇ.
</S>
<S ID=58208>
يولداش شى جىنپىڭ يادرولۇقىدىكى پارتىيە مەركىزىي كومىتېتى شىنجاڭغا ئىجتىمائىي مۇقىملىق ۋە ئەبەدىي ئەمىنلىك باش نىشانىنى بېكىتىپ بەردى، بۇ باش نىشان ئاپتونوم رايونىمىزدىكى ھەر مىللەت كادىرلار ئاممىسىنىڭ ئورتاق تىرىشچانلىقى، ئورتاق ئىلگىرى سۈرۈشى، ئورتاق تاماملىشىغا موھتاج.
</S>
<S ID=58209>
مىللەتلەر ئىتتىپاقلىقىنى ھەر ۋاقىت كۆز قارىچۇقىمىزنى ئاسرىغاندەك ئاسراش ھەر بىر پۇقرانىڭ ئاڭلىق ھالدا زىممىسىگە ئېلىشىغا تېگىشلىك مۇقەددەس بۇرچى.
</S>
<S ID=58210>
كەلگۈسى بەش يىل شىنجاڭنىڭ ئىجتىمائىي مۇقىملىق ۋە ئەبەدىي ئەمىنلىككە پۇختا ئاساس سالىدىغان ھالقىلىق مەزگىل، نامراتلىقتىن قۇتۇلدۇرۇش جېڭىدە غەلىبە قىلىش، ئومۇميۈزلۈك ھاللىق جەمئىيەت قۇرۇپ چىقىشتىكى ھەل قىلغۇچ باسقۇچ، مىللەتلەر ئىتتىپاقلىقى خىزمىتىنى ياخشى ئىشلەش، مىللەتلەر ئىتتىپاقلىقىنى مۇستەھكەملەش ۋە راۋاجلاندۇرۇش ئىلگىرىكى ھەر قانداق ۋاقىتتىكىدىنمۇ مۇھىم.
</S>
<S ID=58211>
 مىللەتلەر ئىتتىپاقلىقىنى مۇستەھكەملەش ۋە راۋاجلاندۇرۇشتا ئاز سانلىق مىللەت كادىرلىرىنى دادىللىق بىلەن تەربىيەلەپ ئىشلىتىش كېرەك.
</S>
<S ID=58212>
ھاكىمىيەت يۈرگۈزۈشتىكى ئەڭ مۇھىم ئىش ئادەم ئىشلىتىشتە. مەيلى ئىلگىرى ياكى ھازىر بولسۇن، مىللەتلەر خىزمىتىنى ياخشى ئىشلەشتە ياخشى كادىرلارغا تايىنىشقا ھەم ئاز سانلىق مىللەت كادىرلىرىنىڭ مۇھىم كۆۋرۈكلۈك رولى ۋە بەلباغلىق رولىنى جارى قىلدۇرۇشقا ئەھمىيەت بېرىشكە توغرا كېلىدۇ.
</S>
<S ID=58213>
سىياسىيدا مۇستەھكەم، مەسئۇلىيەتنى دادىل زىممىسىگە ئالالايدىغان، تارىخنىڭ سىنىقىغا بەرداشلىق بېرەلەيدىغان ئاز سانلىق مىللەت كادىرلىرىغا تولۇق ئىشىنىپ، ئۇلارنى خاتىرجەم ئۆستۈرۈپ ئىشلىتىش كېرەك.
</S>
<S ID=58214>
كادىرلارنى ئالماشتۇرۇش سالمىقىنى زورايتىش كېرەك.
</S>
<S ID=58215>
 مىللەتلەر ئىتتىپاقلىقىنى مۇستەھكەملەش ۋە راۋاجلاندۇرۇشتا، يەنە مىللەتلەر ئىتتىپاقلىقى تەشۋىقات – تەربىيەسىنى چوڭقۇر قانات يايدۇرۇپ، مىللەتلەر ئىتتىپاقلىقى – تەرەققىياتى بويىچە سەپەرۋەر قىلىش پائالىيىتىنى كەڭ قانات يايدۇرۇپ، ھەر قايسى مىللەتلەرنىڭ ئالاقىلىشىشى، ئارىلىشىشى، ئالماشتۇرۇشىنى ئىلگىرى سۈرۈپ، مىللىي بۆلگۈنچىلىككە قاقشاتقۇچ زەربە بېرىپ، باراۋەر، ئىتتىپاق، ئۆزئارا ياردەم بېرىدىغان، ئىناق، سوتسىيالىستىك مىللەتلەر مۇناسىۋىتىنى مۇستەھكەملەپ، ‹‹ئۈچ ئايرىلالماسلىق›› ئىدىيەسىنى مۇستەھكەم تۇرغۇزۇپ، ‹‹بەشنى تونۇش›› قارىشىنى كۈچەيتىپ، كۈچلۈك ئۇيۇشۇش كۈچى ۋە مەركەزگە ئىنتىلىش كۈچى شەكىللەندۈرۈپ، ھەر قايسى مىللەتلەرنىڭ ۋەتەن ئارزۇسىنى ئورتاق ئەمەلگە ئاشۇرۇشتىكى ئىدىيەۋى ئاساسىنى تېخىمۇ مۇستەھكەملەش كېرەك.
</S>
<S ID=58216>
 ‹‹تەڭرىتاغ قارىغايلىرىنىڭ يىلتىزى بىر تۇتاش، ھەر قايسى مىللەتلەر قەلبداش››.
</S>
<S ID=58217>
مىللەتلەر ئىتتىپاقلىقى خىزمىتىنى ئىنچىكە، چوڭقۇر، ئەمەلىي ئىشلەپ، ھەر مىللەت ئاممىسىنىڭ ئۇيۇشۇش كۈچى، مەركەزگە ئىنتىلىش كۈچىنى تېخىمۇ زورايتىپ، ھەر مىللەت ئاممىسىنىڭ ھەمنەپەس، تەقدىرداش، قەلبداش بولۇشتەك ئەنئەنىسىنى ئەۋلادمۇ ئەۋلاد داۋاملاشتۇرىدىغانلا بولساق، شىنجاڭنىڭ مىللەتلەر ئىتتىپاقلىقى گۈللىرى تېخىمۇ پورەكلەپ ئېچىلىدۇ، گۈزەل شىنجاڭدا ئىجتىمائىي مۇقىملىق ۋە ئەبەدىي ئەمىنلىك باش نىشانى تېخىمۇ بالدۇر ئەمەلگە ئاشىدۇ.
</S>
<S ID=58218>

</S>
</TEXT>
/BODY
/DOC