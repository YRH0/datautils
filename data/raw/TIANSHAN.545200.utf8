<DOC>
<DOCID>TIANSHAN.545200</DOCID>
<HEADER>
<CLASS>خەلقئارا</CLASS>
<DATE>2016-08-30 12:03:50</DATE>
</HEADER>
<BODY>
<HEADLINE>
<S ID=44173>
نورۋېگىيەدە 400گە يېقىن ھايۋان چاقماقنىڭ ھۇجۇمىغا ئۇچرىدى
</S>
</HEADLINE>
<TEXT>
<S ID=44174>
    ئەنگلىيە «كۈندىلىك پوچتا گېزىتى»نىڭ خەۋىرىگە قارىغاندا، ئالدىنقى ھەپتىنىڭ ئاخىرىدا نورۋېگىيەدە تەخمىنەن 323 شىمال بۇغىسى ۋە 70 موزاي چاقماق سوقۇپ ئۆلگەن.
</S>
<S ID=44175>
نورۋېگىيە مۇھىت ئىدارىسى چاقماق سوقۇپ ئۆلگەن ياۋا شىمال بۇغىلىرىنىڭ سۈرەتلىرىنى ئېلان قىلغان.
</S>
<S ID=44176>
    نورۋېگىيە ھۆكۈمىتىنىڭ بىلدۈرۈشىچە، بۇ بىر قېتىملىق ئاز كۆرۈلىدىغان تەبىئىي ئاپەت ئىكەن.    
</S>
<S ID=44177>
   ئىگىلىنىشىچە، ھازىر پەسىل ئالمىشىۋاتقان مەزگىل بولغاچقا، ياۋا شىمال بۇغىلىرى كۆچۈش سەپىرىگە ئاتلانغان.
</S>
<S ID=44178>
شىمال بۇغىسى ناچار ھاۋارايى شارائىتىدا توپلىشىپ ياشاشنى ياخشى كۆرىدىغان بولغاچقا، بۇ، نۇرغۇن شىمال بۇغىسىنىڭ بىرلا ۋاقىتتا چاقماقنىڭ ھوجۇمىغا ئۇچراپ ئۆلىشىنى كەلتۈرۈپ چىقارغان.
</S>
<S ID=44179>
    مۇناسىۋەتلىك خادىمنىڭ بىلدۈرۈشىچە، بۇنىڭدىن ئىلگىرىمۇ ھايۋانلارنىڭ چاقماق سوقۇپ ئۆلۈپ قېلىش ئەھۋاللىرى كۆرۈلۈپ تۇرىدىكەن.
</S>
<S ID=44180>
ئەمما ئەزەلدىن بۇنداق زور تۈركۈمدىكى ياۋا ھايۋانلارنىڭ چاقماق سوقۇپ ئۆلۈش ئەھۋالى كۆرۈلۈپ باقمىغان ئىكەن. 
</S>
</TEXT>
/BODY
/DOC