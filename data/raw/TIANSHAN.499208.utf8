<DOC>
<DOCID>TIANSHAN.499208</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-19 15:52:34</DATE>
</HEADER>
<BODY>
<HEADLINE>
<S ID=13173>
ئاقسۇ ۋىلايەتلىك مېتېئورولوگىيە ئىدارىسىنىڭ خىزمەت ئەترىتى باشلىنىش جېڭىنى ياخشى باشلىدى
</S>
</HEADLINE>
<TEXT>
<S ID=13174>
    ئىختىيارىي مۇخبىرلىرىمىز مۇتەللىپ ئابدۇراھمان، راھىلە مۇرتىزا خەۋىرى:   ئاقسۇ ۋىلايەتلىك مېتېئورولوگىيە ئىدارىسىنىڭ توخۇلا يېزا توخۇلا كەنتىگە چۈشكەن 3–تۈركۈمدىكى خىزمەت ئەترىتى 16-فېۋرال ھەرقايسى كەنتلەردىكى خىزمەتلىرىنى باشلىۋەتتى.
</S>
<S ID=13175>
    خىزمەت ئەترىتى ئالدى بىلەن كەنت كومىتېتى ۋە ئائىلىلەردە زىيارەتتە بولۇپ،  كەنت ئەھۋالىنى ئاساسىي جەھەتتىن ئىگىلەپ، ھەر قايسى ئەزالارنىڭ كونكرېت ئىش تەقسىماتىنى ئايدىڭلاشتۇرۇپ، ئاساسىي قاتلام تەشكىلاتلىرىنىڭ كۈچىنى يەنىمۇ تولۇقلىدى.
</S>
<S ID=13176>
شۇنىڭ بىلەن بىر ۋاقىتتا ھەر قايسى ئەزالار كەنت ئەھۋالى توغرىسىدا كەڭ–كۇشادە پاراڭلىشىپ، تۈرلۈك خىزمەت پىلانىنى تۈزۈپ چىقتى.
</S>
<S ID=13177>
    پارتىيە ياچېيكىسىنىڭ سايلىمى رەھبەرلىك بەنزىسىنىڭ ئىجرا قىلىش كۈچىنى يەنىمۇ كۈچەيتىپ، ئۆز ھەرىكىتى ئارقىلىق خىزمەت ئەترىتى ئەزالىرى ۋە كەنت ئىككى كومىتېت بەنزىسىنى مەسئۇلىيىتىنى پائال ئادا قىلىشقا يېتەكلەپ، پارتىيەلىك كادىرلارنىڭ سەۋىيەسى ۋە كەنت ئىشلىرىنى باشقۇرۇش ئىقتىدارىنى ئۆستۈردى.
</S>
<S ID=13178>
    ۋىلايەتلىك مېتېئورولوگىيە ئىدارىسىنىڭ كەنتكە چۈشكەن خىزمەت ئەترىتىنىڭ باشلىقى لو ئاڭ مۇنداق دېدى:«پۈتكۈل يېزا تەرەققىيات ئەھۋالىغا ئاساسەن، بىزدە كەنتنىڭ بۇ يىلقى تەرەققىيات ئەھۋالى توغرىسىدا ئېنىق پىكىر يولى ھاسىل بولدى.
</S>
<S ID=13179>
تۆت جەھەتتىن كەنت ئاھالىلىرىنىڭ كىرىمىنى ئاشۇرۇش كېرەك، بىرىنچى، توخۇلا كەنتى شەھەر-يېزا تۇتاشقان ئورۇنغا جايلاشقان بولۇپ، دېھقانلار ئارامگاھىنى راۋاجلاندۇرۇشتا ئەۋزەللىككە ئىگە؛ ئىككىنچى، قوي-كالا باقمىچىلىقىنى تەرەققىي قىلدۇرۇش بىلەن بىر ۋاقىتتا توخۇ، ئۆردەك قاتارلىق كىچىك ئۆي قۇشلىرى باقمىچىلىقى ئارقىلىق كىرىمنى ئاشۇرغىلى بولىدۇ؛ ئۈچىنچى، توخۇلا يېزىسى توخۇلا كەنتى ئەتراپىدا سۇ مەنبەسى بىرقەدەر يېتەرلىك بولۇپ، نۇرغۇن بېلىق كۆلچىكى بار، بېلىقچىلىق ۋە بېلىق تۇتۇش ئارامگاھىنى تەرەققىي قىلدۇرۇش ئارقىلىق كىرىمنى ئاشۇرغىلى بولىدۇ؛ تۆتىنچى، قاتناش قولايلىقىدىن پايدىلىنىپ، پارنىك ئەسلىھەلىك يېزا ئىگىلىكىنى يەنىمۇ كېڭەيتىپ، پەسىلسىز كۆكتات تېرىش ئارقىلىق ئاھالىلەرنىڭ كىرىمىنى ئاشۇرغىلى بولىدۇ.»
</S>
</TEXT>
/BODY
/DOC