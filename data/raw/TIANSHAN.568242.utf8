<DOC>
<DOCID>TIANSHAN.568242</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-11-29 10:55:03</DATE>
</HEADER>
<BODY>
<HEADLINE>
<S ID=62182>
ئېۋىرغول رايونلۇق ‹‹ئۇزۇن سەپەر›› ياۋا كۆكتات شىركىتى ئاۋامنىڭ ساغلام ئوزۇقلىنىشىغا كۆڭۈل بۆلدى
</S>
</HEADLINE>
<TEXT>
<S ID=62183>
 يۈسۈپ ئىسمائىل خەۋەر قىلىدۇ: يېقىندا ئۆتكۈزۈلگەن شىنجاڭ قومۇل ساغلام يېمەكلىك يەرمەنكىسى ھەپتىلىكىدە، ئېۋىرغول رايونلۇق ‹‹ئۇزۇن سەپەر›› ياۋا كۆكتات تەرەققىيات چەكلىك مەسئۇلىيەت شىركىتى كۈل رەڭ ئەمەن، ياۋا جۈخارگۈل ۋە مامكاپ قاتارلىق ياۋا كۆكتاتلارنى ئىنچىكە ئوراپ قاچىلاپ يەرمەنكىگە قاتناشتۇرۇپ، يەرمەنكىگە قاتناشقان سودىگەر ۋە ساياھەتچىلەرنىڭ ئەلا سۈپەتلىك، باھاسى مۇۋاپىق ياۋا كۆكتات سېتىۋېلىشىغا كاپالەتلىك قىلدى.
</S>
<S ID=62184>
 ئېۋىرغول رايونلۇق ‹‹ئۇزۇن سەپەر›› ياۋا كۆكتات تەرەققىيات چەكلىك مەسئۇلىيەت شىركىتىنىڭ مۇئاۋىن باش دىرېكتورى لو شۈرۇڭ مۇنداق دېدى: ياۋا كۆكتات مەھسۇلاتلىرىمىزنىڭ خام ماتېرىيالى تەبىئىي، يېشىل، زىيانسىز. پىششىقلاش جەريانىدا ھېچقانداق چىرىتىشتىن ساقلاش خۇرۇچى قوشمىدۇق ھەم ياۋا كۆكتاتلارنىڭ ئەسلىدىكى رەڭگىنى ساقلاپ قېلىپ، تەمىگە ۋە ئوزۇقلۇق قىممىتىگە كاپالەتلىك قىلدۇق.
</S>
<S ID=62185>
بۇ قېتىمقى يەرمەنكىگە قۇرۇق ياۋا كۆكتات يۈرۈشلۈك مەھسۇلاتى، تېز توڭلىتىلغان كۆكتات، ئوكسىدسىزلاندۇرۇپ قاچىلانغان كۆكتات، يەل – يېمىشلەرنى تەييارلىدۇق. يەنە قوي گۆشى كۈل رەڭ ئەمەن چۆچۈرىسى، قوي گۆشى مامكاپ چۆچۈرىسى ۋە قوي گۆشى بېدە چۆچۈرىسىنى ساياھەتچىلەرنىڭ تېتىپ بېقىشىغا سۇندۇق.
</S>
<S ID=62186>
مۇشۇنداق يەرمەنكىلەرگە كۆپرەك قاتنىشىپ، شىركىتىمىزنىڭ تونۇلۇش دەرىجىسىنى ئۆستۈرۈپ، ئىشلەپچىقىرىش كۆلىمىنى كېڭەيتىپ، يەنىمۇ كۆپ ئىش كۈتۈپ تۇرغانلارنى ئىشقا ئورۇنلاشتۇرۇشنى پىلانلىدۇق.
</S>
</TEXT>
/BODY
/DOC