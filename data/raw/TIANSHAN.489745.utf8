<DOC>
<DOCID>TIANSHAN.489745</DOCID>
<HEADER>
<CLASS>خەلقئارا</CLASS>
<DATE>2016-01-19 12:38:41</DATE>
</HEADER>
<BODY>
<HEADLINE>
<S ID=3669>
سۈرىيەلىك تەلەيلىك مۇساپىرغا بىر مىليون ياۋرۇ كاتتا مۇكاپات چىقتى
</S>
</HEADLINE>
<TEXT>
<S ID=3670>
   جۇڭگو ئاخبارات تورى خەۋىرى: شياڭگاڭ «مەجمۇئە» گېزىتىنىڭ 17-يانۋار خەۋەر قىلىشىچە، فىرانسىيەدىكى 30 ياشلىق سۈرىيەلىك مۇساپىر بۇلتۇر ئىيۇندا سېينې-مارن ئۆلكىسى سانيت دېنستىن لاتارېيە سېتىۋېلىپ، ئويلىمىغان يەردىن بىر مىليون ياۋرۇ كاتتا مۇكاپات چىقىپ، بىر كېچىدىلا مىليونېرغا ئايلانغان، شۇنداقلا بۇلتۇرقى مىليون ياۋرۇ مۇكاپات چىققان تەلەيلىك 215 كىشىنىڭ بىرى بولۇپ قالغان.
</S>
<S ID=3671>
لاتارېيە شىركىتى بۇ يىل 16-يانۋار بۇ خەۋەرنى ئېلان قىلغان.
</S>
<S ID=3672>
   ئىگىلىنىشىچە، مۇكاپات چىققان بۇ مۇساپىر 2011-يىلى سۈرىيەدىن فىرانسىيەگە كېلىپ ئىشچىلىققا تايىنىپ جېنىنى قامداپ كېلىۋاتقان.
</S>
<S ID=3673>
ئۇ لاتارېيەدىن چىققان بۇ پۇلغا بىر يۈرۈش ئۆي سېتىۋالغان ۋە يەنە تاماقخانا ئېچىشنى، سۈرىيەدە قالغان ئائىلىسىدىكلەرنى بۇ يەرگە ئېلىپ كېلىشنى پىلانلاۋاتقانلىقىنى ئېيتقان.
</S>
<S ID=3674>
   يەنە بىر خەۋەردە دېيىلىشىچە، سەككىز يىل مۇقەددەم ماراكەشتىن تەۋەككۈل قىلىپ بىر ياغاچ كېمىگە ئولتۇرۇپ دېڭىزدىن ئۆتمەكچى بولغان بولغان سېنگاللىق بىر مۇساپىر تەلىيى كېلىپ چارلاپ يۈرگەن ئىسپانىيە ساقچىلىرى تەرىپىدىن قۇتقۇزۇپ قېلىنىپلا قالماي، بۇلتۇرنىڭ ئاخىرلىرى ئىسپانىيەنىڭ يىلدا بىر ئۆتكۈزۈلىدىغان «مىلاد بايرىمى خۇشاللىقى» لاتارىيە تارتىش پائالىيىتىدە ئويلىمىغان يەردىن 400 مىڭ ياۋرۇ كاتتا مۇكاپاتقا ئېرىشكەن.
</S>
<S ID=3675>
ئۇنىڭدىن باشقا، سېنگاللىق ئىشىز يىگىت نگامېغىمۇ 400 مىڭ ياۋرۇ كاتتا مۇكاپات چىققان.
</S>
</TEXT>
/BODY
/DOC