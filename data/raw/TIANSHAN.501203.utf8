<DOC>
<DOCID>TIANSHAN.501203</DOCID>
<HEADER>
<CLASS>خەلقئارا</CLASS>
<DATE>2016-02-24 11:44:09</DATE>
</HEADER>
<BODY>
<HEADLINE>
<S ID=14847>
ئوباما پارلامېنتقا گۇئانتانامو تۈرمىسىنى تاقاش پىلانىنى تاپشۇردى
</S>
</HEADLINE>
<TEXT>
<S ID=14848>
   ئامېرىكا زۇڭتۇڭى ئوباما شۇ يەر ۋاقتى 23-فېۋرال پارلامېنتقا گۇئانتانامو تۈرمىسىنى تاقاش پىلانىنى تاپشۇرۇپ، بۇ تۈرمىنىڭ كۆپ يىللاردىن بۇيان ئامېرىكا بىخەتەرلىكىنى ئاجىزلاشتۇرۇۋاتقانلىقىنى تەكىتلەپ، چوقۇم تاقاش كېرەكلىكىنى ئوتتۇرىغا قويغان.
</S>
<S ID=14849>
  ئوباما 2008-يىلى زۇڭتۇڭ سايلىمىغا قاتنىشىۋاتقان مەزگىلدە گۇئانتانامو تۈرمىسىنى تاقاشقا ۋەدە بەرگەن، ۋەزىپىگە تەيىنلەنگەندىن كېيىن كۆپ قېتىم بۇ تۈرمىنى تاقاش ئىلتىماسى سۇنغان، لېكىن غايەت زور سىياسىي قارشىلىققا ئۇچراپ، بۇ ئىش بۈگۈنگىچە ئەمەلگە ئاشمىغان.
</S>
<S ID=14850>
تۈرمىگە ئەسلىدە 800 گە يېقىن مەھبۇس قاماپ قويۇلغان بولۇپ، %85 تىن ئارتۇق مەھبۇس باشقا دۆلەتلەرگە يۆتكىۋېتىلگەن، بۇنىڭ ئىچىدە سابىق زۇڭتۇڭ بوش ۋەزىپىدىكى مەزگىلىدە 500 دىن ئارتۇق مەھبۇسنى يۆتكىگەن، ئوباما ھۆكۈمىتى مەزگىلىدە 147 مەھبۇس يۆتكەلگەن.
</S>
<S ID=14851>
نۆۋەتتە تۈرمىگە 91 مەھبۇس قامالغان بولۇپ، بۇنىڭ ئىچىدە 35 ى بۇ يىل ئىچىدە باشقا دۆلەتكە يۆتكىلىدىكەن.
</S>
<S ID=14852>
  ئاۋام پالاتا باشلىقى رايننىڭ 23-فېۋرال بىلدۈرۈشىچە، پارلامېنت ئوبامانىڭ ئەينى ۋاقىتتىكى ‹‹ۋەدىسى›› گە ئاساسەن دۆلەت بىخەتەرلىكىگە زىيان كەلتۈرىدىغان قارارنى چىقارمايدىكەن.
</S>
<S ID=14853>
كېڭەش پالاتا ئەزاسى ماككائىننىڭ بىلدۈرۈشىچە، ئوباما بىر ‹‹خۈنۈك›› لايىھەنى ئوتتۇرىغا قويغان بولۇپ، بۇ بىر ‹‹ئىشەنچلىك›› پىلان بولالمايدىكەن.
</S>
<S ID=14854>
  ئوبامانىڭ بىلدۈرۈشىچە، تۈرمىنى تاقاش ‹‹قارشىلىق›› قا ئۇچرىسىمۇ، لېكىن پارلامېنت ھۆكۈمەت تۈزگەن پىلان بويىچە ‹‹ئادىل›› بىر مەيدان گۇۋاھلىقتىن ئۆتۈش يىغىنى ئاچىدىكەن، بۇ يىل چوڭ سايلام يىلى بولۇپ، ئامېرىكا دۆلەت بىخەتەرلىكىگە قانداق كاپالەتلىك قىلىش توغرىسىدا سۆھبەت ئۆتكۈزۈشى كېرەك ئىكەن.
</S>
<S ID=14855>
  بۈگۈنگە قەدەر ئاق ساراي ئوبامانىڭ مەمۇرىي بۇيرۇق بىلەن تۈرمىنى تاقاش مۇمكىنچىلىكىنى ساقىت قىلمىغان.
</S>
</TEXT>
/BODY
/DOC