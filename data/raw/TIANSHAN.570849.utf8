<DOC>
<DOCID>TIANSHAN.570849</DOCID>
<HEADER>
<CLASS>ئۈرۈمچى</CLASS>
<DATE>2016-12-09 12:14:54</DATE>
</HEADER>
<BODY>
<HEADLINE>
<S ID=64081>
2017–يىللىق ئۈرۈمچى ‹‹يىپەك يولى››قار–مۇز مارافونچە يۈگۈرۈش مۇسابىقىسى 2017–يىلى1–ئايدا ئۆتكۈزۈلىدۇ
</S>
</HEADLINE>
<TEXT>
<S ID=64082>
خالىدە ئوبۇلنىڭ ئۈرۈمچى شەھەرلىك تەنتەربىيە ئىدارىسىدىن ئۇقۇشىچە، 2017 – يىللىق ئۈرۈمچى ‹‹يىپەك يولى›› قار – مۇز مارافونچە يۈگۈرۈش مۇسابىقىسى 1 – ئاينىڭ 1 – كۈنى ئۈرۈمچى تەڭرىتاغ چوڭ جىلغىسىدا ئۆتكۈزۈلىدىكەن.
</S>
<S ID=64083>
    ئۇقۇشىمچە، پۈتۈن مۇساپىلىك مارافونچە يۈگۈرۈش، يېرىم مۇساپىلىك مارافونچە يۈگۈرۈش، قىسقا مۇساپىلىك مارافونچە يۈگۈرۈش، ئاتا – ئانا – بالا بىللە مارافونچە يۈگۈرۈشتىن ئىبارەت تۆت تۈر تەسىس قىلىنغان بۇ مۇسابىقىگە 3000 ماھىر قاتنىشىدىكەن.
</S>
<S ID=64084>
ھازىرغىچە ئەنگلىيە، فىرانسىيە، ئامېرىكا، شىۋېتسىيە، كېنىيە، قازاقىستان قاتارلىق دۆلەتتىن كەلگەن 20 چەت ئەللىك ماھىر مۇسابىقىگە تىزىملاتقان، بۇنىڭ ئىچىدە كۆپ قېتىم خەلقئارا مارافونچە يۈگۈرۈش مۇسابىقىسىدە ياخشى نەتىجىگە ئېرىشكەن ئافرىقىلىق ماھىرلارمۇ بار ئىكەن.
</S>
<S ID=64085>
بۇلاردىن باشقا، تەيۋەن، بېيجىڭ، شاڭخەي، گۇاڭدۇڭ، جياڭسۇ، سىچۈەن قاتارلىق 19 ئۆلكە، شەھەردىن كەلگەن 118 ماھىرمۇ مۇسابىقىگە تىزىملاتقان.
</S>
<S ID=64086>
ھازىرغىچە، پۈتۈن مۇساپىلىك ۋە يېرىم مۇساپىلىك مارافونچە يۈگۈرۈش تۈرىگە 1108 ماھىر تىزىملىتىپ، يېقىنقى يىللاردىن بۇيان مەملىكەت بويىچە ئۆتكۈزۈلگەن قىشلىق مارافونچە يۈگۈرۈش مۇسابىقىلىرى ئىچىدىكى قاتناشقان ماھىر سانى ئەڭ كۆپ بولغان بىر قېتىملىق مۇسابىقە بولۇپ قالغان.
</S>
<S ID=64087>
    تونۇشتۇرۇلۇشىچە، بۇلتۇر 1 – ئاينىڭ 1 – كۈنى ئۈرۈمچى شەھەرلىك تەنتەربىيە ئىدارىسى كىچىك كۆلەمدىكى قار – مۇز مارافونچە يۈگۈرۈش مۇسابىقىسى ئۆتكۈزگەن، كەسپىي ساھەدىكىلەر بۇنىڭغا جۇڭگو بويىچە رىقابەت كۈچلۈك بولغان بىر قېتىملىق مارافونچە يۈگۈرۈش مۇسابىقىسى، دەپ باھا بەرگەن، شۇنداقلا بۇ مۇسابىقە تۈرى شىنجاڭنىڭ قىشلىق تەنھەرىكەت ماركىسىنى يارىتىشقا ياخشى ئاساس سالغان.
</S>
<S ID=64088>
‏    
</S>
</TEXT>
/BODY
/DOC