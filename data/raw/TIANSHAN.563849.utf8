<DOC>
<DOCID>TIANSHAN.563849</DOCID>
<HEADER>
<CLASS>شۇجى خاتىرىسى</CLASS>
<DATE>2016-11-10 11:09:03</DATE>
</HEADER>
<BODY>
<HEADLINE>
<S ID=57854>
يولداش شى جىنپىڭ يادرولۇقىدىكى پارتىيە مەركىزىي كومىتېتىنىڭ شىنجاڭنى ئىدارە قىلىش تەدبىرىنى قەتئىي ئىزچىللاشتۇرۇپ، شىنجاڭنىڭ ئىجتىمائىي مۇقىملىقى ۋە ئەبەدىي ئەمىنلىكى ئۈچۈن ئىتتىپاقلىشىپ كۈرەش قىلايلى
</S>
</HEADLINE>
<TEXT>
<S ID=57855>
جۇڭگو كوممۇنىستىك پارتىيەسى شىنجاڭ ئۇيغۇر ئاپتونوم رايونلۇق 9–قۇرۇلتىيىدا بېرىلگەن دوكلات
</S>
<S ID=57856>
(2016–يىل 10–ئاينىڭ 29–كۈنى)
</S>
<S ID=57857>
 چېن چۈەنگو
</S>
<S ID=57858>
 يولداشلار:
</S>
<S ID=57859>
 ھازىر مەن ج ك پ شىنجاڭ ئۇيغۇر ئاپتونوم رايونلۇق 8 – نۆۋەتلىك كومىتېتىغا ۋاكالىتەن قۇرۇلتايغا دوكلات بېرىمەن.
</S>
<S ID=57860>
 بۇ قۇرۇلتاي ئاپتونوم رايونىمىزدا پارتىيە مەركىزىي كومىتېتى بېكىتكەن ئىجتىمائىي مۇقىملىق ۋە ئەبەدىي ئەمىنلىك باش نىشانى چوڭقۇر ئەمەلىيلەشتۈرۈلۈۋاتقان، ئومۇميۈزلۈك ھاللىق جەمئىيەت بەرپا قىلىنىۋاتقان ئاچقۇچلۇق مەزگىلدە چاقىرىلغان ئىنتايىن مۇھىم قۇرۇلتاي.
</S>
<S ID=57861>
قۇرۇلتاينىڭ ئاساسىي تېمىسى: جۇڭگوچە سوتسىيالىزم ئۇلۇغ بايرىقىنى ئېگىز كۆتۈرۈپ، دېڭ شياۋپىڭ نەزەرىيەسى، ‹‹ئۈچكە ۋەكىللىك قىلىش›› مۇھىم ئىدىيەسى، ئىلمىي تەرەققىيات قارىشىنى يېتەكچى قىلىپ، باش شۇجى شى جىنپىڭنىڭ بىر قاتار مۇھىم سۆزىنىڭ روھىنى، بولۇپمۇ 2 – قېتىملىق مەركەزنىڭ شىنجاڭ خىزمىتى سۆھبەت يىغىنىدا قىلغان مۇھىم سۆزى ۋە شىنجاڭنى كۆزدىن كەچۈرگەندە قىلغان مۇھىم سۆزىنىڭ روھىنى چوڭقۇر ئىزچىللاشتۇرۇپ، ئاپتونوم رايونىمىزدىكى پارتىيە ئەزالىرىنى تەشكىللەپ، ھەر مىللەت خەلقىنى سەپەرۋەر قىلىپ، پارتىيە مەركىزىي كومىتېتىنىڭ شىنجاڭنى ئىدارە قىلىش تەدبىرىنى قەتئىي ئىزچىللاشتۇرۇپ، شىنجاڭنىڭ ئىجتىمائىي مۇقىملىقى ۋە ئەبەدىي ئەمىنلىكىنى ئىشقا ئاشۇرۇش، ئومۇميۈزلۈك ھاللىق جەمئىيەت قۇرۇپ چىقىش يولىدا ئىتتىپاقلىشىپ كۈرەش قىلىش.
</S>
<S ID=57862>
 بىرىنچى، يولداش شى جىنپىڭ يادرولۇقىدىكى پارتىيە مەركىزىي كومىتېتىنىڭ شىنجاڭنى ئىدارە قىلىش تەدبىرىنىڭ يېتەكچىلىكىدە، شىنجاڭنىڭ تۈرلۈك ئىشلىرى ئومۇميۈزلۈك تەرەققىي قىلىپ، يېڭى تارىخىي پەللىگە قەدەم قويدۇق
</S>
<S ID=57863>
 ئاپتونوم رايونلۇق 8 – قېتىملىق پارتىيە قۇرۇلتىيىدىن بۇيانقى بەش يىل ئاپتونوم رايونىمىزدىكى يۇقىرىدىن – تۆۋەنگىچە قىيىنچىلىقنى يېڭىش داۋامىدا باتۇرلۇق بىلەن ئىلگىرىلىگەن، جاسارەت بىلەن شەرەپ قۇچقان بەش يىل، تۈرلۈك ئىشلاردا ئۈزلۈكسىز پۇختا قەدەم تاشلىغان، ئەبەدىي ئەمىنلىك ئۇلۇغ سەپىرىدە داغدام ئىلگىرىلىگەن بەش يىل بولدى.
</S>
<S ID=57864>
پارتىيە مەركىزىي كومىتېتىنىڭ كۈچلۈك رەھبەرلىكىدە، بىز ئاپتونوم رايونىمىزدىكى پارتىيە ئەزالىرى، كادىرلار ۋە ھەر مىللەت خەلقىنى ئىتتىپاقلاشتۇرۇپ، يېتەكلەپ، پارتىيە 18 – قۇرۇلتىيى ۋە پارتىيە 18 – نۆۋەتلىك مەركىزىي كومىتېتى 3 –،4 – ، 5 – ، 6 – ئومۇمىي يىغىنىنىڭ روھىنى، باش شۇجى شى جىنپىڭنىڭ بىر قاتار مۇھىم سۆزىنىڭ روھىنى، بولۇپمۇ 2 – قېتىملىق مەركەزنىڭ شىنجاڭ خىزمىتى سۆھبەت يىغىنىدا قىلغان مۇھىم سۆزى ۋە شىنجاڭنى كۆزدىن كەچۈرگەندە قىلغان مۇھىم سۆزىنىڭ روھىنى چوڭقۇر ئىزچىللاشتۇرۇپ، ئىجتىمائىي مۇقىملىق ۋە ئەبەدىي ئەمىنلىك باش نىشانىنى ئىزچىل ئەمەلىيلەشتۈرۈپ، ئاپتونوم رايونلۇق 8 – قېتىملىق پارتىيە قۇرۇلتىيىدا بېكىتىلگەن نىشان – ۋەزىپىلەرنى غەلىبىلىك ئورۇنداپ، تۈرلۈك ئىشلاردا يېڭى زور نەتىجىلەرنى قولغا كەلتۈردۇق.
</S>
<S ID=57865>
 ئىجتىمائىي ۋەزىيەتنىڭ مۇقىملىقىنى ساقلىدۇق. مۇقىملىقنى قوغداشنى مۇھىم سىياسىي ۋەزىپە قىلىشتا چىڭ تۇرۇپ، مەسئۇلىيەتنى دادىل زىممىمىزگە ئېلىپ، تەشەببۇسكارلىق بىلەن تۈزەپ، مەركەزلىك تۈزەش ۋە زوراۋانلىق – تېررورلۇققا قاتتىق زەربە بېرىش مەخسۇس ھەرىكىتىنى چوڭقۇر قانات يايدۇرۇپ، پۈتكۈل جەمئىيەتتە ئالدىنى ئېلىش – كونترول قىلىشنى كۈچەيتىپ، ئاممىنى تېررورلۇققا قارشى تۇرۇش، مۇقىملىقنى قوغداشقا قاتنىشىشقا سەپەرۋەر قىلىپ، مۇھىم، نازۇك مەزگىللەردە جەمئىيەتنىڭ تىنچ، ئىناق بولۇشىغا، ئاپتونوم رايونىمىز قۇرۇلغانلىقىنىڭ 60 يىللىقىنى تەبرىكلەش پائالىيىتى، جۇڭگو ئاسىيا – ياۋروپا كۆرگەزمىسى قاتارلىق مۇھىم پائالىيەتلەرنى بىخەتەر، تەرتىپلىك ئۆتكۈزۈشكە كاپالەتلىك قىلىپ، ئىجتىمائىي ۋەزىيەتنىڭ ئومۇمىي جەھەتتىن مۇقىملىقىنى ساقلىدۇق.
</S>
<S ID=57866>
 ئىسلاھات، تەرەققىياتتا يېڭى ۋەزىيەت ياراتتۇق. ئۇنىۋېرسال كۈچىمىز كۆرۈنەرلىك ئاشتى، ئاپتونوم رايونىمىزنىڭ ئىشلەپچىقىرىش ئومۇمىي قىممىتى 2010 – يىلىدىكى 543 مىليارد 700 مىليون يۈەندىن 2015 – يىلىدىكى 932 مىليارد 500 مىليون يۈەنگە يەتتى، جامائەت مالىيە خامچوت كىرىمى 50 مىليارد 100 مىليون يۈەندىن 133 مىليارد 100 مىليون يۈەنگە يەتتى، پۈتكۈل جەمئىيەتنىڭ تۇراقلىق مۈلۈك سېلىنمىسى جەمئىي 3 تىرىليون 959 مىليارد 400 مىليون يۈەنگە يەتتى، بۇ 11 – بەش يىللىق يىرىك پىلان مەزگىلىدىكىسىنىڭ 3.3 ھەسسىسىگە توغرا كېلىدۇ.
</S>
<S ID=57867>
قۇرۇلمىنى تەڭشەشتە زور ئىلگىرىلەش ھاسىل قىلدۇق، نېفىتتىن باشقا كۆلەملىك سانائەتنىڭ نىسبىتى %39.5تىن %64.9كە، 3 – كەسىپنىڭ نىسبىتى %32.5تىن %44.7 كە يەتتى.
</S>
<S ID=57868>
ئۇل ئەسلىھە قۇرۇلۇشى سالمىقىنى ئاشۇرۇپ، زور بىر تۈركۈم قاتناش، سۇچىلىق، ئېنېرگىيە، خەۋەرلىشىش تۈرلىرىدە قۇرۇلۇش باشلىدۇق ياكى قۇرۇلۇشنى پۈتتۈرۈپ ئىشقا كىرىشتۈردۇق.
</S>
<S ID=57869>
ئىجادچان شىنجاڭ قۇرۇلۇشىدا كۆرۈنەرلىك ئۈنۈم ھاسىل قىلىپ، پەن – تېخنىكىنىڭ تىرەكلىك، يېتەكچىلىك رولىنى ئۈزلۈكسىز كۈچەيتتۇق. ئىسلاھات، ئېچىۋېتىشتا يېڭى قەدەم تاشلاپ، نۇقتىلىق ساھەلەردىكى ئىسلاھاتلارنى پۇختا ئىلگىرى سۈرۈپ، ئىسلاھاتنىڭ پايدىسىنى يەنىمۇ نامايان قىلىپ، يىپەك يولى ئىقتىساد بەلبېغى يادرولۇق رايونى قۇرۇلۇشىدا زور ئىلگىرىلەش ھاسىل قىلدۇق، ئىچكى – تاشقى ئېچىۋېتىش سەۋىيەمىزنى ئۈزلۈكسىز ئاشۇردۇق.
</S>
<S ID=57870>
 خەلق تۇرمۇشىنى كۆرۈنەرلىك ياخشلىدۇق. خەلق تۇرمۇشى قۇرۇلۇشى يىلى پائالىيىتىنى سىجىل قانات يايدۇرۇپ، ھەر مىللەت ئاممىسىنىڭ جانىجان مەنپەئىتىگە مۇناسىۋەتلىك بولغان خەلق تۇرمۇشىدىكى زور بىر تۈركۈم قىيىن مەسىلىلەرنى ھەل قىلدۇق.
</S>
<S ID=57871>
دېھقانلارنىڭ ئىلكىدىكى ئوتتۇرىچە كىرىم 2010 – يىلىدىكى 4993يۈەندىن 2015 – يىلىدىكى 9425 يۈەنگە، شەھەر – بازار ئاھالىسىنىڭ ئىلكىدىكى ئوتتۇرىچە كىرىم 14 مىڭ 480 يۈەندىن 26 مىڭ 275 يۈەنگە يەتتى.
</S>
<S ID=57872>
بەش يىلدا شەھەر، بازارلاردا يېڭىدىن 2مىليون 440 مىڭ ئادەمنى ئىشقا ئورۇنلاشتۇردۇق، يېزىلاردىكى ئارتۇق ئەمگەك كۈچلىرىنى يىلىغا ئوتتۇرا ھېساب بىلەن 2مىليون 500 مىڭ ئادەم (قېتىم) يۆتكەپ ئىشقا ئورۇنلاشتۇردۇق، نامراتلاردىن 1 مىليون 730 مىڭنى ئازايتتۇق، 10 مىليوندىن ئارتۇق ئاممىنىڭ تۇرالغۇ مەسىلىسىنى ھەل قىلدۇق، 3 مىليون 600 مىڭدىن ئارتۇق دېھقان – چارۋىچىنىڭ بىخەتەر ئىچىملىك سۇ مەسىلىسىنى ھەل قىلدۇق.
</S>
<S ID=57873>
شەھەر، يېزىلاردا ئاساسىي كۈتۈنۈش سۇغۇرتىسى ۋە ئاساسىي داۋالىنىش سۇغۇرتىسى تۈزۈمىنى ئاساسىي جەھەتتىن ئورناتتۇق.
</S>
<S ID=57874>
مېيىپلەر ئىشلىرىنى تېز تەرەققىي قىلدۇردۇق. ئوقۇغۇچىلارغا يەسلى مائارىپىدىن ئالىي مائارىپقىچە 5 مىليون ئادەم(قېتىم) ماددىي ياردەم بېرىش سىستېمىسىنى بەرپا قىلىپ، قوش تىل مائارىپىنىڭ ئومۇملىشىش نىسبىتى، تولۇق ئوتتۇرا مەكتەپ ۋە ئالىي مەكتەپكە كىرىش ئومۇمىي نىسبىتىنى ئۈزلۈكسىز ئاشۇردۇق، جەنۇبىي شىنجاڭدىكى ئۈچ ۋىلايەت، بىرئوبلاستتا 14 يىللىق ھەقسىز مائارىپنى ئىشقا ئاشۇرۇش ئۈچۈن تىرىشىۋاتىمىز.
</S>
<S ID=57875>
 مىللەتلەر – دىنلار ئېجىل – ئىناقلىقىنى ئىشقا ئاشۇردۇق.
</S>
<S ID=57876>
مىللىي تېررىتورىيەلىك ئاپتونومىيە تۈزۈمىدە چىڭ تۇرۇپ ۋە ئۇنى مۇكەممەللەشتۈرۈپ، ماركسىزملىق ‹‹بەش قاراش›› تەربىيەسىنى زور كۈچ بىلەن قانات يايدۇرۇپ، ‹‹ئۈچ ئايرىلالماسلىق›› ۋە ‹‹بەشنى تونۇش›› تەربىيەسىنى كۈچەيتىپ، مىللەتلەر ئىتتىپاقلىقى – تەرەققىياتى بويىچە بەرپا قىلىش پائالىيىتىنى كەڭ قانات يايدۇرۇپ، مىللەتلەرنىڭ ئالاقىلىشىشى، ئالماشتۇرۇشى، ئارىلىشىشىنى ئىلگىرى سۈرۈپ، مىللەتلەر ئىتتىپاقلىقىنى يەنىمۇ كۈچەيتتۇق.
</S>
<S ID=57877>
دىن ئىشلىرىنى باشقۇرۇشنى قانۇن بويىچە كۈچەيتىپ، ‹‹ئەسەبىيلىكنى تۈگىتىش››نى چوڭقۇرلاشتۇرۇپ، دىننى سوتسىيالىزم جەمئىيىتىگە ئۇيغۇنلىشىشقا يېتەكلەپ، دىن ساھەسىنىڭ ئىناقلىقىنى كۈنسايىن ئاشۇردۇق.
</S>
<S ID=57878>
 ئېكولوگىيەلىك مۇھىتنى كۆرۈنەرلىك ياخشىلىدۇق. ئاساسىي فۇنكسىيەلىك رايون يىرىك پىلانى ۋە ئېكولوگىيەلىك مۇھىت فۇنكسىيەلىك رايونغا ئايرىش پىلانىنى تۈزۈپ، يولغا قويۇپ، 12 مىليون 740 مىڭ مو يەردە كۆچەت تىكىپ ئورمان بىنا قىلدۇق، ئورماننىڭ قاپلاش نىسبىتىنى %4.7 كە يەتكۈزدۇق.
</S>
<S ID=57879>
150 مىليون مو ئوتلاقتا يايلىتىشنى توختاتتۇق، ئوتلاق بىلەن چارۋا تەڭپۇڭلاشتۇرۇلغان كۆلەمنى 540 مىليون موغا يەتكۈزدۇق، دەريا، كۆل سۈيى سۈپىتىنىڭ ئەلالىق نىسبىتىنى زور دەرىجىدە ئاشۇردۇق.
</S>
<S ID=57880>
تەڭرىتاغنى دۇنياۋى تەبىئىي مىراس تىزىملىكىگە مۇۋەپپەقىيەتلىك كىرگۈزۈپ، ئاپتونوم رايونىمىزدا دۇنياۋى تەبىئىي مىراس بولماسلىق ئەھۋالىغا خاتىمە بەردۇق.
</S>
<S ID=57881>
 دېموكراتىيە – قانۇنچىلىقنى مۇكەممەللەشتۈردۇق.
</S>
<S ID=57882>
خەلق قۇرۇلتىيى تۈزۈمىدە چىڭ تۇرۇپ ۋە ئۇنى مۇكەممەللەشتۈرۈپ، خەلق قۇرۇلتىيىنىڭ يەرلىك نىزام چىقىرىش، قانۇن بويىچە نازارەت قىلىش، چوڭ – چوڭ ئىشلارنى قارار قىلىش خىزمەتلىرىنى ئۈزلۈكسىز كۈچەيتتۇق.
</S>
<S ID=57883>
جۇڭگو كوممۇنىستىك پارتىيەسى رەھبەرلىكىدىكى كۆپ پارتىيە ھەمكارلىشىش ۋە سىياسىي جەھەتتە كېڭىشىش تۈزۈمىدە چىڭ تۇرۇپ، ئۇنى مۇكەممەللەشتۈرۈپ، سىياسىي كېڭەشنىڭ كېڭىشىش ئاساسىدىكى دېموكراتىيە قۇرۇلۇشىنى يەنىمۇ كۈچەيتتۇق.
</S>
<S ID=57884>
ۋەتەنپەرۋەرلىك بىرلىك سېپىنى تەرەققىي قىلدۇرۇپ زورايتتۇق. ئىشچىلار ئۇيۇشمىسى، كوممۇنىستىك ياشلار ئىتتىپاقى، ئاياللار بىرلەشمىسى قاتارلىق خەلق تەشكىلاتلىرى خىزمىتىدە يېڭى نەتىجىلەرنى قولغا كەلتۈردۇق.
</S>
<S ID=57885>
شىنجاڭنى قانۇن بويىچە ئىدارە قىلىشنى ئومۇميۈزلۈك ئىلگىرى سۈرۈپ، ئومۇمىي خەلقنىڭ قانۇن ئىدارە قىلىش تەپەككۇرى ۋە قانۇن ئىدارە قىلىش ئېڭىنى يەنىمۇ كۈچەيتتۇق.
</S>
<S ID=57886>
 مەدەنىيەت قۇرۇلۇشىدا كۆرۈنەرلىك ئۈنۈم ھاسىل قىلدۇق.
</S>
<S ID=57887>
سوتسىيالىستىك يادرولۇق قىممەت قارىشى ۋە جۇڭگو ئارزۇسى تەشۋىق – تەربىيەسىنى چوڭقۇرلاشتۇرۇپ، ئاممىۋى مەنىۋى مەدەنىيلىك بەرپا قىلىش پائالىيىتىنى كەڭ قانات يايدۇردۇق.
</S>
<S ID=57888>
مەدەنىيەت كەسپىنى تېز تەرەققىي قىلدۇرۇپ، جامائەت مەدەنىيەت مۇلازىمىتى سىستېمىسىنى ئۈزلۈكسىز مۇكەممەللەشتۈرۈپ، ئېسىل ئەنئەنىۋى مەدەنىيەتكە ۋارىسلىق قىلدۇق ۋە ئۇنى ئەۋج ئالدۇردۇق، تەنتەربىيە ئىشلىرىنى ئومۇميۈزلۈك راۋاجلاندۇرۇپ، ھەرمىللەت ئاممىسىنىڭ مەنىۋى مەدەنىيەت ئېھتىياجىنى ئۈنۈملۈك كاپالەتلەندۈردۇق.
</S>
<S ID=57889>
13 – نۆۋەتلىك مەملىكەتلىك قىشلىق تەنھەرىكەت مۇسابىقىسى ۋە جۇڭگو تەنتەربىيە مەدەنىيىتى – تەنتەربىيە ساياھىتى كۆرگەزمىسىنى مۇۋەپپەقىيەتلىك ئۆتكۈزدۇق.
</S>
<S ID=57890>
 بىڭتۈەن خىزمىتىنى پۇختا ئىلگىرى سۈردۇق. بىڭتۈەننىڭ قۇرۇلۇشى، تەرەققىياتىنى پۈتۈن كۈچىمىز بىلەن قوللاپ، بىڭتۈەننىڭ يېڭىچە سانائەتلەشتۈرۈش، شەھەر – بازارلاشتۇرۇش، يېزا ئىگىلىكىنى زامانىۋىلاشتۇرۇش قەدىمىنى تېزلىتىپ، ئىشلەپچىقىرىش ئومۇمىي قىممىتىنى يىلىغا ئوتتۇرا ھېساب بىلەن %16.1 ئاشۇردۇق، شەھەر، بازار ۋە ليەن – دۈيلەردىكى دائىملىق نوپۇسنىڭ ئىلكىدىكى ئوتتۇرىچە كىرىمنى يىلىغا ئوتتۇرا ھېساب بىلەن %14.8 ۋە %14.4 ئاشۇرۇپ، بەش يىلدا بىر قاتلىدۇق.
</S>
<S ID=57891>
بىڭتۈەننىڭ خەلق ئەسكەرلىرى قوشۇنى قۇرۇلۇشىنى پۇختا ئىلگىرى سۈرۈپ، مۇقىملىقنى قوغداش، چېگرانى ساقلاش ئىقتىدارىنى كۆرۈنەرلىك ئاشۇردۇق، رولىنى ئۈنۈملۈك جارى قىلدۇردۇق.
</S>
<S ID=57892>
 پارتىيە قۇرۇلۇشىنى ئۈزلۈكسىز كۈچەيتتۇق. ئاممىۋى لۇشيەن تەربىيە – ئەمەلىيەت پائالىيىتى، ‹‹ئۈچتە تەلەپچان، ئۈچتە راستچىل بولۇش›› مەخسۇس تەربىيەسى، ‹‹ئىككىنى ئۆگىنىش، بىر بولۇش›› ئۆگىنىش – تەربىيەسى، ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› پائالىيىتىنى پۇختا قانات يايدۇرۇپ، پارتىيە ئەزالىرى، كادىرلارنى تەربىيەلەش، ھەرمىللەت ئاممىسىنى ئەمەلىي نەپكە ئىگە قىلىشتەك ياخشى ئۈنۈمگە ئېرىشتۇق.
</S>
<S ID=57893>
پارتىيەنىڭ ئىدىيەۋى – سىياسىي قۇرۇلۇشى، ھەر دەرىجىلىك رەھبەرلىك بەنزىلىرى قۇرۇلۇشى، كادىر ئىختىساسلىقلار قوشۇنى قۇرۇلۇشى، پارتىيە ئەزالىرى قوشۇنى قۇرۇلۇشىنى ئۈزلۈكسىز كۈچەيتىپ، ئاساسىي قاتلام پارتىيە تەشكىلاتلىرىنىڭ ئىجادچانلىقى، ئۇيۇشقاقلىقى، جەڭگىۋارلىقىنى يەنىمۇ ئاشۇرۇپ، پارتىيەمىزنىڭ شىنجاڭدىكى ھاكىمىيەت يۈرگۈزۈش ئاساسىنى تېخىمۇ مۇستەھكەملىدۇق.
</S>
<S ID=57894>
مەركىزىي كومىتېتنىڭ سەككىز تۈرلۈك بەلگىلىمىسىنى قاتتىق ئىجرا قىلىپ، ئىستىل قۇرۇلۇشىنى كۈچەيتىپ، چىرىكلەشكەنلەرنى قىلچە يۈز – خاتىرە قىلماي، جازالاپ، پارتىيە ئىستىلى – پاكلىق قۇرۇلۇشى ۋە چىرىكلىككە قارشى تۇرۇش كۈرىشىدە يېڭى ئۈنۈم ھاسىل قىلدۇق.
</S>
<S ID=57895>
 ئۆتكەن بەش يىلدا قولغا كەلتۈرۈلگەن مۇۋەپپەقىيەتلەر پارتىيە مەركىزىي كومىتېتىنىڭ كۈچلۈك رەھبەرلىك قىلغانلىقى، دانا تەدبىر بەلگىلىگەنلىكىنىڭ نەتىجىسى، پۈتۈن مەملىكەت خەلقىنىڭ، بولۇپمۇ مەركەز ۋە دۆلەت ئورگىنى، مەركەز كارخانىلىرى، شىنجاڭغا ياردەم بەرگۈچى ئۆلكە، شەھەرلەرنىڭ سەمىمىي كۆڭۈل بۆلگەنلىكى، خالىس ياردەم بەرگەنلىكىنىڭ نەتىجىسى، ئاپتونوم رايونىمىزدىكى ھەر دەرىجىلىك پارتىيە تەشكىلاتلىرى، پارتىيە ئەزالىرى، كادىرلار ۋە ھەرمىللەت خەلقىنىڭ بىر نىيەتتە ئىتتىپاقلىشىپ، تىرىشىپ كۈرەش قىلغانلىقىنىڭ نەتىجىسى، شىنجاڭدا تۇرۇشلۇق خەلق ئازادلىق ئارمىيەسى، قوراللىق ساقچى قىسمى ئىشلەپچىقىرىش – قۇرۇلۇش بىڭتۈەنىنىڭ قوللىغانلىقى، قاتناشقانلىقى، بىر نىيەتتە ھەمكارلاشقانلىقىنىڭ نەتىجىسى.
</S>
<S ID=57896>
بۇ يەردە مەن ئاپتونوم رايونلۇق 8 – نۆۋەتلىك پارتىيە كومىتېتىغا ۋاكالىتەن شىنجاڭنىڭ مۇقىملىقى، تەرەققىياتىغا تۆھپە قوشقان يولداشلار، دوستلارغا چىن كۆڭلۈمدىن رەھمەت ئېيتىمەن، ئالىي ئېھتىرام بىلدۈرىمەن !
</S>
<S ID=57897>
 بەش يىلدىن بۇيانقى مۇۋەپپەقىيەتلىك ئەمەلىيەتنى يەكۈنلەش ئارقىلىق، شۇنى چوڭقۇر ھېس قىلدۇقكى: شىنجاڭ خىزمىتىنى ياخشى ئىشلەشتە، شىنجاڭنى قانۇن بويىچە ئىدارە قىلىش، ئىتتىپاق – مۇقىم قىلىش، ئۇزاققىچە گۈللەندۈرۈشتە چىڭ تۇرۇپ، ئەبەدىي ئەمىنلىكنى نەزەردە تۇتۇپ، جۇڭگوچە سوتسىيالىزمدا چىڭ تۇرۇش ۋە ئۇنى راۋاجلاندۇرۇشقا پايدىلىق بولۇش، مىللەتلەرنىڭ ئالاقىلىشىشى، ئالماشتۇرۇشى، ئارىلىشىشىنى ئىلگىرى سۈرۈشكە پايدىلىق بولۇش، دىننى سوتسىيالىزم جەمئىيىتىگە ئۇيغۇنلىشىشقا يېتەكلەشكە پايدىلىق بولۇش، شىنجاڭنىڭ ئىچكى جايلار بىلەن بولغان يۇغۇرما تەرەققىياتىنى ئىلگىرى سۈرۈشكە پايدىلىق بولۇش، ھەر مىللەت ئاممىسىنى پارتىيە ۋە ھۆكۈمەتنىڭ ئەتراپىغا ئۇيۇشتۇرۇشقا پايدىلىق بولۇشنى خىزمەت ئۈنۈمىنى سىناشنىڭ مۇھىم ئۆلچىمى قىلىش شەرت.
</S>
<S ID=57898>
سىياسىي يۆنىلىشتە، ئومۇملۇقنى كۆزلەشتە باشتىن – ئاخىر چىڭ تۇرۇش كېرەك، جۇڭگو كوممۇنىستىك پارتىيەسىنىڭ رەھبەرلىكىدە، سوتسىيالىزم تۈزۈمىدە، مىللىي تېررىتورىيەلىك ئاپتونومىيە تۈزۈمىدە باشتىن – ئاخىر چىڭ تۇرۇش، سىياسىي ئاڭ، ئومۇملۇق ئېڭى، يادرو ئېڭى، بىردەكلىك ئېڭىنى پۇختا تۇرغۇزۇش، يولداش شى جىنپىڭ يادرولۇقىدىكى پارتىيە مەركىزىي كومىتېتى بىلەن باشتىن – ئاخىر بىردەكلىكنى ساقلاش، ئىدىيەدە، سىياسىيدا، ھەرىكەتتە يولداش شى جىنپىڭ يادرولۇقىدىكى پارتىيە مەركىزىي كومىتېتى بىلەن يۈكسەك بىردەك بولۇش كېرەك.
</S>
<S ID=57899>
بايراقنى ئېگىز كۆتۈرۈش، نىشاننى كۆزلەشتە باشتىن – ئاخىر چىڭ تۇرۇش كېرەك، پۈتۈن ئاپتونوم رايوندا ئىجتىمائىي مۇقىملىق ۋە ئەبەدىي ئەمىنلىك باش نىشانى بايرىقىنى ئېگىز كۆتۈرۈپ، دىققەتنى باش نىشانغا مەركەزلەشتۈرۈپ، باش نىشاننى كۆزلەپ، باش نىشاننى ئەمەلىيلەشتۈرۈپ، باش نىشاننى ئومۇمىي پىروگرامما، نەزەردە تۇتۇش نۇقتىسى ۋە كۈچەش نۇقتىسى قىلىپ، شىنجاڭنىڭ تۈرلۈك خىزمەتلىرىگە بىر تۇتاش يېتەكچىلىك قىلىش كېرەك.
</S>
<S ID=57900>
ئەلرايىنى مايىل قىلىش، قورغاننى مۇستەھكەملەشتە باشتىن – ئاخىر چىڭ تۇرۇش كېرەك.
</S>
<S ID=57901>
ھەرمىللەت ئاممىسىغا ھەقىقىي ئىشىنىپ، يېقىندىن تايىنىپ، ھەرمىللەت ئاممىسى بىلەن ئالاقە باغلاپ، ئۇلارغا مۇلازىمەت قىلىپ، ھەرمىللەت ئاممىسىنى زىچ ئىتتىپاقلاشتۇرۇپ، كەڭ سەپەرۋەر قىلىپ، مىللەتلەر ئىتتىپاقلىقىنى ئەڭ مۇھىم ئاممىۋى خىزمەت قىلىپ، ھەرمىللەت ئاممىسىنى ئىتتىپاقلاشتۇرۇپ ۋە يېتەكلەپ، ‹‹ئۈچ خىل كۈچ››كە قارشى قەتئىي كۈرەش قىلىپ، ئىجتىمائىي مۇقىملىق ۋە ئەبەدىي ئەمىنلىكنىڭ ئاممىۋى ئاساسىنى پۇختىلاش كېرەك.
</S>
<S ID=57902>
قانۇن ئىدارە قىلىش تەپەككۇرىدا، شىنجاڭنى قانۇن بويىچە ئىدارە قىلىشتا باشتىن – ئاخىر چىڭ تۇرۇش كېرەك، سوتسىيالىستىك قانۇن ئىدارە قىلىش بايرىقىنى، ئاساسىي قانۇن ۋە قانۇن بايرىقىنى باشتىن – ئاخىر ئېگىز كۆتۈرۈپ، قانۇننى ئىلمىي چىقىرىپ، قانۇننى قاتتىق ئىجرا قىلىپ، ئادىل يۈرگۈزۈپ، قانۇن ئىدارە قىلىش تەپەككۇرى ۋە قانۇن ئىدارە قىلىش ئۇسۇلىدىن پايدىلىنىپ، مۇقىملىقنى قوغداش، تەرەققىياتقا تۈرتكە بولۇشقا ماھىر بولۇپ، پۈتكۈل جەمئىيەتنىڭ قانۇنغا ھۆرمەت قىلىشى، قانۇننى ئۆگىنىشى، قانۇنغا ئەمەل قىلىشى، قانۇننى تەتبىقلىشىغا تۈرتكە بولۇپ، ئىجتىمائىي مۇقىملىق ۋە ئەبەدىي ئەمىنلىكنىڭ قانۇن ئىدارە قىلىش ئاساسىنى پۇختىلاش كېرەك.
</S>
<S ID=57903>
ھادىسىدىنمۇ، ماھىيەتتىنمۇ تۈزەش، ئۇنىۋېرسال تەدبىر قوللىنىشتا باشتىن – ئاخىر چىڭ تۇرۇش كېرەك، تەشەببۇسكارلىق بىلەن تۈزەپ، سىستېمىلىق تۈزەپ، ھەر تەرەپلىمە تۈزەپ، مەنبەدىن تۈزەپ، كەڭچىلىك قىلىش بىلەن قاتتىق بولۇشنى بىرلەشتۈرۈپ، كۆپ خىل تەدبىر قوللىنىپ، ھەر تەرەپلىمە تۇتۇش قىلىپ، ھەم نۆۋەتتىكى گەۋدىلىك مەسىلىلەرنى كۈچەپ ھەل قىلىپ، ھەم ئۇلنى كۈچەيتىش، ئاساسنى پۇختىلاش تەدبىرلىرىنى تۈزۈپ، جەمئىيەتنى ئىدارە قىلىش سىستېمىسىنى مۇكەممەللەشتۈرۈپ، جەمئىيەتنى ئىدارە قىلىش ئىقتىدارىنى ئۆستۈرۈپ، ئىجتىمائىي مۇقىملىق ۋە ئەبەدىي ئەمىنلىكنىڭ خىزمەت ئاساسىنى پۇختىلاش كېرەك.
</S>
<S ID=57904>
ئېھتىياتچانلىق بىلەن سالماق ئىلگىرىلەش، ئۇزاققىچە بوشاشماي تىرىشىشتا باشتىن – ئاخىر چىڭ تۇرۇش كېرەك، ئۇزاق مۇددەتلىك پىلان تۈزۈپ، كەلگۈسىنى نەزەردە تۇتۇپ، ھەممىدە يىراقنى كۆزلەپ، ئىستراتېگىيەلىك ئىرادىنى ساقلاپ، ئاساس سالىدىغان، كەلگۈسىگە پايدىلىق خىزمەتلەرنى پۇختا ئىشلەپ، چوڭقۇر قاتلاملىق زىددىيەت ۋە مەسىلىلەرنى بىر – بىرلەپ ھەل قىلىپ، كىچىك ئىشلار ئارقىلىق چوڭ ئىشلارنى ۋۇجۇدقا چىقىرىپ، ھازىرقى ئىشلاردىن كەلگۈسىنى كۆزلەپ، ئىجتىمائىي مۇقىملىق ۋە ئەبەدىي ئەمىنلىككە پۇختا ئاساس سېلىش كېرەك.
</S>
<S ID=57905>
 بۇ نەتىجىلەرنى قولغا كەلتۈرۈشىمىز ئاسانغا توختىمىدى، تەجرىبىلىرىمىز تولىمۇ قىممەتلىك.
</S>
<S ID=57906>
بىز چوقۇم بۇنى ھەسسىلەپ قەدىرلەپ، ھەسسىلەپ ئىتتىپاقلىشىپ، ھەسسىلەپ تىرىشىپ، شىنجاڭنىڭ ئىجتىمائىي مۇقىملىق ۋە ئەبەدىي ئەمىنلىك ئۇلۇغۋار ئىشىنى ئۈزلۈكسىز ئالغا سىلجىتىشىمىز كېرەك.
</S>
<S ID=57907>
 ئىككىنچى، ئىجتىمائىي مۇقىملىق ۋە ئەبەدىي ئەمىنلىك باش نىشانىنى كۆزلەپ، ئەسلىي مەقسەتنى ئۇنۇتماي، داۋاملىق ئىلگىرىلەپ، تىرىشىپ ئىتتىپاق – ئىناق، ئاۋات – باي، مەدەنىي بولغان، تەرەققىي قىلغان، خاتىرجەم ياشايدىغان سوتسىيالىستىك شىنجاڭ قۇرۇپ چىقىش كېرەك
</S>
<S ID=57908>
 شىنجاڭ خىزمىتىدە تارىخىي يېڭى پەللىگە قەدەم قويدۇق.
</S>
<S ID=57909>
كەلگۈسى بەش يىل شىنجاڭنىڭ ئىجتىمائىي مۇقىملىقى ۋە ئەبەدىي ئەمىنلىكىگە پۇختا ئاساس سالىدىغان ئاچقۇچلۇق مەزگىل، نامراتلىقتىن قۇتۇلدۇرۇش جېڭىدە غەلىبە قازىنىش، ئومۇميۈزلۈك ھاللىق جەمئىيەت قۇرۇپ چىقىشتىكى ھەل قىلغۇچ باسقۇچ.
</S>
<S ID=57910>
 بۇنىڭدىن كېيىنكى بەش يىلدا، بىز يەنىلا ئىنتايىن كەسكىن، مۇرەككەپ ۋەزىيەتكە دۇچ كېلىمىز.
</S>
<S ID=57911>
شىنجاڭ خىزمىتىنىڭ ھازىرقى ۋەزىيىتىدە ئىجابىي، ياخشى، خۇشاللىنارلىق ئۆزگىرىش بولدى، ئىجتىمائىي ۋەزىيەت ئومۇمىي جەھەتتىن مۇقىم، ئىقتىسادىي، ئىجتىمائىي تەرەققىيات ئومۇمىي جەھەتتىن ياخشى بولۇۋاتىدۇ، شۇنىڭ بىلەن بىللە مۇقىملىق، تەرەققىياتتىن ئىبارەت ئىككى جەھەتتىكى ‹‹ئۈچ مەزگىل گىرەلىشىپ كېتىش›› ۋەزىيىتىگە دۇچ كېلىۋاتىمىز.
</S>
<S ID=57912>
بىر تەرەپتىن، شىنجاڭنىڭ زوراۋانلىق – تېررورلۇق قۇترىغان مەزگىل، بۆلگۈنچىلىككە قارشى كۈرەش كەسكىنلەشكەن مەزگىل، قول سېلىپ تۈزەش تەخىرسىز بولغان مەزگىلدىن ئىبارەت ‹‹ئۈچ مەزگىل گىرەلىشىپ كېتىش›› ھالىتىدە تۈپ ئۆزگىرىش بولغىنى يوق، بۆلگۈنچىلىك قىلىش بىلەن بۆلگۈنچىلىك قىلىشقا قارشى تۇرۇش ئوتتۇرىسىدىكى كۈرەش ئۇزاق مۇددەتلىك، مۇرەككەپ، ئۆتكۈر بولىدۇ، بەزىدە، ھەتتا ئىنتايىن كەسكىن بولىدۇ، ۋەتەننىڭ بىرلىكىنى، مىللەتلەر ئىتتىپاقلىقىنى، دۆلەت خەۋپسىزلىكىنى، ئىجتىمائىي مۇقىملىقنى قوغداش ۋەزىپىمىز ئىنتايىن مۈشكۈل.
</S>
<S ID=57913>
يەنە بىر تەرەپتىن، شىنجاڭ پۈتۈن مەملىكەتكە ئوخشاش ئىقتىسادنى ئاشۇرۇش سۈرئىتىنى تېزلىتىشنىڭ خوت يۆتكەش مەزگىلى، قۇرۇلمىنى تەڭشەشنىڭ تەخىرسىز مەزگىلى، ئالدىنقى قوزغىتىش سىياسىتىنىڭ ھەزىم قىلىش مەزگىلىدىن ئىبارەت ‹‹ئۈچ مەزگىل گىرەلىشىپ كېتىش›› باسقۇچىدا تۇرۇۋاتىدۇ، ئاپتونوم رايون بويىچە نامراتلىقتىن قۇتۇلدۇرۇش جېڭىدە غەلىبە قازىنىش، ئىقتىسادنى تېخىمۇ ياخشى، تېخىمۇ تېز تەرەققىي قىلدۇرۇش، ئومۇميۈزلۈك ھاللىق جەمئىيەت قۇرۇپ چىقىشتا ۋەزىپىمىز ئىنتايىن مۈشكۈل.
</S>
<S ID=57914>
 بۇنىڭدىن كېيىنكى بەش يىلدا، بىز تېپىلغۇسىز پۇرسەتكە ئېرىشىمىز.
</S>
<S ID=57915>
بىرىنچى، تارىخىي پۇرسەت.
</S>
<S ID=57916>
پارتىيە 18 – قۇرۇلتىيىدىن بۇيان، يولداش شى جىنپىڭ يادرولۇقىدىكى پارتىيە مەركىزىي كومىتېتى دۇنيا ۋەزىيىتىنى ئىگىلەپ، خەلقنىڭ ئارزۇسىغا بېقىپ، جۇڭگوچە سوتسىيالىزمدا چىڭ تۇرۇش ۋە ئۇنى راۋاجلاندۇرۇشنى نەزەردە تۇتۇپ، دۆلەتنى ئىدارە قىلىش، ھاكىمىيەت يۈرگۈزۈشكە دائىر بىر قاتار يېڭى قاراش، يېڭى ئىدىيە، يېڭى ئىستراتېگىيەنى ئوتتۇرىغا قويۇپ، جۇڭخۇا مىللىتىنىڭ ئۇلۇغ گۈللىنىشىدىن ئىبارەت جۇڭگو ئارزۇسىنىڭ شىنجاڭ سەھىپىسىنى ياخشى پۈتۈشىمىزنى قۇدرەتلىك ئىدىيەۋى قورال ۋە ھەرىكەت قىبلىنەماسىگە ئىگە قىلدى.
</S>
<S ID=57917>
پارتىيە مەركىزىي كومىتېتى شىنجاڭ خىزمىتىگە ئىنتايىن كۆڭۈل بۆلدى، باش شۇجى شى جىنپىڭ شىنجاڭنى كۆڭلىگە پۈكۈپ، شىنجاڭدىكى ھەرمىللەت خەلقىگە رىشتە باغلاپ، ئالايىتەن شىنجاڭغا كېلىپ كۆزدىن كەچۈرۈپ، مۇھىم يوليورۇق بەردى، 2 – قېتىملىق مەركەزنىڭ شىنجاڭ خىزمىتى سۆھبەت يىغىنىنى ئېچىپ، مۇھىم سۆز قىلدى، بۇ دەۋر بۆلگۈچ ئەھمىيەتكە، ئابىدە ئەھمىيىتىگە ئىگە بولۇپ، پارتىيەمىزنىڭ شىنجاڭنى ئىدارە قىلىش تەدبىرىنى بېيىتىپ، راۋاجلاندۇرۇپ، شىنجاڭنىڭ پارتىيەمىز ۋە دۆلىتىمىزنىڭ ئىستراتېگىيەلىك ئومۇملۇقىدىكى ئالاھىدە مۇھىم ئورنىنى ئايدىڭلاشتۇرۇپ، شىنجاڭ خىزمىتىنىڭ ئىجتىمائىي مۇقىملىق ۋە ئەبەدىي ئەمىنلىك باش نىشانىنى بېكىتىپ، يېڭى ۋەزىيەتتە شىنجاڭ خىزمىتىنى ياخشى ئىشلىشىمىزگە ئىلگىرىلەش يۆنىلىشىنى كۆرسىتىپ بەردى، ئۇنى تۈپ مىزانغا ئىگە قىلدى.
</S>
<S ID=57918>
ئىككىنچى، ئىستراتېگىيەلىك پۇرسەت.
</S>
<S ID=57919>
پارتىيە مەركىزىي كومىتېتى ‹‹بىر بەلباغ، بىر يول›› ئىستراتېگىيەسىنى چوڭقۇر يولغا قويۇپ، يىپەك يولى ئىقتىساد بەلبېغى يادرولۇق رايونى قۇرۇلۇشىغا تۈرتكە بولۇپ، يېڭى بىر نۆۋەتلىك غەربىي رايوننى كەڭ ئېچىش ئىستراتېگىيەسىنى يولغا قويۇش قەدىمىنى تېزلىتىپ، غەربكە ئېچىۋېتىشنى زور كۈچ بىلەن ئىلگىرى سۈرۈپ، شىنجاڭنىڭ ئىقتىسادىي، ئىجتىمائىي تەرەققىياتىنى كەڭ ماكانغا ئىگە قىلدى.
</S>
<S ID=57920>
ئۈچىنچى، سىياسەت پۇرسىتى.
</S>
<S ID=57921>
پارتىيە مەركىزىي كومىتېتى بىر قاتار ئالاھىدە قوللاش سىياسەتلىرىنى ئايدىڭلاشتۇرۇپ، 4 – ، 5 – قېتىملىق مەملىكەتلىك شىنجاڭغا نىشانلىق ياردەم بېرىش خىزمىتى يىغىنىنى مەخسۇس ئېچىپ، شىنجاڭغا ياردەم بېرىش خىزمىتىنى ئورۇنلاشتۇرۇپ، 13 – بەش يىللىق يىرىك پىلاندا ئاپتونوم رايونىمىزنى قوللاش سالمىقىنى ھەر تەرەپتىن ئاشۇرۇپ، شىنجاڭنىڭ ئىجتىمائىي مۇقىملىقى ۋە ئەبەدىي ئەمىنلىكىنى كۈچلۈك كاپالەتكە ئىگە قىلدى.
</S>
<S ID=57922>
تۆتىنچى، ئىسلاھات پۇرسىتى.
</S>
<S ID=57923>
پارتىيە مەركىزىي كومىتېتى ئىسلاھاتنى ئومۇميۈزلۈك چوڭقۇرلاشتۇرۇپ، بولۇپمۇ تەمىنلىگۈچى تەرەپ قۇرۇلمىلىق ئىسلاھاتىنى زور كۈچ بىلەن ئىلگىرى سۈرۈپ، شىنجاڭدا ئۇسۇلنى ئۆزگەرتىپ، قۇرۇلمىنى تەڭشەش، ئىقتىسادنى داۋاملىق سىجىل، ساغلام تەرەققىي قىلدۇرۇشنى كۈچلۈك ھەرىكەتلەندۈرگۈچ كۈچكە ئىگە قىلدى.
</S>
<S ID=57924>
بەشىنچى، تەرەققىيات پۇرسىتى. شىنجاڭنىڭ زېمىنى كەڭ، بايلىقى مول، مەنزىرىسى گۈزەل، تاغ – دەريالىرى ھەيۋەتلىك، مەدەنىيىتى پارلاق، ئۆرپ – ئادەتلەر ئاددىي – ساددا بولۇپ، ئىسلاھات، ئېچىۋېتىش يولغا قويۇلغان 30 نەچچە يىلدىن بۇيانقى تەرەققىيات ئارقىلىق، ئۇنىۋېرسال كۈچى كۆرۈنەرلىك ئېشىپ، ئىجتىمائىي ئىشلىرى ئۇچقاندەك تەرەققىي قىلدى، ئاپتونوم رايونىمىزدىكى پارتىيە ئەزالىرى، كادىرلار ۋە ھەرمىللەت ئاممىسى پارتىيەنى، ۋەتەننى، سوتسىيالىزمنى سۆيىدۇ، ئۇلار تولىمۇ سۆيۈملۈك، يېقىملىق، قەدىرلىك، ئۇلارنىڭ مۇقىملىقنى ئويلاش، ئىناقلىققا تەلپۈنۈش، تەرەققىياتنى كۆزلەش، ھاللىق سەۋىيەگە يۈرۈش قىلىش ئارزۇسى كۈچلۈك، قىزغىنلىقى يۇقىرى، بۇ شىنجاڭنىڭ ئىجتىمائىي مۇقىملىقى ۋە ئەبەدىي ئەمىنلىكىگە ياخشى شارائىت يارىتىپ بەردى.
</S>
<S ID=57925>
 شىنجاڭ خىزمىتىنىڭ بۇنىڭدىن كېيىنكى بەش يىلدىكى يېتەكچى ئىدىيەسى: جۇڭگوچە سوتسىيالىزم ئۇلۇغ بايرىقىنى ئېگىز كۆتۈرۈپ، دېڭ شياۋپىڭ نەزەرىيەسى، ‹‹ئۈچكە ۋەكىللىك قىلىش›› مۇھىم ئىدىيەسى، ئىلمىي تەرەققىيات قارىشىنى يېتەكچى قىلىپ، باش شۇجى شى جىنپىڭنىڭ بىر قاتار مۇھىم سۆزىنىڭ روھىنى، بولۇپمۇ 2 – قېتىملىق مەركەزنىڭ شىنجاڭ خىزمىتى سۆھبەت يىغىنىدا قىلغان مۇھىم سۆزى ۋە شىنجاڭنى كۆزدىن كەچۈرگەندە قىلغان مۇھىم سۆزىنىڭ روھىنى چوڭقۇر ئىزچىللاشتۇرۇپ، يولداش شى جىنپىڭ يادرولۇقىدىكى پارتىيە مەركىزىي كومىتېتىنىڭ شىنجاڭ خىزمىتى توغرىسىدىكى مۇھىم سىياسەت، فاڭجېنلىرىنى قەتئىي ئىزچىللاشتۇرۇپ، ئىجتىمائىي مۇقىملىق ۋە ئەبەدىي ئەمىنلىك باش نىشانىنى زىچ چۆرىدەپ، ‹‹بەشنى بىر گەۋدە قىلىش›› ئومۇمىي ئورۇنلاشتۇرمىسىنى بىر تۇتاش ئىلگىرى سۈرۈپ، ‹‹تۆت ئومۇميۈزلۈك›› ئىستراتېگىيەلىك ئورۇنلاشتۇرمىسىنى ماس ئىلگىرى سۈرۈپ، ‹‹بەش چوڭ تەرەققىيات ئىدىيەسى››نى پۇختا تۇرغۇزۇپ ۋە ئىزچىللاشتۇرۇپ، شىنجاڭنى ئىدارە قىلىش سىستېمىسى ۋە ئىدارە قىلىش ئىقتىدارىنى زامانىۋىلاشتۇرۇشنى يېتەكچى، ئىقتىسادنى تەرەققىي قىلدۇرۇش ۋە خەلق تۇرمۇشىنى ياخشىلاشنى ئاساس، ۋەتەننىڭ بىرلىكىنى قوغداش، مىللەتلەر ئىتتىپاقلىقىنى ئىلگىرى سۈرۈش، دىنىي ئەسەبىي ئىدىيەنىڭ يامرىشىنى توسۇش قاتارلىقلارنى مۇھىم نۇقتا قىلىپ، شىنجاڭنى قانۇن بويىچە ئىدارە قىلىش، ئىتتىپاق – مۇقىم قىلىش، ئۇزاققىچە گۈللەندۈرۈشتە چىڭ تۇرۇپ، تىرىشىپ ئىتتىپاق – ئىناق، ئاۋات – باي، مەدەنىي بولغان، تەرەققىي قىلغان، خاتىرجەم ياشايدىغان سوتسىيالىستىك شىنجاڭ قۇرۇپ چىقىش.
</S>
<S ID=57926>
 بۇنىڭدىن كېيىنكى بەش يىلدا شىنجاڭ خىزمىتىگە قويۇلىدىغان ئاساسىي تەلەپ.
</S>
<S ID=57927>
بۇنىڭدىن كېيىنكى بەش يىلدىكى خىزمەتلەرنى ياخشى ئىشلەش ئۈچۈن، پارتىيە مەركىزىي كومىتېتىنىڭ شىنجاڭنى ئىدارە قىلىش تەدبىرىنى قەتئىي ئىزچىللاشتۇرۇپ، ‹‹بىر باش نىشان››نى پۇختا تۇرغۇزۇش كېرەك، يەنى ئىجتىمائىي مۇقىملىق ۋە ئەبەدىي ئەمىنلىك باش نىشانىنى پۇختا تۇرغۇزۇپ، باش نىشاننى شىنجاڭ خىزمىتىگە بىر تۇتاش يېتەكچىلىك قىلىدىغان ئومۇمىي پىروگرامما قىلىشتا چىڭ تۇرۇپ، بارلىق خىزمەتنى مۇشۇ باش نىشانغا بويسۇندۇرۇپ ۋە ئۇنىڭغا مۇلازىمەت قىلدۇرۇپ، خىزمەتلەرنى باش نىشاننى چۆرىدەپ قانات يايدۇرۇش، پىلانلاش، ئىلگىرى سۈرۈش كېرەك؛ ‹‹بىر جان تومۇر››نى ئىزچىللاشتۇرۇش كېرەك.
</S>
<S ID=57928>
مىللەتلەر ئىتتىپاقلىقىنى ھەر مىللەت خەلقنىڭ جان تومۇرى قىلىپ، مىللەتلەر ئىتتىپاقلىقىنى كۆز قارىچۇقىمىزنى ئاسرىغاندەك ئاسراپ، ھاياتىمىزنى قەدىرلىگەندەك قەدىرلەپ، مىللەتلەرنىڭ ئىناق ئۆتۈشى، بىر نىيەتتە بولۇشى، ئىناق تەرەققىي قىلىشىنى ئىلگىرى سۈرۈش كېرەك، ‹‹ئىككى مۇھىم نۇقتا››نى ئىگىلەش كېرەك، مۇقىملىق ھەممىنى بېسىپ چۈشىدۇ، دېگەن ئىدىيەدە چىڭ تۇرۇپ، مۇقىملىق بىلەن تەرەققىياتنىڭ مۇناسىۋىتىنى توغرا بىر تەرەپ قىلىپ، مۇقىملىق بىلەن تەرەققىياتتىن ئىبارەت بۇ ئىككى مۇھىم نۇقتىنى ھەقىقىي ياخشى تۇتۇپ، بىر بەنزە پۈتۈن كۈچى بىلەن مۇقىملىقنى تۇتىدىغان، بىر بەنزە زېھنىنى مەركەزلەشتۈرۈپ تەرەققىياتنى تۇتىدىغان ئىككى يۈرۈش خىزمەت بەنزىسى قۇرۇپ، دەرىجىمۇ دەرىجە تۇتىدىغان، قاتلاممۇقاتلام ئەمەلىيلەشتۈرىدىغان مەسئۇلىيەت سىستېمىسىنى شەكىللەندۈرۈش كېرەك؛ ‹‹بىر مېخانىزم››نى مۇكەممەللەشتۈرۈش كېرەك.
</S>
<S ID=57929>
بىر قولدا زوراۋان – تېررورچىلارغا قانۇن بويىچە زەربە بېرىشنى، يەنە بىر قولدا ئەلرايىنى ئەڭ زور دەرىجىدە مايىل قىلىشنى تۇتۇپ، پارتىيە، ھۆكۈمەت، ئارمىيە، ساقچى، بىڭتۈەن، خەلق ماسلىشىپ تەڭ ھەرىكەت قىلىش مېخانىزمىنى بەرپا قىلىپ، مۇكەممەللەشتۈرۈپ، تېررورلۇققا قارشى تۇرۇش، مۇقىملىقنى قوغداشنىڭ قۇدرەتلىك بىرىكمە كۈچىنى شەكىللەندۈرۈش كېرەك؛ ‹‹تۆتنى تىرىشىپ ئىشقا ئاشۇرۇش›› كېرەك، ئىجتىمائىي مۇقىملىق، ئەبەدىي ئەمىنلىكنى تىرىشىپ ئىشقا ئاشۇرۇش، ئومۇميۈزلۈك ھاللىق جەمئىيەت قۇرۇپ چىقىش كۈرەش نىشانىنى تىرىشىپ ئىشقا ئاشۇرۇش، نامرات ئاھالىنى قەرەلىدە نامراتلىقتىن قۇتۇلدۇرۇشنى تىرىشىپ ئىشقا ئاشۇرۇش، ئېكولوگىيەلىك مۇھىتنىڭ ياخشى بولۇشىنى تىرىشىپ ئىشقا ئاشۇرۇش كېرەك؛ ‹‹بىر ياخشى ۋەزىيەت››نى يارىتىش كېرەك، شىنجاڭدا ئىجتىمائىي مۇقىملىق ۋە ئەبەدىي ئەمىنلىك ياخشى ۋەزىيىتىنى يارىتىش كېرەك، ئىتتىپاق – ئىناق، ئاۋات – باي، مەدەنىي بولغان، تەرەققىي قىلغان، خاتىرجەم ياشايدىغان ياخشى ۋەزىيەتنى يارىتىش كېرەك.
</S>
</TEXT>
/BODY
/DOC