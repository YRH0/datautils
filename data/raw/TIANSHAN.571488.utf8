<DOC>
<DOCID>TIANSHAN.571488</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-12-13 12:16:44</DATE>
</HEADER>
<BODY>
<HEADLINE>
<S ID=64641>
ئۈرۈمچى شەھىرىدە قىيىنچىلىقى ئېغىر كۆچمە ئاھالىلەر ئىسسىنىشتا ياردەم بېرىش دائىرىسىگە كىرگۈزۈلدى
</S>
</HEADLINE>
<TEXT>
<S ID=64642>
شىنخۇا ئاگېنتلىقى، ئۈرۈمچى، 12 – ئاينىڭ 8 – كۈنى تېلېگراممىسى. بۇ يىل قىشتىن باشلاپ ئۈرۈمچى شەھىرىدە كۆچمە ئاھالىلەر ئارىسىدىكى قىيىنچىلىقى ئېغىر كىشىلەر تۇنجى قېتىم قىشلىق ئىسسىنىشتا ياردەم بېرىش دائىرىسىگە كىرگۈزۈلدى.
</S>
<S ID=64643>
ھازىر، شەھەر بويىچە شەرتكە ئۇيغۇن كەلگەن 700 دىن ئارتۇق قىيىنچىلىقى ئېغىر ئائىلە ئىسسىنىش ياردىمىگە ئېرىشتى.
</S>
<S ID=64644>
 ئۈرۈمچى شەھەرلىك خەلق ئىشلىرى ئىدارىسى ئىجتىمائىي قۇتقۇزۇش باشقارمىسىنىڭ مەسئۇلىنىڭ تونۇشتۇرۇشىچە، ئۈرۈمچىدە ئۇزاققىچە تۇرۇش كىنىشكىسى(ئولتۇراقلىشىش كىنىشكىسى)ئالغانلار، مۇقىم ئولتۇراقلىشىش ئورنى بار، ئائىلىسىنىڭ ئوتتۇرىچە كىرىمى ئۈرۈمچى شەھىرىدىكى تۆۋەن كاپالەت ئۆلچىمىدىن تۆۋەن بولغان كۆچمە ئاھالىلەر؛ جىسمانىي، ئەقلىي، روھىي جەھەتتە كەمتۈك، كۆرۈش قۇۋۋىتى ئاجىز(ئەما)لار، مېيىپلىك دەرىجىسى 2 – دەرىجىدىن يۇقىرى مېيىپلەر ئائىلىلىرى؛ تاسادىپىي ۋەقە، كۈتۈلمىگەن زەخىمگە ئۇچرىغان، ئېغىر، ئالاھىدە ئېغىر كېسەل بولۇپ قالغان ياكى باشقا ئالاھىدە سەۋەبتىن تۇرمۇشى نامراتلىشىپ كېتىش سەۋەبلىك ئىسسىنىش پۇلىنى تاپشۇرۇشتا ياكى ئۆزى ئىسسىنىشتا قىيىنچىلىقى بار ئائىلىلەر ئىسسىنىش مەزگىلىدە تۇرۇشلۇق ئورنىغا ئىسسىنىش ياردىمى تەلەپ قىلسا بولىدىكەن.
</S>
<S ID=64645>
 كونكرېت ياردەم بېرىش ئۆلچىمى تۆۋەندىكىچە بولىدىكەن: مەركەزلىك پار بىلەن تەمىنلىنىۋاتقان يەرلەردىكى ئۆي قۇرۇلۇشى كۆلىمى 50 كىۋادرات مېتىر ئىچىدىكىلەرگە تولۇق نورما بويىچە ياردەم بېرىلىدىكەن، 50 كىۋادرات مېتىردىن ئاشقان قىسمىنى ئۆزلىرى ئۈستىگە ئالىدىكەن؛ ئۆزلىرى پار ئورنىتىۋالغان ھەر بىر ئائىلىگە ھەر يىلدا ئۈچ توننا كۆمۈر ئۆلچىمى بويىچە نەق پۇل ياكى كۆمۈر ياردەم بېرىلىدىكەن.
</S>
<S ID=64646>
‏
</S>
</TEXT>
/BODY
/DOC