<DOC>
<DOCID>TIANSHAN.572603</DOCID>
<HEADER>
<CLASS>خەلقئارا</CLASS>
<DATE>2016-12-16 15:24:40</DATE>
</HEADER>
<BODY>
<HEADLINE>
<S ID=65694>
بەزى ئەسلىمىلەر ئەمەلىيەتتە ھەقىقىي ئەمەس
</S>
</HEADLINE>
<TEXT>
<S ID=65695>
 سىز بىلەمسىز، ئەسلىمىڭىزدىكى بالىلىق دەۋرىڭىزدە يۈز بەرگەن مەلۇم ھېكايە ئەمەلىيەتتە يۈز بەرمىگەن بولۇشى مۇمكىن!
</S>
<S ID=65696>
ئالدىرىماڭ، بۇ مېڭىڭىزدە مەسىلە بار دېگەنلىك ئەمەس، تەتقىقاتتا كۆرسىتىلىشىچە، ئەگەر مەلۇم كىشىگە ئالاقىدار مەلۇم ساختا ھېكايىنى توختىماي شۇ كىشىنىڭ كاللىسىغا سىڭدۈرگەندە، %50 كىشى بۇ ئىشنى ھەقىقەتەن يۈز بەرگەن دەپ ئويلاپ قالىدىكەن!
</S>
<S ID=65697>
 ئەنگلىيە ۋارۋىك ئۇنىۋېرسىتېتىنىڭ پىسىخولوگىيە دوكتورى كىمبېرلى ۋادې ۋە ئۇنىڭ خىزمەتداشلىرى 400دىن ئارتۇق پىدائىيغا ئۇلارغا ئالاقىدار ساختا مەلۇماتنى سۆزلەپ بەرگەن.
</S>
<S ID=65698>
تەجرىبە نەتىجىسىدە كۆرسىتىلىشىچە، %53 كىشى ئاخىرىدا ئۆزىنىڭ شۇنداق ئىشنى باشتىن كەچۈرۈپ باققانلىقىغا ئىشەنگەن، %30 كىشى ھەتتا شۇ ئىشنى ئېسىدە «مۇكەممەل ساقلىۋالغان»، بەزىلىرى يەنە ھەتتا بۇ خىل «كەچۈرمىشى» گە يەنە مەزمۇن قوشۇپ تەسۋىرلەپ بەرگەن.
</S>
<S ID=65699>
ئۇنىڭدىن باشقا، خىلمۇخىل بىشارەتلەردىن شۇنى كۆرۈۋېلىشقا بولىدۇكى، %23 كىشى ئازدۇر-كۆپتۇر بۇ ئەسلىمىنى «قوبۇل قىلغان».
</S>
<S ID=65700>
 كىشىلەر نېمە ئۈچۈن ئىشلارنى ئېنىق ئەستە ساقلىيالمايدۇ؟
</S>
<S ID=65701>
 تەتقىقاتچىلارنىڭ ئېيتىشىچە، ئادەتتە بىز ئەتراپنى توختىماي كۆزىتىدىكەنمىز، بۇ ۋاقىتتا چوڭ مېڭىدە نۇرغۇنلىغان تەپسىلاتلار ساقلىنىپ قالىدىكەن، لېكىن كۆپ قىسم ئەسلىمىلەر ۋاقىتنىڭ ئۆتۈشىگە ئەگىشىپ ئۇنتۇلۇپ كېتىدىكەن، ئەڭ ئاخىرىدا بىز تاللاش خاراكتېرىدە بەزى ئىشلارنى ئەستە ساقلايدىكەنمىز، لېكىن بۇنىڭ ئىچىدە بەزى تەپسىلاتلار توغرا بولماي قالىدىكەن.
</S>
<S ID=65702>
ئۇنىڭدىن باشقا، قورقۇنچ قاتارلىق كۈچلۈك كەيپىياتلار ئەسلىمىنى ئۆزگەرتىۋېتىدىكەن.
</S>
<S ID=65703>
 ۋادېنىڭ ئېيتىشىچە، نۇرغۇن ئامىللار ئەسلىمىنىڭ خاتا بولۇشىنى كەلتۈرۈپ چىقىرىدىكەن، مەسىلەن: مەلۇم بىرەيلەنگە ئەزەلدىن بولمىغان ئىشنى توختىماي تەسەۋۋۇر قىلغۇزغاندا، ياكى ئۇنىڭغا ئالاقىدار سۈرەتلەرنى كۆرسەتكەندە شۇنداق بولىدىكەن.
</S>
<S ID=65704>
ئۇنىڭ ئېيتىشىچە، كىشىلەر «ئەسلىمىنى ئۇزارتىش» قا ئالاقىدار بىلىملەرنى كۆپرەك ئىگىلىشى كېرەك ئىكەن، بولۇپمۇ سوتقا چىقىپ ئىسپات بېرىشتە ئەسلىمىنىڭ توغرىلىقىنى كۆپرەك ئويلىشىش كېرەك ئىكەن.
</S>
<S ID=65705>
 بۇ تەتقىقاتقا ئالاقىدار دوكلات «ئەسلىمە ژۇرنىلى» غا بېرىلگەن.
</S>
</TEXT>
/BODY
/DOC