<DOC>
<DOCID>TIANSHAN.501308</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-24 15:42:06</DATE>
</HEADER>
<BODY>
<HEADLINE>
<S ID=14929>
خېجىڭ ناھىيەسى دۆلەت دەرىجىلىك باغ-ئورمانلاشقان ناھىيە شەرىپىگە ئېرىشتى
</S>
</HEADLINE>
<TEXT>
<S ID=14930>
    ئىختىيارىي مۇخبىرىمىز ياسىنجان رەھمىتۇللا خەۋىرى: 15-فېۋرال، مۇخبىرنىڭ ئاپتونوم رايونلۇق تۇرالغۇ ۋە شەھەر، يېزا قۇرۇلۇشى نازارىتىدىن ئىگىلىشىچە، يېقىندا، دۆلەتلىك تۇرالغۇ ۋە شەھەر يېزا قۇرۇلۇشى مىنىستىرلىقى 2015-يىللىق مەملىكەت بويىچە ئېكولوگىيەلىك باغ-ئورمانلاشقان شەھەر، باغ ئورمانلاشقان ناھىيە (شەھەر)، يېزا(بازار) لارنىڭ تىزىملىكىنى ئېلان قىلدى.
</S>
<S ID=14931>
ئاپتۇنوم رايونىمىزدىن بەش ناھىيە (شەھەر) مەملىكەت بويىچە باغ ئورمانلاشقان ناھىيە شەرىپىگە مۇيەسسەر بولدى.
</S>
<S ID=14932>
    بۇ قېتىم ئاپتونوم رايونىمىزدىن 2015-يىللىق دۆلەت دەرىجىلىك باغ ئورمانلاشقان شەھەر (ناھىيە) شەرىپىگە ئېرىشكەن بەش ناھىيە( شەھەر) ئايرىم-ئايرىم ھالدا فۇكاڭ شەھىرى، بۆرتالا شەھىرى، قۇتۇبى ناھىيەسى، جىمىسار ناھىيەسى، خېجىڭ ناھىيەسى.
</S>
<S ID=14933>
ئىگىلىنىشىچە، يېقىنقى يىللاردىن بۇيان، ئاپتونۇم رايونىمىزدىكى شەھەرلەرنىڭ باغ-ئورمان كۆكەرتىش خىزمىتى ئۇچقاندەك تەرەققىي قىلغان بولۇپ، ئاپتونوم رايونىمىزدىكى شەھەرلەرنىڭ كۆكەرتىش بىلەن قاپلىنىش نىسبىتى، كۆكەرتىلگەن يەر نىسبىتى، كىشى بېشىغا توغرا كەلگەن باغچىلاشقان يەر كۆلىمى ئۈزلۈكسىز ئاشتى.
</S>
<S ID=14934>
ھازىرغىچە ئاپتونوم رايونىمىز بويىچە 24 ناھىيە(شەھەر) دۆلەت دەرىجىلىك باغ ئورمانلاشقان شەھەر قاتارىدىن ئورۇن ئالدى.
</S>
</TEXT>
/BODY
/DOC