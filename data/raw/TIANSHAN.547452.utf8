<DOC>
<DOCID>TIANSHAN.547452</DOCID>
<HEADER>
<CLASS>شىنجاڭ</CLASS>
<DATE>2016-09-05 17:12:48</DATE>
</HEADER>
<BODY>
<HEADLINE>
<S ID=47056>
تەنتەربىيەنى راۋاجلاندۇرۇش يوشۇرۇن كۈچى زور
</S>
</HEADLINE>
<TEXT>
<S ID=47057>
مەركىزىي تېلېۋىزىيە ئىستانسىسىنىڭ داڭلىق رىياسەتچىسى جاڭ بىن
</S>
<S ID=47058>
    شىنجاڭنىڭ مەنزىرىسى ۋە مەدەنىيىتى روشەن خاسلىققا ئىگە.
</S>
<S ID=47059>
مەن باشقا دوستلىرىمنىڭمۇ شىنجاڭغا بولغان دەسلەپكى تونۇشىنىڭ ماڭا ئوخشاش شىنجاڭنىڭ مەنزىرىلىرى توغرىسىدىكى فىلىملەرنى كۆرۈش ئارقىلىق شەكىللەنگەنلىكىگە ئىشىنىمەن.
</S>
<S ID=47060>
    2008 – يىلى بېيجىڭ ئولىمپىك تەنھەرىكەت مۇسابىقىسى مەشئىلى قەشقەر بېكىتىدە يەتكۈزۈلدى، بۇ مېنىڭ شىنجاڭغا تۇنجى قېتىم كېلىشىم ئىدى.
</S>
<S ID=47061>
قەشقەر شەھىرىدە ئىككى كېچە قونغىنىمىزدا، مەندە گۈزەل شىنجاڭغا نىسبەتەن دەسلەپكى چۈشەنچە شەكىللەنگەنىدى.
</S>
<S ID=47062>
ئەينى چاغدا مەندە تەنھەرىكەت مۇسابىقىسى ياكى ساياھەت پۇرسىتىدىن پايدىلىنىپ، بۇ زېمىننى تېخىمۇ چوڭقۇر چۈشىنىش ئويى پەيدا بولغانىدى.
</S>
<S ID=47063>
    مېنىڭچە، شىنجاڭنىڭ نۇرغۇن تەنتەربىيە تۈرلىرىنىڭ تەرەققىيات يوشۇرۇن كۈچى زور.
</S>
<S ID=47064>
بۇ جايدا پىيادە مېڭىش ياكى دالا پائالىيەتلىرىنىڭ ھەرقاندىقى تەبىئىي، گۈزەل جايلاردا ئېلىپ بېرىلىدۇ.
</S>
<S ID=47065>
ھازىر ‹‹يىپەك يولى›› نامىدىكى تۈرلۈك مۇسابىقىلەر شىنجاڭدا كەينى – كەينىدىن ئۆتكۈزۈلمەكتە.
</S>
<S ID=47066>
مېنىڭچە شىنجاڭ ئۆزىنىڭ تەبىئىي جۇغراپىيەلىك ئالاھىدىلىكىگە بىرلەشتۈرۈپ، تەنتەربىيە مەدەنىيىتى، تەنتەربىيە ساياھىتى جەھەتتىكى بوشلۇقنى ئېچىشنى يەنىمۇ كۈچەيتىشى كېرەك.
</S>
<S ID=47067>
    شىنجاڭ بۇ يىلنىڭ بېشىدا مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنى ئۆتكۈزدى.
</S>
<S ID=47068>
قىشلىق تەنھەرىكەت تۈرى ئەسلىھەلىرى مۇكەممەللەشتۈرۈلدى.
</S>
<S ID=47069>
مەن ئالدىنقى قاتاردىكى بۇ مۇسابىقە مەيدانلىرىنىڭ شىنجاڭلىقلارغىلا ئەمەس بەلكى دۆلەت كوماندىسى ھەم ھەرقايسى ئۆلكە، ئاپتونوم رايون ۋە شەھەر كوماندىسىدىكى تەنھەرىكەتچىلەرنىڭ مەشىق قىلىشى ئۈچۈن ئىنتايىن ياخشى پۇرسەت يارىتىپ بەرگەنلىكىگە ئىشىنىمەن.
</S>
<S ID=47070>
    ئۇنىڭدىن باشقا، شىنجاڭنىڭ ماھارەت تەنتەربىيەسىدىكى دۆلەتكە قوشقان تۆھپىسى ئىزچىل زور بولماقتا.
</S>
<S ID=47071>
ھازىر شىنجاڭ ئەرلەر ۋاسكېتبول كوماندىسى ۋە شىنجاڭ ياشلار، ئۆسمۈرلەر پۇتبول كوماندىلىرىنىڭ ئىپادىسى ئادەمنى ھەيران قالدۇرىدۇ.
</S>
<S ID=47072>
شىنجاڭنىڭ پۇتبول تەنھەرىكىتىنى كەسىپلەشتۈرۈش سېلىنمىسى ئاشۇرۇلسا، بۇنىڭغا شىنجاڭنىڭ پۇتبول بايلىقى ۋە ئىختىساسلىقلار كۈچىنىڭ يېتەرلىكلىكى قوشۇلسا، شىنجاڭ تەنتەربىيەسىنىڭ تەرەققىيات يوشۇرۇن كۈچى يەنىمۇ زورايغۇسى.
</S>
<S ID=47073>
    (جىڭ بو، جيا چۈنشيا رەتلىگەن)
</S>
<S ID=47074>
‏    
</S>
</TEXT>
/BODY
/DOC