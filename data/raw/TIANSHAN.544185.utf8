<DOC>
<DOCID>TIANSHAN.544185</DOCID>
<HEADER>
<CLASS>ئۈرۈمچى</CLASS>
<DATE>2016-08-25 16:45:16</DATE>
</HEADER>
<BODY>
<HEADLINE>
<S ID=43169>
ئۈرۈمچىلىكلەر تاۋۇزچى دېھقانلارغا ياردەم بەردى
</S>
</HEADLINE>
<TEXT>
<S ID=43170>
   يېقىنقى ئۈچ ھەپتىدىن بۇيان، ئۈرۈمچىلىكلەر قاتناشقان «تاۋۇز سېتىۋېلىپ تاۋۇزچى دېھقانلارغا ياردەم بېرىش» مېھىر-مۇھەببەت پائالىيىتى كۆرۈنەرلىك ئۈنۈمگە ئېرىشتى.
</S>
<S ID=43171>
24-ئاۋغۇست، مۇخبىر نەق مەيدانغا بېرىش ئارقىلىق، ئوتۇنكوزا  دېھقانچىلىق مەيدانىدا سېتىلماي تۇرۇپ كەتكەن تاۋۇزلارنىڭ كۆپ قىسمىنىڭ ئاللىقاچان سېتىلىپ، قىسمەن تاۋۇزچى دېھقانلارنىڭ خۇشال ھالدا يەرلىرىنى تۈزلەپ، ئۆيىگە قايتىش تەييارلىقىنى قىلىۋاتقانلىقىنى كۆردى.
</S>
<S ID=43172>
   مۇخبىرنىڭ ئىگىلىشىچە، 6-ئاۋغۇست، توردا «ئوتۇنكوزا دېھقانچىلىق مەيدانىدا تاۋۇزلار سېتىلماي بېسىلىپ قاپتۇ، ئائىلە ئاپتوموبىلى بارلار بېرىپ خالىغانچە تاللىۋېلىڭلار، بىر ئاپتوموبىل تاۋۇز 50 يۈەن» دېگەن ئۇچۇرلار ئارقا-ئارقىدىن تارقالغان، ئاز بولمىغان ئۈرۈمچى ئاھالىسى ۋە كارخانىلار بۇ يەرگە كېلىپ، مېھىر-مۇھەببىتىنى ئىپادىلەپ، تازا جىددىيلىشيىپ تۇرغان تاۋۇزچى دېھقانلارغا ئۈمىد ئېلىپ كەلگەن، «新A» تاختىلىق ئاپتوموبىللارنىڭ ئايىقى ئۈزۈلمەي، تىمتاسلىققا چۆككەن تاۋۇزلۇق ئاۋات بازارغا ئايلانغان.
</S>
<S ID=43173>
   تاۋۇزلۇقتىكى دېھقانلارنىڭ مۇخبىرغا ئېيتىشىچە، بەزى شوپۇرلار ئالاھىتەن شۇنچە يىراقتىن كېلىپ، ئاپتوموبىلىغا ئازراق تاۋۇز بېسىپلا، دېھقانلارنىڭ ئۇنىمىغىنىغا قارىماي ئۇلارنىڭ قولىغا 100 يۈەن تۇتقۇزۇپ قويغان، بەزى كارخانا، شىركەت خادىملىرى كېلىپ بىر قېتىمدىلا نەچچە يۈزلەپ تاۋۇز سېتىۋالغان، بۇ يەرنىڭ ئاۋاتلاشقىنىنى كۆرگەن دۇكانچىلار پۇرسەتنى چىڭ تۇتۇپ، بىر ئىستاكىنى ئىككى يۈەنلىك ساپ تاۋۇز شەربىتى سېتىپ، ئاز-تولا كىرىم قىلغان.
</S>
<S ID=43174>
تاۋۇزچى دېھقانلار تاۋۇز بازىرى ئەڭ كاسات بولغان بۇ يىلدا ئۈرۈمچىلىكلەرگە تەشەككۈر ئېيتىدىغانلىقىنى بىلدۈرگەن.
</S>
</TEXT>
/BODY
/DOC