<DOC>
<DOCID>TIANSHAN.528385</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-06-15 17:02:59</DATE>
</HEADER>
<BODY>
<HEADLINE>
<S ID=30542>
يوپۇغا ناھىيەسى سۇچىلىق سېلىنمىسىنى ئاشۇرۇپ، دېھقانلارنىڭ قىيىنچىلىقىنى ھەل قىلدى
</S>
</HEADLINE>
<TEXT>
<S ID=30543>
    ئىمىنجان تۇرسۇن خەۋەر قىلىدۇ: يوپۇغا ناھىيەسى بۇ يىل سۇ بېسىمى تۆۋەن بولۇش سەۋەبلىك ئىچىملىك سۇدىن پايدىلىنالمىغان دېھقانلارنىڭ ئائىلىسىگە ئىچىملىك سۇ يەتكۈزۈش ھەم تېرىلغۇ يەرلەرنى يۇقىرى ئۈنۈمدە تېمىتىپ سۇغىرىش قۇرۇلۇشلىرى قاتارلىق سۇچىلىق قۇرۇلۇشلىرى سېلىنمىسىنى 34 مىليون 100 مىڭ يۈەندىن ئاشۇرۇپ، دېھقانلارنىڭ بۇ جەھەتتىكى قىيىنچىلىقىنى ھەل قىلدى.
</S>
<S ID=30544>
   بۇ ناھىيە بۇ يىل 17 مىليون 100 مىڭ يۈەندىن ئارتۇق مەبلەغ سېلىپ، ناھىيەدىكى ئىچىملىك سۇ سۈپىتىگە ماس كېلىدىغان ئورۇندا ئۈچ قۇدۇق قېزىش، سۇ تىندۇرۇش كۆلچىكى، سۇ بېسىمىنى كۈچەيتىش پومپىسى، سۇ بىلەن تەمىنلەش مەركىزىي پونكىتى ۋە سۇ بېسىمىنى تەكشۈرۈش، سۇ مىقدارىنى ئۆلچەش قۇدۇقىدىن 160تىن ئارتۇقنى ياسىدى ۋە 117 كىلومېتىر ئۇزۇنلۇقتا سۇ تۇرۇبىسى ياتقۇزدى. ئۇنىڭدىن باشقا 16 مىليون يۈەندىن ئارتۇق مەبلەغ سېلىپ تېرىم بازىرى، بايئاۋات يېزىسىدا 19 كىلومېتىر ئوزۇنلۇقتا سۇ سىڭمەس ئۆستەڭ ياسىدى، يېڭىدىن 3500 مو تېرىلغۇ يەرگە يۇقىرى ئۈنۈملۈك سۇ تېجەپ سۇغىرىش ئۈسكۈنىسى ئورناتتى. بۇنىڭ بىلەن يېزا – بازارلاردىكى ئىچىملىك سۇدىن ئۈنۈملۈك پايدىلىنالمىغان دېھقان ئائىلىلىرىنى بىخەتەر، پاكىز سۇ بىلەن تەمىنلەش ئىشقا ئاشۇرۇلۇپ، 30 مىڭ مودىن ئارتۇق تېرىلغۇ يەرنى سۇغىرىش مەسىلىسى ھەل قىلىندى.
</S>
<S ID=30545>
‏
</S>
</TEXT>
/BODY
/DOC