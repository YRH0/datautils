<DOC>
<DOCID>TIANSHAN.488487</DOCID>
<HEADER>
<CLASS>شىنجاڭ</CLASS>
<DATE>2016-01-18 10:34:08</DATE>
</HEADER>
<BODY>
<HEADLINE>
<S ID=3252>
18-يانۋار قىسقا ئارىلىققا تېز تېيىلىش مۇسابىقىسى باشلىنىدۇ
</S>
</HEADLINE>
<TEXT>
<S ID=3253>
   مەملىكەتلىك 13-نۆۋەتلىك قىشلىق تەنھەرىكەت مۇسابىقىسىنىڭ قىسقا ئارىلىققا تېز تېيىلىش بۆلەكلەر بويىچە مۇسابىقىسى 18-يانۋار شىنجاڭ مۇز ئۈستى تەنتەربىيە مەركىزىدە باشلىنىدۇ، شىنجاڭلىق 10دىن ئارتۇق ماھىر جۇ ياڭ، فەن كېشىن، ۋۇ داجىڭ قاتارلىق مەملىكەت ئىچىدىكى چولپانلار بىلەن مۇسابىقىگە چۈشىدۇ.
</S>
<S ID=3254>
     بۇ يىل ئەمدىلا 21 ياشقا كىرگەن جىلىنلىق قىز ليۇ ئەيدى شىنجاڭ قىسقا ئارىلىققا تېز تېيىلىش كوماندىسىنىڭ باش تىرېنېرى بولۇپ، ئۇ: ‹‹كوماندىمىزدىكى ماھىرلارنىڭ يېشى 13 ياشتىن 17 ياشقىچە بولۇپ، 14 نەپەر كىچىك ماھىردىن يەتتىسى مۇۋەپپەقىيەتلىك ھالدا قىشلىق تەنھەرىكەت مۇسابىقىسىگە قاتنىشىش سالاھىيىتىگە ئېرىشتى›› دېدى.
</S>
<S ID=3255>
     ئىگىلىنىشىچە، ئۈرۈمچىدىن كەلگەن جيا خەيدۇڭ، ۋاڭ خۇڭلى، ۋاڭ جىنشۈ، قارامايدىن كەلگەن ئاقنار ئارداق، ياڭ شۆئېر، شۇنداقلا سانجىدىن كەلگەن گاۋ فېڭ قاتارلىقلار ياشلار گۇرۇپپىسى بويىچە ئاياللار 1500 مېتىرغا تېز تېيىلىش، ياشلار گۇرۇپپىسى بويىچە ئەرلەر 1500 مېتىرغا تېز تېيىلىش، ياشلار گۇرۇپپىسى بويىچە ئاياللار 500 مېتىرغا تېز تېيىلىش، ياشلار گۇرۇپپىسى بويىچە ئەرلەر 500 مېتىرغا تېز تېيىلىش، ئاياللار 1500 مېتىرغا تېز تېيىلىش قاتارلىق 10غا يېقىن تارماق تۈر مۇسابىقىسىگە قاتنىشىدىكەن.
</S>
</TEXT>
/BODY
/DOC