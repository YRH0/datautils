<DOC>
<DOCID>TIANSHAN.549707</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-09-18 12:45:05</DATE>
</HEADER>
<BODY>
<HEADLINE>
<S ID=49204>
نىلقا ناھىيەسى ئىگىلىك تىكلەش، ئىشقا ئورۇنلاشتۇرۇشقا كۈچەپ خەلق تۇرمۇشىنى ياخشىلىدى
</S>
</HEADLINE>
<TEXT>
<S ID=49205>
   گۈلزار ئوسمان خەۋەر قىلىدۇ: نىلقا ناھىيەسى يېقىنقى يىللاردىن بۇيان ئىگىلىك تىكلەشكە ئىلھام بېرىش، ئىشقا ئورۇنلاشتۇرۇشنى خەلق تۇرمۇشىنى ياخشىلاشتىكى مۇھىم قۇرۇلۇش سۈپىتىدە چىڭ تۇتۇپ ئىشلەپ، ئىشقا ئورۇنلاشتۇرۇش، ئىگىلىك تىكلەش مۇھىتىنى ياخشىلاپ، ئىگىلىك تىكلىگۈچىلەرگە مۇلازىمەت قىلىش ئىقتىدارىنى ئۈزلۈكسىز يۇقىرى كۆتۈرۈپ، تېخىمۇ كۆپ ئاممىنى ئەلگە نەپ يەتكۈزۈش سىياسەتلىرى ئېلىپ كەلگەن مەنپەئەتتىن بەھرىمان قىلدى.
</S>
<S ID=49206>
   ياقا ئۇلاستاي يېزىسى بۇلتۇر يېزىدىكى نامرات ئائىلىلەردىكى ئاياللارنىڭ ئىشقا ئورۇنلىشىش مەسىلىسىنى ھەل قىلىش ئۈچۈن ئاياللارنى ئىشقا ئورۇنلاشتۇرۇش، ئىگىلىك تىكلەش بازىسى قۇرغانىدى، بۇ بازا ئاياللارنى ماھارەت بويىچە تەربىيەلەش، ئىگىلىك تىكلەش قەرز پۇلى ھەل قىلىپ بېرىش قاتارلىق نەپ يەتكۈزۈش سىياسەتلىرىدىن بەھرىمەن قىلدى.
</S>
<S ID=49207>
يېزىلىق ئىشقا ئورۇنلاشتۇرۇش، ئىگىلىك تىكلەش بازىسىنىڭ مەسئۇلى ئايگۈل جۇمابېك مۇنداق دېدى: بۇلتۇردىن ھازىرغىچە بۇ بازىدا ئىشلەۋاتقانلار 17 كىشىگە يەتتى، ئۇلارنىڭ ئايلىق ئىش ھەققى 3200 يۈەندىن يۇقىرى بولۇۋاتىدۇ.
</S>
<S ID=49208>
   ئوقۇش پۈتكۈزۈپ يۇرتىغا قايتىپ كەلگەن ياڭ تيەنلىنىڭ ئۆز ئالدىدا يەسلى قۇرۇش ئارزۇسى بار ئىدى، ئۇ ناھىيەنىڭ قوللاپ – قۇۋۋەتلىشى بىلەن 150 مىڭ يۈەن ئىگىلىك تىكلەش ئۆسۈمسىز قەرز پۇلىغا ئېرىشىپ، ‹‹يۈشىن›› ‹‹قوش تىل››لىق يەسلىسىنى قۇردى، ھازىر ئۇنىڭ يەسلىسىنىڭ كۆلىمى كېڭىيىپ، ئىشلەۋاتقان تەكلىپلىك ئوقۇتقۇچى 15كە يەتتى.
</S>
<S ID=49209>
   ئۇقۇشىمچە، ‹‹12 – بەش يىل››دا بۇ ناھىيەدە ئىشقا ئورۇنلاشتۇرۇش، ئىگىلىك تىكلەش بازىلىرىنىڭ كۆپلەپ قۇرۇلۇشى نەتىجىسىدە 225 مىڭ ئارتۇق ئەمگەكچى ئىشقا ئورۇنلىشىپ، ئۇلار 1 مىليارد 300 مىليون يۈەن كىرىم قىلغان، ئىگىلىك تىكلىگۈچىلەرگە 57 مىليون 820 مىڭ يۈەن قەرز پۇلى تارقىتىلغان.
</S>
</TEXT>
/BODY
/DOC