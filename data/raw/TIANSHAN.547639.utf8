<DOC>
<DOCID>TIANSHAN.547639</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-09-06 11:21:27</DATE>
</HEADER>
<BODY>
<HEADLINE>
<S ID=47121>
سەبىيلىرىمىز يازلىق لاگېر پائالىيىتىدىن كۆپ نەپكە ئېرىشتى
</S>
</HEADLINE>
<TEXT>
<S ID=47122>
    ئاينۇر ئابلىمىت خەۋەر قىلىدۇ: ئاپتونوم رايونلۇق ئاياللار بىرلەشمىسى، ئاپتونوم رايونلۇق مائارىپ نازارىتى بىرلىشىپ ئۇيۇشتۇرغان ‹‹مېھىر – مۇھەببەتكە تولغان شىنجاڭ›› تېمىسىدىكى ئاتا – ئانا ۋە پەرزەنتلەرنىڭ ئۇنىۋېرسال بىلىملەردىن زېھىن سىناش مۇسابىقىسىدە نەتىجىگە ئېرىشىپ، شاڭخەيگە بېرىپ يازلىق لاگېر پائالىيىتىگە قاتنىشىش پۇرسىتىگە ئېرىشكەن 23 ئۆسمۈر بىر ھەپتىلىك پائالىيىتىنى ئاياغلاشتۇرۇپ، شىنجاڭغا قايتىپ كەلدى.
</S>
<S ID=47123>
    ئۇقۇشىمچە، بۇ بالىلار شاڭخەيدە باشقا ئۆلكە – شەھەرلەردىن كەلگەن ئۆسمۈرلەر بىلەن شاڭخەي تەبىئەت مۇزېيى، پەن – تېخنىكا سارىيى، دېسنىي باغچىسى قاتارلىق ئورۇنلاردا سەككىز كۈنلۈك مول مەزمۇنلۇق لاگېر پائالىيىتىگە قاتناشقان.
</S>
<S ID=47124>
    مۇسابىقىدە ئاپتونوم رايون بويىچە 1 – بولغان، قاغىلىق ناھىيەسىدىن كەلگەن باشلانغۇچ مەكتەپ ئوقۇغۇچىسى ئەدىبە ئەنۋەر ھاياجىنىنى باسالماي مۇنداق دېدى: مەن بۇ مۇسابىقىگە قاتناشقىنىمدىن بەكمۇ خۇشال، مۇسابىقىدە 1 – لىككە ئېرىشىپ شاڭخەيگە بېرىپ يازلىق لاگېر پائالىيىتىگە قاتنىشىپ كەلدىم.
</S>
<S ID=47125>
بۇ قېتىمقى لاگېر پائالىيىتىدە تيەنجىندىكى ئۆسمۈر دوستلار بىلەن بىر ھەپتە ياتاق – تاماقتا بىللە بولۇپ، كۆپ دوستلار بىلەن تونۇشتۇم، دەرسخانىدا ئۆگەنگىلى بولمايدىغان بىلىملەرنى ئۆگىنىۋالدىم.
</S>
<S ID=47126>
مەن قەشقەردىن باشقا يەرنى كۆرۈپ باقمىغان، بۇ قېتىم دۆلىتىمىزدىكى ئەڭ تەرەققىي قىلغان شەھەردە زىيارەتتە بولۇپ، شاڭخەينىڭ تارىخى، مەدەنىيىتى، تەرەققىياتى بىلەن تونۇشتۇم، دېسنىي باغچىسىدا قانغىچە ئوينىۋالدىم، بۇ قېتىملىق شاڭخەي زىيارىتى مەندە ئۇنتۇلماس خاتىرىلەرنى قالدۇردى، كېلەر قېتىمقى مۇسابىقىگە يەنە قاتنىشىمەن.
</S>
<S ID=47127>
‏    
</S>
</TEXT>
/BODY
/DOC