<DOC>
<DOCID>TIANSHAN.487435</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-13 12:40:32</DATE>
</HEADER>
<BODY>
<HEADLINE>
<S ID=2801>
يوپۇغا ناھىيەسىدە دېھقانلارنىڭ «12-بەش يىل»لىق داۋالىنىش تولۇقلىمىسى 218 مىليون يۈەندىن ئاشتى
</S>
</HEADLINE>
<TEXT>
<S ID=2802>
    ئىختىيارىي مۇخبىرىمىز ئىمىنجان تۇرسۇن خەۋىرى: يوپۇغا ناھىيەسى ئۆتكەن «12-بەش يىل»لىق پىلان مەزگىلىدە يېڭىچە يېزا ھەمكارلىشىپ داۋالىنىش سۇغۇرتىسىغا قاتناشقان دېھقانلارنىڭ ھەر يىلى ئوتتۇرا ھېساب بىلەن 131 مىڭ 346 كىشىگە يېتىشىنى ۋە ئۇلارنىڭ 43 مىليون 620 مىڭ يۈەندىن جەمئىي 218 مىليون 100 مىڭ يۈەن داۋالىنىش تولۇقلىما پۇلى ۋە ئېغىر كېسەللەرگە ياردەم بېرىش پۇلىدىن بەھرىمەن بولۇشىنى ئىشقا ئاشۇرۇپ، دېھقانلارنىڭ بۇ تۈردىن مەنپەئەتلىنىش نىسبىتىنى %126 كە يەتكۈزدى.
</S>
<S ID=2803>
    يوپۇغا ناھىيەسى2010-يىلدىن بۇيان سەھىيە، داۋالاش ئىشلىرى مۇھىتىنى ياخشىلاش، تېببىي تېخنىكا، ئۈسكۈنىلەرنى تولۇقلاش، يىراق مۇساپىلىك دىياگنوز قويۇش، خادىملارنى تەربىيەلەش ۋە ئامبۇلاتورىيە، كېسەلخانا قۇرۇلۇشى قاتارلىق تۈرلەرنىڭ مەبلەغ سېلىنمىسىنى 150 مىليون يۈەندىن ئاشۇرۇپ، ناھىيەلىك خەلق دوختۇرخانىسىنىA2دەرىجىلىك، ئۇيغۇر تېبابەت دوختۇرخانىسىنى 2B دەرىجىلىك داۋالاش، پەرۋىش قىلىش سەۋىيەسىگە يەتكۈزدى.
</S>
<S ID=2804>
ھەر قايسى يېزا-بازارلىق شىپاخانىلار ۋە ھەمكارلىشىپ داۋالىنىشقا بېكىتىلگەن پۇقراۋى دوختۇرخانىلارنىڭ كېسەل كۆرۈش، داۋالاش مۇھىتىنى ياخشىلاش، ئۆلچەمگە يەتكۈزۈش قۇرۇلۇشىغا ئەھمىيەت بېرىپ، داۋالاش مۇلازىمەت سەۋىيەسىنى ئۈزلۈكسىز يوقىرى كۆتۈردى.
</S>
<S ID=2805>
دېھقانلارغا يېزا يېڭىچە ھەمكارلىشىپ داۋالىنىش سۇغۇرتىسىغا قاتنىشىشنىڭ ئەۋزەللىكىنى كۆپ تەرەپلىمە تەشۋىق قىلىش ۋە ئالاھىدە قىيىنچىلىقى بار ئائىلە، «بەشتە كاپالەتلىك» ئائىلە ۋە مېيىپلارنىڭ ھەمكارلىشىپ داۋالىنىش سۇغۇرتىسىغا تاپشۇرىدىغان پۇلىنى ناھىيە مالىيەسىدىن تاپشۇرۇش ئارقىلىق دېھقانلارنىڭ داۋالىنىش سۇغۇرتىسىغا قاتنىشىش نىسبىتىنى %100 كە يەتكۈزدى ۋە تولۇقلىما قايتۇرۇش نىسبىتىنى %5 ئۆستۈردى.
</S>
<S ID=2806>
دورا ۋە داۋالاش بۇيۇملىرىنى بىر تۇتاش سېتىۋېلىش، داۋالاش ھەققى ۋە دورا باھاسىنى ئەڭ تۆۋەن چەكتە كونترول قىلىش، ئالدىن پۇل تاپشۇرۇش چېكىنى تۆۋەنلىتىش، تولۇقلىما ئۆلچىمىنى ئۆستۈرۈش، داۋالىنىش پۇلىنى ۋاقتىدا ئاتچوت قىلىش، بىر كارتا بىلەن كېسەل كۆرسىتىش قاتارلىق تەدبىرلەرنى ئىزچىل ئەمەلىيلەشتۈرۈپ، دېھقانلارنىڭ كېسەل كۆرسىتىشى قىيىن بولۇش، داۋالىنىش ھەققى يۇقىرى بولۇش مەسىلىسىنى ئۈنۈملۈك ھەل قىلدى ۋە ئادەتتىكى كېسەللەرنى يېزىدىن، ئېغىر كېسەللەرنى ناھىيەدىن چىقارماي ساقايتىشقا كاپالەتلىك قىلدى.
</S>
<S ID=2807>
«12-بەش يىل»لىق پىلان مەزگىلىدە ناھىيە بويىچە يېزا يېڭىچە ھەمكارلىشىپ داۋالىنىش سۇغۇرتىسىغا قاتناشقان دېھقانلار 656 مىڭ 730 ئادەم /قېتىم كىشىگە، بۇ جەرياندا بەلگىلەنگەن دوختۇرخانا، شىپاخانىلاردا داۋالىنىپ چىققانلار 827 مىڭ 419 ئادەم/ قېتىم كىشىگە يەتكەن بولۇپ، بۇنىڭ ئىچىدە ئامبۇلاتورىيەدە داۋالانغان كىشى 672 مىڭ 498 ئادەم/قېتىمغا يېتىپ، 16 مىليون 100 مىڭ يۈەن، كېسەلخانىدا يېتىپ داۋالانغان كىشى 154 مىڭ 921 ئادەم /قېتىمغا يېتىپ، 202 مىليون داۋالىنىش تولۇقلىما ياردەم پۇلىدىن بەھرىمەن بولدى.
</S>
</TEXT>
/BODY
/DOC