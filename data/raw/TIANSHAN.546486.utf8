<DOC>
<DOCID>TIANSHAN.546486</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-09-02 12:33:57</DATE>
</HEADER>
<BODY>
<HEADLINE>
<S ID=45562>
يېڭىيەر دېھقانلىرى ئەمەلىي ياردەمدىن سۆيۈندى
</S>
</HEADLINE>
<TEXT>
<S ID=45563>
   غۇجىئابدۇللا مەمتىمىن خەۋەر قىلىدۇ: قاراقاش ناھىيەلىك يېزا ئىگىلىك بانكىسى يېقىندا يېڭىيەر يېزىسىدىكى 23 نامرات ئائىلىگە 860 مىڭ يۈەن كېپىلسىز، تۆۋەن ئۆسۈملۈك قەرز پۇل تارقاتتى.
</S>
<S ID=45564>
دېھقانلار 10 مىڭ يۈەندىن 50 مىڭ يۈەنگىچە قەرز پۇل ئېلىپ، نامراتلىقتىن قۇتۇلۇشقا ئىشەندى.
</S>
<S ID=45565>
   يېڭىيەر يېزىسىنىڭ قاراباغ كەنتىدىكى 57 ياشلىق ئابدۇللا مەتنۇرى 10 مىڭ يۈەن قەرز پۇل ئېلىپ تولىمۇ شادلاندى، ئۇ مۇنداق دېدى: ئوغلۇم ئېغىر كېسەل بولغاچقا سىرتقا چىقىپ ئىشلەپ كىرىم قىلىپ ئائىلە شارائىتىمىزنى ياخشىلاشقا ئىمكانىيەت يار بەرمىگەنىدى.
</S>
<S ID=45566>
بۈگۈن بانكا ماڭا 10 مىڭ يۈەن تۆۋەن ئۆسۈملۈك قەرز پۇلى بەردى، بۇ پۇل بىلەن باقمىچىلىق قىلىپ، نامراتلىقتىن قۇتۇلۇشقا تىرىشىمەن.
</S>
<S ID=45567>
مۇشۇ كەنتتىكى ئابلىمىت ئابدۇكېرىم 50 مىڭ يۈەن تۆۋەن ئۆسۈملۈك قەرز پۇلنى تاپشۇرۇۋېلىپ مۇنداق دېدى: ئائىلىمىزدە ئەمگەك كۈچىنىڭ يېتىشمەسلىكى، مەبلەغنىڭ ئازلىقى نامراتلىشىپ كېتىشىمىزگە سەۋەب بولغانىدى.
</S>
<S ID=45568>
توخۇ بېقىشتا خېلى تەجرىبەم بار، شۇڭا بۇ پۇلنى دەسمايە سېلىپ توخۇ بېقىپ، نامراتلىق قالپىقىنى چۆرۈپ تاشلايمەن.
</S>
<S ID=45569>
   قاراقاش ناھىيەلىك يېزا ئىگىلىك بانكىسىنىڭ باشلىقى ۋاڭ شىنچى مۇنداق دېدى: ناھىيەلىك پارتكوم، خەلق ھۆكۈمىتىنىڭ نامرات ئائىلىلەرنى دەل جايىدا يۆلەش چاقىرىقىغا ئاۋاز قوشۇپ، نامرات ئائىلىلەرگە كېپىلسىز، تۆۋەن ئۆسۈملۈك قەرز پۇلى تارقىتىش سىياسىتىنى ئەمەلىيلەشتۈرۈش ئۈچۈن، تۇنجى قەدەمدە يېڭىيەر يېزىسىدىكى ئارخىپى تۇرغۇزۇلغان نامرات ئائىلىلەرگە 860 مىڭ يۈەن قەرز پۇل تارقاتتۇق.
</S>
<S ID=45570>
بۇنىڭدىن كېيىن ناھىيەدىكى دېھقانلارنى داۋاملىق كېپىلسىز، تۆۋەن ئۆسۈملۈك قەرز پۇل بىلەن تەمىنلەپ، ئۇلارنىڭ بالدۇرراق نامراتلىقتىن قۇتۇلۇشىغا ياردەم بېرىمىز.
</S>
</TEXT>
/BODY
/DOC