<DOC>
<DOCID>TIANSHAN.566818</DOCID>
<HEADER>
<CLASS>نەزەرىيە</CLASS>
<DATE>2016-11-11 16:49:50</DATE>
</HEADER>
<BODY>
<HEADLINE>
<S ID=58500>
باش نىشان شىنجاڭ خىزمىتىگە يېتەكچىلىك قىلىشتىكى بايراق 
</S>
</HEADLINE>
<TEXT>
<S ID=58501>
 ئىمىن قارى قەييۇم
</S>
<S ID=58502>
باش نىشان يېتەكچى، بايراق ۋە يۆنىلىشتىن ئىبارەت.
</S>
<S ID=58503>
يولداش شى جىنپىڭ يادرولۇقىدىكى پارتىيە مەركىزىي كومىتېتى ئىجتىمائىي مۇقىملىق ۋە ئەبەدىي ئەمىنلىكنى شىنجاڭ خىزمىتىنىڭ باش نىشانى قىلىپ بېكىتتى.
</S>
<S ID=58504>
بۇ مۇھىم ئىستراتېگىيەلىك تەدبىر ۋە ئىلمىي ھۆكۈم شىنجاڭ خىزمىتىنى يەنىمۇ ياخشى ئىشلەشنىڭ يۆنىلىشىنى كۆرسىتىپ بېرىپلا قالماي، تۈپ مىزان ۋە كۈچلۈك ھەرىكەتلەندۈرگۈچ كۈچ بىلەن تەمىن ئەتتى.
</S>
<S ID=58505>
تارىخىي ئەمەلىيەت بىزگە بايراقنىڭ ئوبراز، بايراقنىڭ ئىلگىرىلەش نىشانى، بايراقنىڭ كۈچ – قۇۋۋەت، غايە – ئېتىقادنىڭ مەنبەسى ئىكەنلىكىنى ئىسپاتلاپ بەردى.
</S>
<S ID=58506>
چۈنكى، بۇ بايراق خەلقنى ئىتتىپاقلاشتۇرالايدۇ، كەلگۈسىگە يېتەكلىيەلەيدۇ.
</S>
<S ID=58507>
شۇڭا ئاپتونوم رايونىمىز بۇ باش نىشاننى بايراق قىلىپ، بارلىق خىزمەتلەرنى ئىلگىرى سۈرۈشى زۆرۈر.
</S>
<S ID=58508>
 بىرىنچى، شىنجاڭ خىزمىتىنىڭ باش نىشانىنى ئىشقا ئاشۇرۇشنىڭ ئاممىۋى ئاساسىنى بەرپا قىلىش لازىم.
</S>
<S ID=58509>
كۆپ خىل شەكىللەر ئارقىلىق ھەر مىللەت كادىر، ئاممىغا ئىجتىمائىي مۇقىملىق ۋە ئەبەدىي ئەمىنلىكنىڭ ھەر مىللەت خەلقنىڭ گۈللىنىشى، تەرەققىي قىلىشىنىڭ تۈپ كاپالىتى، شۇنداقلا بەختى ئىكەنلىكىدەك ئەمەلىي پاكىتنى چوڭقۇر تونۇتۇش لازىم.
</S>
<S ID=58510>
بۇنىڭ ئۈچۈن ھەممە بىر نىيەتتە ئۈنۈملۈك تەدبىرلەرنى قوللىنىپ، مەركەزنىڭ شىنجاڭ خىزمىتىنىڭ باش نىشانى بويىچە ھازىرقى قىيىنچىلىق ۋە مەسىلىلەرنى تېگى – تەكتىدىن، ماھىيىتىدىن ئۈنۈملۈك ھەل قىلىپ، ئىجتىمائىي مۇقىملىق ۋە ئەبەدىي ئەمىنلىككە، ھەر مىللەت خەلقنىڭ نورمال تۇرمۇشىغا كاپالەتلىك قىلغىلى بولىدىغانلىقىنى چوڭقۇر تونۇپ، باش نىشاننىڭ بايراقلىق رولىغا بولغان ئىشەنچنى تېخىمۇ چىڭىتىش كېرەك.
</S>
<S ID=58511>
 ئىككىنچى، باش نىشاننى بايراق قىلىپ، قانۇننىڭ ئىززەت – ھۆرمىتى ۋە نوپۇزىنى ھەقىقىي تۈردە قوغداش لازىم.
</S>
<S ID=58512>
قانۇن تۈرلۈك جىنايى ھەرىكەتلەرگە زەربە بېرىش، ئىجتىمائىي مۇقىملىقنى قوغداش، خەلق ئاممسىنىڭ ھوقۇق – مەنپەئىتىگە كاپالەتلىك قىلىشتىكى كۈچلۈك قورال.
</S>
<S ID=58513>
مەيلى قايسى مىللەت، قانداق ئادەم بولۇشىدىن قەتئىينەزەر ھەممىسى قانۇن – ئىنتىزامغا رىئايە قىلىشى، قانۇنلار دائىرىسىدە ئىش قىلىشى كېرەك.
</S>
<S ID=58514>
بۇ ئىجتىمائىي ئادىللىق ۋە ھەققانىيىلىقنى تەرغىپ قىلىشنىڭ، ئىجتىمائىي مۇقىملىقنى قوغداپ، خەلقنىڭ ھاياتى ۋە مال – مۈلكىنىڭ بىخەتەرلىكىنى قوغداشنىڭ ئېھتىياجى، قانۇن بىلەن ئىدارە قىلىنىدىغان جەمئىيەتنىڭ كىشىلەرنىڭ ھاياتى ۋە ئىنسانىي ھوقۇقىغا ھۆرمەت قىلىدىغانلىقىنىڭ نامايەندىسى.
</S>
<S ID=58515>
ئىجتىمائىي مۇقىملىق ۋە ئەبەدىي ئەمىنلىككە كاپالەتلىك قىلىشتا قانۇندىن ئىبارەت بۇ ئۆتكۈر قورالدىن پايدىلىنىشقا ماھىر بولۇپ، ئەتراپلىق مۇداپىئە كۆرۈپ، مۇقىمسىزلىق ئەھۋاللىرىنى باشقۇرۇش ۋە تىزگىنلەشنى قانۇن بويىچە كۈچەيتىپ، نورمال جەمئىيەت تەرتىپىگە كاپالەتلىك قىلىش لازىم.
</S>
<S ID=58516>
 ئۈچىنچى، مىللەتلەر ئىتتىپاقلىقىنى كۈچەيتىش كېرەك.
</S>
<S ID=58517>
بۇ يىل ئاپتونوم رايونىمىزنىڭ مىللەتلەر ئىتتىپاقلىقى – تەرەققىياتىنى ئىلگىرى سۈرۈش يىلى.
</S>
<S ID=58518>
مىللەتلەر ئىتتىپاقلىقىنى كۈچەيتىش ئاپتونوم رايونىمىزدىكى ئەڭ مۇھىم ئىش.
</S>
<S ID=58519>
بۇ تۈرلۈك ۋەزىپىلەرنى ياخشى ئورۇنداپ باش نىشاننى ئىشقا ئاشۇرۇشنىڭ مۇھىم ئالدىنقى شەرتى ۋە ئاساسى.
</S>
<S ID=58520>
ئۇزاق مۇددەتلىك ئىنقىلابىي كۈرەش داۋامىدا، ئورتاق غايە، ئورتاق مەنپەئەت ئاپتونوم رايونىمىزدىكى مىللەتلەرنى بىر – بىرىگە چىڭ باغلىغان، ئۇلار بىر ئائىلە كىشىلىرىدەك بولۇپ، زىچ ئىتتىپاقلىشىپ ئېسىل ئەنئەنىنى شەكىللەندۈرگەن. بۈگۈنكى كۈندە بۇ ئېسىل ئەنئەنىنى يەنىمۇ راۋاجلاندۇرۇشتا باش نىشاننى بايراق قىلىپ، تەستە قولغا كەلگەن تىنچ – ئىتتىپاق، مۇقىم، گۈللەنگەن ياخشى ۋەزىيەتنى تېخىمۇ مۇستەھكەملەش لازىم
</S>
<S ID=58521>
(ئاپتور: ئاپتونوم رايونلۇق پارتىيە مەكتىپىدىن)
</S>
<S ID=58522>
‏
</S>
</TEXT>
/BODY
/DOC