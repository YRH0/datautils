<DOC>
<DOCID>TIANSHAN.543609</DOCID>
<HEADER>
<CLASS>بىر يول بىر بەلباغ</CLASS>
<DATE>2016-08-24 10:45:26</DATE>
</HEADER>
<BODY>
<HEADLINE>
<S ID=42163>
تارىخىي مەسئۇلىيەتنى تەشەببۇسكارلىق بىلەن زىممىگە ئېلىپ، يادرولۇق رايون قۇرۇلۇشىنى تېز ئىلگىرى سۈرۈش كېرەك
</S>
</HEADLINE>
<TEXT>
<S ID=42164>
ئاپتونوم رايونلۇق پارتكومنىڭ دائىمىي كومىتېت (كېڭەيتىلگەن) يىغىنىدا ‹‹بىر بەلباغ، بىر يول›› قۇرۇلۇشىنى ئىلگىرى سۈرۈش خىزمىتى سۆھبەت يىغىنىنىڭ روھى ئۆگىنىلدى ۋە ئىزچىللاشتۇرۇلدى
</S>
<S ID=42165>
   جاڭ چۈنشيەن مۇنداق كۆرسەتتى: شىنجاڭ يىپەك يولى ئىقتىساد بەلبېغىدىكى يادرولۇق رايون، شۇڭا دۆلەتنىڭ ئومۇمىي ئىستراتېگىيەسىگە جەزمەن ماسلىشىپ، يادرولۇق رايون قۇرۇلۇشىنى تېزلىتىپ، مەركەزنىڭ ئورۇنلاشتۇرما، تەلەپلىرىنى باشلامچىلىق بىلەن ياخشى ئەمەلىيلەشتۈرۈشىمىز كېرەك.
</S>
<S ID=42166>
   جاڭ چۈنشيەن پىلاننى ئەمەلىيلەشتۈرۈش، تۈرلەرنى ماكانلاشتۇرۇش، ئەل ئالاقىسىنى راۋانلاشتۇرۇش، جامائەت پىكرىنى تەشۋىق قىلىش قاتارلىق تەرەپلەردە تۆۋەندىكىدەك تەلەپلەرنى ئوتتۇرىغا قويدى:
</S>
<S ID=42167>
   شىنجاڭنىڭ يىپەك يولى ئىقتىساد بەلبېغىدىكى يادرولۇق رايون قۇرۇلۇشىنى يولغا قويۇش پىكرى، ھەرىكەت پىلانى ۋە ‹‹بەش چوڭ مەركەز›› مەخسۇس تۈر پىلانىنى ئەمەلىيلەشتۈرۈشنى چىڭ تۇتۇش بىلەن بىللە، مەركەزنىڭ تەلىپى بويىچە، شىنجاڭنىڭ يىپەك يولى ئىقتىساد بەلبېغىغا جايلىشىشتەك ئالاھىدىلىكى ۋە ئەۋزەللىكىنى چۆرىدەپ، جايىدا كۈچەپ، يادرولۇق رايون قۇرۇلۇشىنى ئىلگىرى سۈرۈشكە ئائىت سىياسەت، تەدبىرلەرنى يەنىمۇ تەتقىق قىلىپ ئوتتۇرىغا قويۇش كېرەك؛
</S>
<S ID=42168>
   ئاكتىپلىق ۋە تەشەببۇسكارلىق بىلەن ئىشلەپ، دۆلەتنىڭ ئالاقىدار مىنىستىرلىق، كومىتېتلىرى بىلەن بولغان ئالاقە ۋە ماسلاشتۇرۇشنى كۈچەيتىپ، پاكىستان، قازاقىستان، تاجىكىستان قاتارلىق دۆلەتلەرگە زىيارەتكە چىقىش نەتىجىلىرىنى ئومۇميۈزلۈك ياخشى ئەمەلىيلەشتۈرۈپ، ئالاقىنى راۋانلاشتۇرۇش، ئىشلەپچىقىرىش ئىقتىدارى ھەمكارلىقى، ئىقتىساد – سودا ھەمكارلىقى قاتارلىق جەھەتلەردىكى تېخىمۇ كۆپ تۈرلەرنى شىنجاڭغا ماكانلاشتۇرۇش كېرەك، بۇ يادرولۇق رايوننىڭ رولىنى جارى قىلدۇرۇشنىڭ ئۈنۈملۈك يولى؛
</S>
<S ID=42169>
   پارتىيە ۋە دۆلەت ئومۇمىيىتىنى ھىمايە قىلىش يۈكسەكلىكىدە تۇرۇپ، يېقىن بولۇش، سەمىمىي بولۇش، نەپ يەتكۈزۈش، كەڭ قورساق بولۇش ئىدىيەسىدە چىڭ تۇرۇپ، قوشنا رايونلارنى بۆسۈش ئېغىزى قىلىپ، جۇغراپىيەلىك ئىقتىساد ئارقىلىق فىلولوگىيەلىك ئالاقىنى ئىلگىرى سۈرۈپ، قوشنا رايون خەلقىنى جۇڭگو بىلەن بولغان ھەمكارلىق نەتىجىسىدىن ھەقىقىي بەھرىلەندۈرۈپ، ئۇلارنىڭ جۇڭگونى تونۇش ئېڭىنى كۈچەيتىش كېرەك؛
</S>
<S ID=42170>
   مەركەزنىڭ تەلىپىگە بىرلەشتۈرۈپ، يادرولۇق رايون قۇرۇلۇشىدا قولغا كەلتۈرۈلگەن ئەمەلىي نەتىجىلەرنى، شىنجاڭنىڭ يادرولۇق رايون قۇرۇشتىكى ئەۋزەللىكى، سىياسىتى، تەرەققىياتى، يوشۇرۇن كۈچىنى ياخشى تەشۋىق قىلىپ، يىپەك يولى ئىقتىساد بەلبېغى قۇرۇلۇشى ئىلمىي تەتقىقاتىنى كۈچەيتىش كېرەك.
</S>
<S ID=42171>
يەنىمۇ چوڭقۇر تەكشۈرۈپ تەتقىق قىلىش ئاساسىدا، شىنجاڭنىڭ يىپەك يولى ئىقتىساد بەلبېغىدىكى يادرولۇق رايون قۇرۇلۇشىنى ئىلگىرى سۈرۈش يىغىنىنى ئېچىشقا جىددىي تەييارلىق قىلىش كېرەك.
</S>
<S ID=42172>
   شۆھرەت زاكىر، نەيىم ياسىن، نۇرلان ئابىلمەجىن، سۈن جىنلۇڭ، خۇاڭ ۋېي، شاۋكەت ئىمىن، شيۇڭ شۈەنگو، شۈ خەيرۇڭ، غانىبات سابۇكەي، لى شۆجۈن، ئەركىن تۇنىياز، ما شۆجۈن، پېڭ جيارۈي، ليۇ شىنچى قاتارلىقلار يىغىنغا قاتناشتى.
</S>
<S ID=42173>

</S>
</TEXT>
/BODY
/DOC