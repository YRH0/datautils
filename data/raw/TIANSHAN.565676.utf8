<DOC>
<DOCID>TIANSHAN.565676</DOCID>
<HEADER>
<CLASS>پەن – مائارىپ</CLASS>
<DATE>2016-11-17 15:59:13</DATE>
</HEADER>
<BODY>
<HEADLINE>
<S ID=60340>
ئاقسۇ ۋىلايىتىدە كەسپىي مائارىپ تېز تەرەققىي قىلدى
</S>
</HEADLINE>
<TEXT>
<S ID=60341>
 تۇرغۇنجان ياسىن خەۋەر قىلىدۇ: ئاقسۇ ۋىلايىتى يېقىنقى يىللاردىن بۇيان ئاپتونوم رايونلۇق پارتكوم، خەلق ھۆكۈمىتىنىڭ زور كۈچ بىلەن قوللىشى، غەمخورلۇق قىلىشى نەتىجىسىدە، ‹‹مۇلازىمەتنى ئاساسىي مەقسەت، ئىشقا ئورۇنلاشتۇرۇشنى يېتەكچى قىلىش›› فاڭجېنىدا چىڭ تۇرۇپ، ئىسلاھاتنى چوڭقۇرلاشتۇرۇپ، تۈزۈلمىدە يېڭىلىق يارىتىپ، كەسپىي مائارىپ تەرەققىياتىنى كۆرۈنەرلىك تېزلەتتى.
</S>
<S ID=60342>
 ئاقسۇ ۋىلايىتىدە ھازىر 12 ئالىي، ئوتتۇرا دەرىجىلىك كەسپىي تېخنىكوم مەكتىپى بولۇپ، بۇنىڭ ئىچىدە ئادەتتىكى ئالىي دەرىجىلىك كەسپىي مەكتەپتىن بىرسى، چوڭلار ئالىي دەرىجىلىك كەسپىي مەكتىپىدىن ئىككىسى، ئوتتۇرا دەرىجىلىك كەسپىي تېخنىكومدىن ئالتىسى بار.
</S>
<S ID=60343>
ۋىلايەت دەسلەپكى قەدەمدە ۋىلايەت، ناھىيە دەرىجىلىك كەسپىي تېخنىكا ئىنستىتۇتلىرى، مەكتەپلىرىنى باشلامچى، يېزىلاردىكى ئېشىنچا ئەمگەكچىلەرنى يۆتكەپ تەربىيەلەشنى ئاساسىي لىنىيە، شەھەر – بازارلاردىكى ئىشسىزلار، ئىش ئورنىدىن قالغانلارنى تەربىيەلەشنى بۆسۈش ئېغىزى، تولۇقسىز، تولۇق ئوتتۇرا مەكتەپلەرنى پۈتكۈزگەنلەرنى تەربىيەلەشنى مۇھىم نۇقتا، ئىشلەۋاتقان خادىملارنى تەربىيەلەشنى ئادەتتىكى قائىدە قىلغان كەسپىي مائارىپ سىستېمىسىنى شەكىللەندۈردى.
</S>
<S ID=60344>
2010 – يىلىدىن بۇ يىل ئەتىيازغىچە ۋىلايەت بويىچە ئوتتۇرا دەرىجىلىك كەسپىي مەكتەپلەردىكى 63 مىڭ 905 ئوقۇغۇچى دۆلەتنىڭ 79 مىليون 200 يۈەن ئوقۇش ياردىمىدىن بەھرىمەن بولدى؛ 60 مىڭ 809 ئوقۇغۇچى دۆلەتنىڭ 93 مىليون 463 مىڭ 140 يۈەن ئوقۇش پۇلىنى كەچۈرۈم قىلىش سىياسىتىدىن بەھرىمەن بولدى؛ 39 مىڭ 769 ئوقۇغۇچى 31 مىليون 536 مىڭ 560 يۈەن ئوتتۇرا دەرىجىلىك كەسپىي مەكتەپلەرنىڭ ياتاق پۇلى، دەرسلىك ماتېرىيال پۇلىنى كەچۈرۈم قىلىش سىياسىتىدىن بەھرىمەن بولدى.
</S>
<S ID=60345>
ئوتتۇرا دەرىجىلىك كەسپىي مەكتەپلەردە ‹‹ئۈچنى كەچۈرۈم قىلىش، بىردە تولۇقلىما بېرىش›› سىياسىتى ئۈنۈملۈك يولغا قويۇلدى.
</S>
</TEXT>
/BODY
/DOC