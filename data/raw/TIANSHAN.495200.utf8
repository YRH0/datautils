<DOC>
<DOCID>TIANSHAN.495200</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-02 13:19:58</DATE>
</HEADER>
<BODY>
<HEADLINE>
<S ID=8709>
خىزمەت ئەترىتى يېزا ئىگىلىك مەھسۇلاتلىرىنى ئېكسپورت قىلىش يولى ئاچتى
</S>
</HEADLINE>
<TEXT>
<S ID=8710>
    ئىختىيارىي مۇخبىرىمىز ئابدۇسالام قادىر خەۋىرى: بۇلتۇر ئىلىنىڭ ئۈزۈم بازىرى كاسات بولدى، بەزىدە ھەتتا ھەربىر كىلوگىرام ئۈزۈمنىڭ توپ تارقىتىش باھاسى بىر يۈەنگىمۇ چۈشۈپ قالدى، مۇشۇنداق ئەھۋالدا قورغاس شەھىرىدىكى ئۈزۈمچىلىك ئائىلىلىرى ئۈزۈمىنىڭ ھەربىر كىلوگىرامنى 5.8يۈەندىن تايلاند قاتارلىق شەرقىي جەنۇبىي ئاسىيا دۆلەتلىرىگە سېتىپ چىقىرىپ، مۇقىم كىرىم ياراتتى.
</S>
<S ID=8711>
مانا بۇلارنىڭ ھەممىسى قورغاس چېگرادىن كىرىپ چىقىشنى تەكشۈرۈش - كارانتىن قىلىش ئىدارىسىدىن قورغاس شەھىرى موخۇر چارۋىچىلىق فېرمىسى قارئۆي كەنتىگە چۈشكەن ئەل رايىنى بىلىش، ئەلگە نەپ يەتكۈزۈش، ئەلنى مايىل قىلىش خىزمەت ئەترىتىنىڭ دېھقانلارغا قىلىپ بەرگەن ئەمەلىي ئىشى.
</S>
<S ID=8712>
14-يانۋار قارا ئۆي كەنت پارتىيە ياچېيكىسىنىڭ شۇجىسى ۋېي شياڭلىن تونۇشتۇرۇپ مۇنداق دېدى: خىزمەت ئەترىتى ئاچقان يېزا ئىگىلىك مەھسۇلاتلىرىنى ئېكسپورت قىلىش يېشىل يولى ئارقىلىق قورغاس شەھىرىدىكى بىر يېزا بىلەن بىر چارۋىچىلىق فېرمىسىنىڭ 300 توننا ئۈزۈمى چەت ئەلگە ئېكسپورت قىلىنىپ سېتىلىش سوممىسى 10 مىليون يۈەنگە يېتىپ، دېھقانلار بۇنىڭدىن ئۈچ مىليون يۈەن ساپ كىرىم قىلدى.
</S>
<S ID=8713>
    قورغاس شەھىرىگە قاراشلىق ئىككى يېزا، مەيدان ۋە بىڭتۇەن 4- شىنىڭ ئىككى تۇەن مەيدانى بەلگىلىك باغ كۆلىمى ھاسىل قىلغان بولۇپ، خىزمەت ئەترىتى كەنتكە چۈشكەندىن كېيىن، بۇ جايلارنىڭ جۇغراپىيەلىك ئەۋزەللىكىنى كۆزدە تۇتۇپ، ئالاھىدە مېۋە-چىۋىلەرنى ئېكسپورت قىلىش سېتىشنى مۇھىم ئورۇنغا قويدى.
</S>
<S ID=8714>
قورغاس شەھىرىنىڭ قۇرۇلغانلىقىغا ئۇزۇن بولمىغاچقا، ئالاقىدار فۇنكسىيەلىك تارماقلار تېخى تولۇق تەسىس قىلىنمىغان، يېزا- ئىگىلىكىنى كەسىپلەشتۈرۈش ئۈنۈمى تازا كۆرۈنەرلىك ئەمەس، ئېكسپورت قىلىنىدىغان مېۋە–چىۋىلەرنىڭ سۈپەت بىخەتەرلىكىنى باشقۇرۇش سەۋىيەسى يۇقىرى بولماسلىق قاتارلىق مەسىلىلەر، يېزا ئىگىلىك مەھسۇلاتلىرىنى ئېكسپورت قىلىش ۋە دېھقانلارنىڭ كىرىمىنى ئاشۇرۇشنى چەكلەپ كېلىۋاتقانىدى.
</S>
<S ID=8715>
بۇ خىزمەت ئەترىتى خەلققە نەپ يەتكۈزۈش پىلانى يولغا قويۇپ، ئېتىز تېرىقچىلىقىدىن تارتىپ بازا قۇرۇلۇشىغىچە بولغان تەكشۈرۈپ تەستىقلاشتىن يېشىل يول ئارقىلىق، ئېكسپورت قىلىپ سېتىپ چىقىرىشقىچە بولغان پۈتكۈل جەريانغا مەسئۇل بولۇشنى ئىشقا ئاشۇردى.
</S>
<S ID=8716>
    موخۇر چارۋىچىلىق فېرمىسى قارئۆي كەنت ئاھالىسى سۈي شۆچىن مۇنداق دېدى: بۇلتۇر مەن 12 مو يەرگە تېرىغان قىزىل يەر شارى ئۈزۈمى تەكشۈرۈشتىن ئۆتۈپ ھەممىسى چەت ئەلگە سېتىلدى.
</S>
<S ID=8717>
    قورغاس چېگرا ئېغىزى چېگرادىن كىرىپ – چىقىشنى تەكشۈرۈش كارانتىن قىلىش ئىدارىسىنىڭ مۇدىر بۆلۈم ئەزاسى ، خىزمەت گۇرۇپپىسىنىڭ باشلىقى جاڭ شىن تولۇق ئىشەنچ بىلەن مۇنداق دېدى: قارائۆي كەنتىدىكى %90 دېھقانلار قىزىل يەرشارى ئۈزۈمى تېرىيدۇ، ئۇزاقتىن بۇيان سېتىپ چىقىرىش ئەڭ قىيىن مەسىلە بولۇپ كەلگەن، ئەمما ئىككىنچى تۈركۈمدىكى خىزمەت ئەترىتى پات ئارىدا قايتىش ئالدىدا تۇرماقتا.
</S>
<S ID=8718>
ئەممائۈزۈم سېتىش يوللىرى راۋانلاشتى، بۇنىڭدىن كېيىن ئېكسپورت قىلىنىدىغان يېزا ئىگىلىك مەھسۇلاتلىرىنىڭ سۈپەت بىخەتەرلىكىنى يۇقىرى كۆتۈرۈشنى چۆرىدەپ، بۇ يەردىكى ئەلا سورتلۇق ئالما، ئۈزۈمنى خەلقئارا بازارغا كىرگۈزۈشكە تىرىشىمىز.
</S>
<S ID=8719>
  
</S>
</TEXT>
/BODY
/DOC