<DOC>
<DOCID>TIANSHAN.565268</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-11-16 13:18:34</DATE>
</HEADER>
<BODY>
<HEADLINE>
<S ID=59837>
ئارتۇق ئەمگەكچىلەرنىڭ ‹‹قاياشى›› ــ ئاينىساخان مەسۇم
</S>
</HEADLINE>
<TEXT>
<S ID=59838>
  ئابلەت ئابلىز، چولپان مەتنىياز
</S>
<S ID=59839>
 ئونسۇ ناھىيەسىنىڭ ئارال بازىرى تۇربەت يۇقارقى مەھەللە كەنتىدىكى 70 ياشلىق ئاينىساخان مەسۇم ياشىنىپ قالغىنىغا قارىماي، سەككىز يىلدىن بۇيان ئۆز كەنتى ۋە قوشنا كەنتلەردىكى ئارتۇق ئەمگەكچىلەرنى سىرتقا چىقىپ ئىشلەشكە تەشكىللەپ، ئۆزىنىڭ كىرىمىنى ئاشۇرۇپلا قالماي، يۇرتداشلىرىنىڭمۇ كىرىمىنى ئاشۇرۇپ نامراتلىقتىن قۇتۇلۇشىغا يول ئېچىپ بېرىپ، كەنتتىكىلەرنىڭ ماختىشىغا ئېرىشتى.
</S>
<S ID=59840>
 تۇربەت يۇقارقى مەھەللە كەنتىدە تېرىلغۇ يەر ئاز، ئەمگەك كۈچى كۆپ بولۇپ، نامرات ئائىلىلەرمۇ كۆپ ئىدى.
</S>
<S ID=59841>
ئاينىساخان مەسۇم نامرات ئائىلىلەرنىڭ نامراتلىقتىن قۇتۇلۇشىغا ياردەم بېرىش ئۈچۈن، 2008 – يىلىدىن باشلاپ كەنتتىكى ئارتۇق ئەمگەكچىلەرنى ئاۋات، كەلپىن ۋە ئاقسۇ شەھىرىنىڭ يېزا – بازارلىرىغا بېرىپ پاختا تېرىشكە تەشكىللىدى.
</S>
<S ID=59842>
بازار ۋە كەنتتە ئېچىلغان بىرنەچچە قېتىملىق چوڭ يىغىندا ئاينىساخان مەسۇم ئۆزىنىڭ ئارتۇق ئەمگەكچىلەرنى سىرتقا چىقىپ ئىشلەپ كىرىم قىلىشقا يېتەكلەشتىكى تەجرىبىسى ۋە بۇنىڭ ئەھمىيىتىنى سۆزلىدى.
</S>
<S ID=59843>
2014 – يىلى 9 – ئايدا ئارال بازىرىنىڭ يىرما، تۇربەت ئارا مەھەللە، تۇربەت قارا دۆۋە، پىياچى قاتارلىق كەنتلىرىدىن ئىككى تۈركۈمدە 140 ئارتۇق ئەمگەكچىنى كەلپىن ناھىيەسىنىڭ ئاچال يېزىسى بىلەن چىلان يېزىسىنىڭ چىلان ۋە كۆل كەنتلىرىدە پاختا تېرىشكە تەشكىللىدى، نەتىجىدە بۇ دېھقانلار ئىككى ئايدا 1 مىليون يۈەندىن ئارتۇق كىرىم قىلدى. ئاينىساخان مەسۇم بۇ يىل يەنە ئۆز كەنتى ۋە قوشنا كەنتلەردىكى 30 ئايالنى كېۋەزنى كۆپرەك تېرىغان دېھقانلارنىڭ پاختىسىنى تېرىشكە تەشكىللىدى.
</S>
<S ID=59844>
 تۇربەت يۇقارقى مەھەللە كەنتىدىكى ھۆرنىسا ئەيسا مۇنداق دېدى: ھازىرغىچە پاختا تېرىپ 4000 يۈەندىن كۆپرەك كىرىم قىلدىم.
</S>
<S ID=59845>
سىرتقا چىقىپ ئىشلىسە بىر تەرەپتىن پۇل تاپقىلى، يەنە بىر تەرەپتىن نەزەر دائىرىسىنى كېڭەيتكىلى بولىدىكەن.
</S>
<S ID=59846>
 ئاينىساخان مەسۇم مۇنداق دېدى: گەرچە ياشىنىپ قالغان بولساممۇ، بۇنىڭدىن كېيىن تېخىمۇ كۆپ ئارتۇق ئەمگەكچىنى سىرتقا چىقىپ ئىشلەشكە داۋاملىق تەشكىللەپ، ئۇلارنىڭ ئائىلە كىرىمىنى كۆپەيتىپ، تۇرمۇشىنى ياخشىلىشىغا قۇربىمنىڭ يېتىشىچە ياردەم قىلىمەن.
</S>
<S ID=59847>

</S>
</TEXT>
/BODY
/DOC