<DOC>
<DOCID>TIANSHAN.500834</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-23 16:17:45</DATE>
</HEADER>
<BODY>
<HEADLINE>
<S ID=14496>
ئاقتۇ ناھىيەسىدە يېزا-كەنت تاشيوللىرىنىڭ راۋانلاشتۇرۇلۇش نىسبىتى %100 گە يەتتى
</S>
</HEADLINE>
<TEXT>
<S ID=14497>
    ئىختىيارىي مۇخبىرىمىز مۇختەر نۇرمۇھەممەت خەۋىرى:يېقىنقى يىللاردىن بۇيان، ئاقتۇ ناھىيەسى يېزا تاشيول قۇرۇلۇشى مەبلەغ سېلىنمىسىنى ئۈزلۈكسىز زورايتىپ، چەت-يىراق چارۋىچىلىق يېزا-كەنتلىرىگە ئومۇميۈزلۈك تاشيول تۇتاشتۇرۇلۇپ، ھەر مىللەت ئاممىسىنىڭ يول يۈرۈش قىيىن بولۇش مەسىلىسىنى ھەل قىلدى.
</S>
<S ID=14498>
نۆۋەتتە ناھىيە بويىچە يېزا –كەنت تاشيول مۇساپىسى 1452كىلومېتىرغا يېتىپ، ناھىيە بازىرىنى مەركەز قىلغان، 15 يېزا-بازار (مەيدان)،121 مەمۇرىي كەنتنى تۇتاشتۇرىدىغان قاتناش تورى ئاساسەن شەكىللىنىپ، دېھقان-چارۋىچىلارنىڭ بېيىش يولى كېڭەيتىلدى.
</S>
<S ID=14499>
بۇنىڭ بىلەن ناھىيەنىڭ قاتناش تىرانسپورت ئىشلىرى تېز تەرەققىي قىلىپ، بۇ يىل فېۋرالنىڭ ئاخىرىغىچە ، يولۇچىلار ئاپتوموبىلى 242 گە، ئورۇندۇق سانى 3054 كە، يولۇچى توشۇش تىجارەت مۇساپىسى 2436 كىلومېتىرغا، يولۇچى تىرانسىپورت لىنىيەسى 34 كە يەتتى.
</S>
<S ID=14500>
15 يېزا-بازار (مەيداندا) يولۇچى توشۇش بېكىتى ۋە 45 ئورۇندا ئاممىۋى ئاپتوبوس بېكىتى قۇرۇپ ئىشقا كىرىشتۈردى، يېزا-كەنت ئاممىۋى ئاپتوبوس لىنىيەسىدىن سەككىزى ئېچلىپ، 47 ئاپتوبۇس ئۈژمە، پىلال، جامالتېرەك، بارىن، يېزىلىرى ۋە تورتاي دېھقانچىلىق مەيدانى قاتارلىق يېزا-بازاردىكى 30 دىن كۆپرەك مەمۇرىي كەنتكە كۈنىگە 240 نۆۋەت قاتناپ، دېھقان-چارۋىچىلارنىڭ سەپىرىگە قولايلىق يارىتىلىپ، ئىقتىساد، جەمئىيەت تەرەققىياتى ئۈنۈملۈك ئىلگىرى سۈرۈلدى.
</S>
<S ID=14501>
 
</S>
</TEXT>
/BODY
/DOC