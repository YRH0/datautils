<DOC>
<DOCID>TIANSHAN.539415</DOCID>
<HEADER>
<CLASS>شىنجاڭ</CLASS>
<DATE>2016-08-08 16:34:19</DATE>
</HEADER>
<BODY>
<HEADLINE>
<S ID=37975>
شىنجاڭدىكى ئەمىن ئۆيلەر نۇرغۇن يەر تەۋرەشتە زىيانغا ئۇچرىمىدى
</S>
</HEADLINE>
<TEXT>
<S ID=37976>
    جۇڭگو ئۇيغۇرچە رادىيو تورى 7-ئاۋغۇست بېيجىڭ خەۋىرى: چارۋىچى ئەلىيار ئابدۇۋەلىنىڭ يېڭى ئۆيى بىر يىل ئىچىدە ئون نەچچە قېتىم چوڭ-كىچىك يەر تەۋرەشلەرنى باشتىن كەچۈرگەن بولسىمۇ ھىچنېمە بولمىدى.
</S>
<S ID=37977>
ئۇ : ھازىر ئادەتتىكى يەر تەۋرەشلەردە ئۆيدىن قېچىپ چىقىشىمىزنىڭ ھاجىتى قالمىدى، دېدى.
</S>
<S ID=37978>
    بۇلتۇر 7-ئايدا خاتىرجەم ئولتۇراقلاشتۇرۇپ، دېھقانلارنى بېيىتىش ئۆيىگە كۆچۈپ كىرگەن ئەلىيار ئابدۇۋەلى شىنجاڭ ئۇيغۇر ئاپتونوم رايونى ئۇلۇغچات ناھىيەسى ئۇلۇغچات يېزىسىدىكى چارۋىچى ئىدى، بۇندىن بۇرۇن، ئۇ يەر تەۋرەشكە چىداملىق ئۆيدىمۇ، قاراڭغۇ توپا تاملىق ئۆيدىمۇ ئولتۇرۇپ باققان.
</S>
<S ID=37979>
يېڭى ئۆيگە كۆچۈپ كىرىشتىن بۇرۇنقى 20 يىلدا، ئۇنىڭ ئۆيى كۆپ قېتىم يەر تەۋرەشتە بۇزۇلۇپ كەتكەن، ھەتتا ئىككى قېتىم ئۆرۈلۈپ چۈشكەن.
</S>
<S ID=37980>
    ئۇلۇغچات ناھىيەسى پامىر ئېگىزلىكىدە بولۇپ، ئېلىمىزدىكى يەر تەۋرەش ئەڭ كۆپ يۈز بېرىدىغان رايون.
</S>
<S ID=37981>
ئەلىيار ئابدۇۋەلى: بۇ يەردە دائىم يەر تەۋرەيدۇ، بىر قېتىم ھەتتا يەتتە قېتىم سىلكىندى، دېدى.
</S>
<S ID=37982>
ئەمما ئۇنىڭ يېڭى ئۆيى باشتىن-ئاخىر ھېچنېمە بولمىدى.
</S>
<S ID=37983>
    ئەلىيار ئابدۇۋەلى كۆچۈپ كىرگەن يېڭى ئۆي-شىنجاڭ تارىخىدىكى كۆلىمى ۋە سالمىقى ئەڭ زور بولغان خەلق تۇرمۇشى قۇرۇلۇشىنىڭ بىر قىسمى.
</S>
<S ID=37984>
<12-بەش يىل> مەزگىلىدە، شىنجاڭ 120 مىليارد يۈەندىن ئارتۇق مەبلەغ سېلىپ، خاتىرجەم ئولتۇراقلاشتۇرۇپ، دېھقانلارنى بېيىتىش ئۆيىدىن بىر مىليون 500 مىڭ يۈرۈشتىن ئارتۇق سېلىپ، ئالتە مىليون دېھقان-چارۋىچىنى يېڭى ئۆيگە ئىگە قىلدى.
</S>
<S ID=37985>
    ئاپتونوم رايونلۇق خەلق ھۆكۈمىتىنىڭ مەلۇماتىغا قارىغاندا، يېقىنقى يىللاردىن بۇيان، شىنجاڭدا يۈز بەرگەن بەش بالدىن يۇقىرى 20 نەچچە قېتىملىق بۇزغۇنچىلىق خاراكتېرىدىكى يەر تەۋرەشتە، جايلاردىكى يېڭىدىن سېلىنغان ئەمىن ئۆيلەر ھېچنېمە بولمىغان.
</S>
<S ID=37986>
2014-يىلى كېرىيە ناھىيەسىدە 7.3 بال، 2015-يىلى گۇما ناھىيەسىدە 6.5 بال قاتتىق يەر تەۋرىگەندىمۇ ئەمىن ئۆيلەر ھىچنېمە بولمىغان.
</S>
<S ID=37987>
    يولغا قويۇلغىنىغا بەش يىل بولغان ئەمىن ئۆي قۇرۇلۇشى ئارقىلىق، شىنجاڭدىكى دېھقان-چارۋىچىلارنىڭ تۇرالغۇ شارائىتى زور دەرىجىدە ياخشىلاندى، شۇنداقلا يەنە يېزا قىياپىتىمۇ يېڭىلاندى.
</S>
<S ID=37988>
جايلاردىكى ھۆكۈمەتلەر دېھقانچىلىق-چارۋىچىلىق رايونلىرىدىكى خەتەرلىك كونا ئۆيلەرنى ئۆزگەرتىش بىلەن يېزا يوللىرى، يېزىلارنى تورلاشتۇرۇپ ئۆزگەرتىش قاتارلىق ئۇل ئەسلىھە قۇرۇلۇشلىرىنى بىرلەشتۈرۈپ، بۇرۇنقى تەرتىپسىز ئۆي سېلىش، تارقاق ئولتۇراقلىشىش، قۇرۇلمىسى قالايمىقان بولۇش قاتارلىق ئەھۋاللارنى ئۆزگەرتىپ، دېھقانلارنىڭ تۇرالغۇ مۇھىتىنى كۆرۈنەرلىك ياخشىلىدى.
</S>
<S ID=37989>
تەكلىماكان قۇملۇقىنىڭ گىرۋەكلىردىكى بوستانلىقلاردىن شىمالىي شىنجاڭ يايلاقلىرىغىچە بولغان كەنتلەردە پىلانلىق، رەتلىك قاتار-قاتار ئۆيلەر قەد كۆتۈرۈپ، ئۆزگىچە مەنزىرە ھاسىل قىلدى.
</S>
</TEXT>
/BODY
/DOC