<DOC>
<DOCID>TIANSHAN.511677</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-21 19:13:48</DATE>
</HEADER>
<BODY>
<HEADLINE>
<S ID=21269>
قومۇل شەھىرىدىكى ئۈچ مەھەللە ئاپتونوم رايون دەرىجىلىك ‹‹ئىشسىزلار يوق مەھەللە››دېگەن نامغا ئېرىشتى
</S>
</HEADLINE>
<TEXT>
<S ID=21270>
   قېيۇم قادىر خەۋەر قىلىدۇ: قومۇل شەھەرلىك ئادەم كۈچى بايلىقى ۋە ئىجتىمائىي كاپالەت ئىدارىسىدىن ئۇقۇشىمچە، يېقىندا، قومۇل شەھىرىنىڭ گۈلباغ مەھەللە باشقارمىسىدىكى دوستلۇق يولى مەھەللىسى، باركۆل ناھىيە بازىرىدىكى يېڭىشەھەر يولى مەھەللىسى، ئاراتۈرۈك ناھىيە بازىرىدىكى غەربىي گۈللىنىش يولى مەھەللىسى 2 – تۈركۈمدىكى ئاپتونوم رايون دەرىجىلىك ‹‹ئىشسىزلار يوق مەھەللە›› دېگەن نامغا ئېرىشكەن.
</S>
<S ID=21271>
   قومۇل شەھىرىنىڭ گۈلباغ مەھەللە باشقارمىسى دوستلۇق يولى مەھەللىسى ئاپتونوم رايون دەرىجىلىك ئىشسىزلار يوق مەھەللە بەرپا قىلىش خىزمىتىدە، تەۋەلىكىدىكى ئائىلىلەرنىڭ ئەھۋالىنى ئېنىقلاپ، مەھەللىنىڭ ئەمەلىي ئەھۋالىغا ئاساسەن سىياسەت، ئىش ئورنى بېكىتىپ، مۇلازىمەت، تېخنىكا بىلەن تەربىيەلەشنى چۆرىدەپ ئىشسىزلارنىڭ ئىشقا ئورۇنلىشىشىغا ياردەم بېرىش پائالىيىتىنى قانات يايدۇرۇپ، ئىشسىزلارنىڭ ئىشقا ئورۇنلىشىپ ئىگىلىك تىكلىشىگە ياردەم بەردى. بۇلتۇر يىل ئاخىرىغىچە قايتا ئىشقا ئورۇنلاشقانلار 220 كىشىگە، ئىشقا ئورۇنلىشىش نىسبىتى %98كە يەتتى.
</S>
<S ID=21272>
   دوستلۇق يولى مەھەللىسىدىكى جاڭ شىن 1999 – يىلى ھەربىيلىكتىن چېكىنگەن بولۇپ، ئاتا – ئانىسى ئاغرىقچان بولغاچقا بىر تەرەپتىن ئىشلەپ، بىر تەرەپتىن ئۇلارنىڭ ھالىدىن خەۋەر ئالغان.
</S>
<S ID=21273>
بۇلتۇر 8 – ئايدا مەھەللە خىزمەتچىلىرى ئائىلىلەرگە كىرىپ زىيارەت قىلغاندا جاڭ شىننىڭ ئەھۋالىنى ئۇقۇپ، ئۇنىڭغا تەۋەلىكىدىكى بىر كارخانىدىن خىزمەت تېپىپ بەرگەن، ھازىر ئۇ ئېيىغا 2400 يۈەن مائاش ئېلىپ ئىشلەۋېتىپتۇ.
</S>
<S ID=21274>
جاڭ شىن مۇنداق دېدى: ھازىر مېنىڭ مۇقىم خىزمىتىم ۋە كىرىمىم بار، كارخانا يەنە مېنىڭ بەش خىل سۇغۇرتامنى تۆلەپ بېرىدۇ، مەن ھازىرقى تۇرمۇشىمدىن ئىنتايىن رازى.
</S>
<S ID=21275>
‏
</S>
</TEXT>
/BODY
/DOC