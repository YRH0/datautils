<DOC>
<DOCID>TIANSHAN.567558</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-11-25 11:11:12</DATE>
</HEADER>
<BODY>
<HEADLINE>
<S ID=61560>
ئاشپەزلىك مۇسابىقىسى مىللەتلەر ئارا دوستلۇقنى ئىلگىرى سۈردى
</S>
</HEADLINE>
<TEXT>
<S ID=61561>
 مۇخپۇلجان تۇرسۇن خەۋەر قىلىدۇ: قارا شەھەر ناھىيەلىك تۇرالغۇ ۋە شەھەر – يېزا قۇرۇلۇشى ئىدارىسىنىڭ ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى بويىچە بۇ ناھىيەنىڭ بېيداچۈ يېزىسى ليۇشىخۇ كەنتىدە تۇرۇشلۇق خىزمەت گۇرۇپپىسى يېقىندا ‹‹مىللەتلەر ئىتتىپاقلىشىپ بىر ئائىلە كىشىلىرىدەك بولۇش›› تېمىسىدا ئاشپەزلىك مۇسابىقىسى ئۆتكۈزدى.
</S>
<S ID=61562>
 مۇسابىقىگە قاتناشقان ھەر مىللەت ماھىرلار مۇسابىقىدە بېلىق قورۇمىسى، تۈگۈر، سوغۇق سەي، پولۇ، كاۋاپ قاتارلىق تائاملارنى تەييارلاپ جامائەتكە سۇندى.
</S>
<S ID=61563>
كۆپچىلىك مەززىلىك تائاملارغا ئېغىز تەگكەچ قىزغىن پاراڭلاشتى، مۇڭداشتى.
</S>
<S ID=61564>
باھالىغۇچىلار ۋە ئامما تائاملارنى تېتىپ باققاندىن كېيىن باھالىغۇچىلار ۋە ئاممىنى قايىل قىلغان خەيرىگۈل خالىق ئەتكەن پولۇنى بىرىنچى دەرىجە قىلىپ باھالاپ، ئۇنىڭ ماھارىتىگە ئاپىرىن ئوقۇدى.
</S>
<S ID=61565>
 كۆپچىلىك بىردەك مۇنداق دېيىشتى: بۇ پائالىيەتنىڭ تەشكىللىنىشى بەك ياخشى بوپتۇ، بۇ پائالىيەت ئارقىلىق كەنتىمىزنىڭ ئىناق، ئىتتىپاق كەيپىياتى تېخىمۇ يۇقىرى كۆتۈرۈلدى.
</S>
<S ID=61566>
كەنتىمىزدە مۇشۇنىڭغا ئوخشاش پائالىيەتلەرنىڭ كۆپرەك ئۆتكۈزۈلۈشىنى ئۈمىد قىلىمىز.
</S>
</TEXT>
/BODY
/DOC