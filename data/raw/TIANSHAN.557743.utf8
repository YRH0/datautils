<DOC>
<DOCID>TIANSHAN.557743</DOCID>
<HEADER>
<CLASS>شىنجاڭ</CLASS>
<DATE>2016-10-19 17:02:40</DATE>
</HEADER>
<BODY>
<HEADLINE>
<S ID=54304>
ئاپتونوم رايونلۇق دورا نازارەت قىلىپ باشقۇرۇش ئىدارىسى 116 خىل دورىنىڭ تەكشۈرۈشتە ئۆلچەمسىز چىققانلىقىنى ئۇقتۇردى
</S>
</HEADLINE>
<TEXT>
<S ID=54305>
   «ئەڭ ئاخىرقى بىر كىلومېتىر» ئۇيغۇرچە ئۈندىدار سالونىنىڭ ئىگىلىشىچە، شىنجاڭ ئۇيغۇر ئاپتونوم رايونلۇق يېمەكلىك ۋە دورا نازارەت قىلىپ باشقۇرۇش ئىدارىسى 14-ئۆكتەبىر «ئاپتونوم رايوننىڭ جۇڭگو تېبابىتى دورا ماتېرىياللىرى ۋە جۇڭگو تېبابىتى توغرالما دورىلىرى سۈپىتى توغرىسىدىكى ئۇقتۇرۇشى»، «ئاپتونوم رايوننىڭ ئاساسىي دورا سۈپىتى توغرىسىدىكى ئۇقتۇرۇشى»، «ئاپتونوم رايوننىڭ دورا بۇيۇملىرى سۈپىتى توغرىسىدىكى ئۇقتۇرۇشى» نى ئېلان قىلغان بولۇپ، ئىستاتىستىكا قىلىنىشىچە، ئۈچ ئايدا 116 خىل دورا تەكشۈرۈشتە ئۆلچەمسىز بولغان.
</S>
<S ID=54306>
   «جۇڭگو تېبابىتى دورا ماتېرىياللىرى ۋە جۇڭگو تېبابىتى توغرالما دورىلىرى سۈپىتى توغرىسىدا ئۇقتۇرۇش» تا كۆرسىتىلىشىچە، 2015-يىلىنىڭ كېيىنكى يېرىمىدا جۇڭگو تېبابىتى دورا ماتېرىياللىرى ۋە جۇڭگو تېبابىتى توغرالما دورىلىرى پارچىسىنى تەكشۈرگەندە 83 خىل دورا ئۆلچەمسىز چىققان.
</S>
<S ID=54307>
ئاساسلىق ئۆلچەمسىز بولغان دورىلار: پويرارىيە چاتقىلى، سوپۇن دەرىخى تىكىنى، ياۋا چىلان مېغىزى، مانجۇر ئاسارۇمى، سىركىدە لايىقلاشتۇرۇلغان مۇر مەككى، سازاڭ قۇرتى، ئالۇچا مېغىزى، پىچەكگۈل، قاتقان پىلە قۇرتى قاتارلىقلار بولۇپ، بۇلارنىڭ ئۆلچەمگە توشماسلىقىدىكى سەۋەب: دورىنىڭ ھالىتى، ئارىلىشىشى، ئومۇمىي كۈل تەركىبى، كىسلاتادا ئېرىمەيدىغان كۈل بۆلىكى، تەركىبى قاتارلىقلار لاياقەتسىز بولغان.
</S>
<S ID=54308>
   «ئاساسىي دورا سۈپىتى توغرىسىدا ئۇقتۇرۇش» تا كۆرسىتىلىشىچە، 2015-يىلى 1200 خىل ئاساسىي دورىنى تەكشۈرۈش پىلانلانغان بولۇپ، ئەمەلىيەتتە 1221 خىل خىمىيەلىك دورا، جۇڭگوچە تەييار دورا، ئانتىبىيوتىك دورا، بىيوخىمىيەلىك دورىلار تەكشۈرۈلگەن.
</S>
<S ID=54309>
   «دورا بۇيۇملىرى سۈپىتى توغرىسىدىكى ئۇقتۇرۇش»تا كۆرسىتىلىشىچە، 2015-يىلى دورىلارنى نازارەتچىلىك قىلىپ تەكشۈرۈش پىلانىغا 4500 خىل دورا كىرگۈزۈلگەن بولۇپ، كېيىنكى يېرىم يىلدا 1643 خىل خىمىيەلىك دورا، جۇڭگوچە تەييار دورا، ئانتىبىيوتىك دورا، بىيوخىمىيەلىك دورا تەكشۈرۈلگەن، بۇنىڭ ئىچىدە 31 خىل دورا ئۆلچەمگە توشمىغان.
</S>
<S ID=54310>
   ئاپتونوم رايونلۇق يېمەكلىك ۋە دورا نازارەت قىلىپ باشقۇرۇش ئىدارىسى مەسئۇلىيىتى بار كارخانا تۇرۇشلۇق دورا نازارەتچىلىك تارماقلىرىدىن يۇقىرىقى ئۆلچەمگە توشمىغان مەھسۇلاتلار ۋە ئىشلەپچىقىرىش كارخانىلىرىنى تەكشۈرۈپ بىر تەرەپ قىلىشنى تەلەپ قىلغان.
</S>
<S ID=54311>
«ئەڭ ئاخىرقى بىر كىلومېتىر» ئۇيغۇرچە ئۈندىدار سالونىمىز مۇھەررىرلىرى شۇنى سەمىڭىزگە سالىدۇكى، دورىنى قالايمىقان سېتىۋالماڭ، ھەممە دورىنىڭ ھەقىقىي بولۇشى ناتايىن.
</S>
</TEXT>
/BODY
/DOC