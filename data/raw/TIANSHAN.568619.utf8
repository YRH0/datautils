<DOC>
<DOCID>TIANSHAN.568619</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-11-30 15:22:26</DATE>
</HEADER>
<BODY>
<HEADLINE>
<S ID=62612>
ئەتىدىن باشلاپ ھېسابات خاتا يۆتكىلىپ قالسا بىكار قىلىشقا بولىدۇ
</S>
</HEADLINE>
<TEXT>
<S ID=62613>
 جۇڭگو خەلق بانكىسىنىڭ «چىقىم راسچوت قىلىپ باشقۇرۇشنى كۈچەيتىپ، تېلېگراف ۋە ئالاقە تورىدىكى يېڭى تىپتىكى قانۇنغا خىلاپ جىنايىي قىلمىشلارنىڭ ئالدىنى ئېلىشقا ئالاقىدار ئىشلار توغرىسىدىكى ئۇقتۇرۇشى» ۋە «شەخسلەر بانكا ئىسچوتىنى تۈرلەرگە بۆلۈپ باشقۇرۇش تۈزۈمىنى ئەمەلىيلەشتۈرۈش توغرىسىدىكى ئۇقتۇرۇشى» 1-دېكابىر يولغا قويۇلىدۇ، بۇنىڭغا ئاساسلانغاندا بۇنىڭدىن كېيىن ھېسابات خاتا يۆتكىلىپ قالسا بىكار قىلىشقا بولىدۇ.
</S>
<S ID=62614>
 مەركىزىي بانكىنىڭ تەلىپىگە ئاساسەن، بانكىلار ھېسابات يۆتكەش ئۇسۇلىنى كۆپەيتىپ، ھېسابات يۆتكەش ۋاقتىنى تەڭشىشى كېرەك.
</S>
<S ID=62615>
1-دېكابىردىن باشلاپ، بانكىلار ياكى چىقىم قىلىش ئاپپاراتلىرى پۇل قويغۇچىلارغا ھېساباتنى دەل ۋاقتىدا نەقلەشتۈرۈش، ھېساباتنى ئادەتتىكىدەك نەقلەشتۈرۈش، ھېساباتنى ئىككىنچى كۈنى نەقلەشتۈرۈش قاتارلىق كۆپ خىل شەكىلدىكى ھېسابات يۆتكەش ئۇسۇلىنى تەمىنلەيدۇ، پۇل قويغۇچى بۇ ئۇسۇللارنىڭ بىرىنى تاللىغاندىن كېيىن، ئاندىن كەسىپ بېجىرىلىدۇ.
</S>
<S ID=62616>
شەخسلەرنىڭ ئوخشاش بىر بانكا ئىسچوتىغا ھېسابات يۆتكىشىدىن باشقا، ئاپتوماتىك ھېسابات يۆتكەش ماشىنىسىدا ھېسابات يۆتكىگەندە كارتا تارقاتقۇچى بانكا ھېسابات يۆتكەش ئۇچۇرىنى قوبۇل قىلىپ 24 سائەتتىن كېيىن ھېسابات يۆتكەشنى بېجىرىدۇ.
</S>
<S ID=62617>
كارتا تارقاتقۇچى بانكا ھېسابات يۆتكەش ئۇچۇرىنى قوبۇل قىلىپ 24 سائەت ئىچىدە شەخسلەر كارتا تارقاتقۇچى بانكىغا ھېسابات يۆتكەشنى بىكار قىلىش ئىلتىماسى تاپشۇرسا بولىدۇ.
</S>
</TEXT>
/BODY
/DOC