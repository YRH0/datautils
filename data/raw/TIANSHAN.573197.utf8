<DOC>
<DOCID>TIANSHAN.573197</DOCID>
<HEADER>
<CLASS>پەن – مائارىپ</CLASS>
<DATE>2016-12-20 11:35:53</DATE>
</HEADER>
<BODY>
<HEADLINE>
<S ID=66223>
ئاپتونوم رايونىمىزدىكى ئالىي مەكتەپلەر مەملىكەتلىك ئالىي مەكتەپلەرنىڭ ئىدىيەۋى–سىياسىي خىزمەت يىغىنىنىڭ روھىنى ئۆگەندى
</S>
</HEADLINE>
<TEXT>
<S ID=66224>
 رەناگۈل خۇدابەردى خەۋەر قىلىدۇ: مەملىكەتلىك ئالىي مەكتەپلەرنىڭ ئىدىيەۋى – سىياسىي خىزمەت يىغىنى 12 – ئاينىڭ 7 – كۈنىدىن 8 – كۈنىگىچە بېيجىڭدا ئېچىلدى.
</S>
<S ID=66225>
12 – ئاينىڭ 10 – ، 11 – كۈنلىرى شىنجاڭ ئۇنىۋېرسىتېتى، شىنجاڭ پېداگوگىكا ئۇنىۋېرسىتېتى، شىنجاڭ كەسپىي ئۇنىۋېرسىتېتى، شىنجاڭ يېزا ئىگىلىك كەسپىي تېخنىكا ئىنستىتۇتى قاتارلىق ئالىي مەكتەپلەر سۆھبەت يىغىنى، سىنىپ يىغىنى، دوكلات قاتارلىق شەكىللەر ئارقىلىق مەكتەپتىكى ئىشچى – خىزمەتچىلەر، ئوقۇتقۇچى، ئوقۇغۇچىلارغا مەملىكەتلىك ئالىي مەكتەپلەرنىڭ ئىدىيەۋى – سىياسىي خىزمەت يىغىنىنىڭ روھىنى ئۆگىنىش، تەشۋىق قىلىش ۋە ئىزچىللاشتۇرۇش دولقۇنى قوزغىدى.
</S>
<S ID=66226>
 شىنجاڭ يېزا ئىگىلىك كەسپىي تېخنىكا ئىنستىتۇتى پارتكومىنىڭ شۇجىسى لى يۈخۇڭ مەملىكەتتىكى توققۇز ئالىي كەسپىي تېخنىكا مەكتىپىنىڭ ۋەكىلى سۈپىتىدە شەرەپ بىلەن بۇ قېتىمقى ئالىي مەكتەپلەرنىڭ ئىدىيەۋى – سىياسىي خىزمەت يىغىنىغا قاتناشقان بولۇپ، ئۇ مەكتىپىدىكى بارلىق ئىشچى – خىزمەتچى، ئوقۇتقۇچى، ئوقۇغۇچىلارغا بۇ قېتىمقى يىغىننىڭ روھىدىن دوكلات بەردى.
</S>
<S ID=66227>
 لى يۈخۇڭ مۇنداق دېدى: بۇ، ئالىي مەكتەپلەرنىڭ پارتىيە قۇرۇلۇشى تارىخىدىكى ئابىدە خاراكتېرلىك يىغىن.
</S>
<S ID=66228>
يىغىندا ئالىي مەكتەپلەرنىڭ ئىدىيەۋى – سىياسىي خىزمەتنى ياخشى ئىشلىشى ئۈچۈن ئىلگىرىلەش يۆنىلىشى كۆرسىتىپ بېرىلدى.
</S>
<S ID=66229>
شىنجاڭنى بىر تاختا شاھماتقا ئوخشاتساق، جەنۇبىي شىنجاڭ شاھماتنىڭ ‹‹كۆزى››، كەسپىي مائارىپ بۆسۈش ئېغىزى ھېسابلىنىدۇ.
</S>
<S ID=66230>
بىز جەنۇبىي شىنجاڭدىكى دېھقان – چارۋىچىلارنىڭ پەرزەنتلىرىنى گۈزەل تۇرمۇشقا ئېرىشتۈرۈشنى نىشان، ۋەتەننى، شىنجاڭنى سۆيىدىغان، مەسئۇلىيەتنى دادىل ئۈستىگە ئالالايدىغان مۇنەۋۋەر ئالىي مەكتەپ ئوقۇغۇچىلىرىنى تەربىيەلەپ چىقىشنى بۇرچ دەپ بىلىپ، ئوقۇغۇچىلارنىڭ ئىدىيەۋى – سىياسىي سەۋىيەسى، سىياسىي ئېڭى، مەدەنىيەت ساپاسىنى ئۈزلۈكسىز ئۆستۈرۈپ، ئوقۇغۇچىلارنى ئومۇميۈزلۈك تەرەققىي قىلغان ئىختىساسلىقلاردىن قىلىپ چىقىش ئۈچۈن بىر كىشىلىك ھەسسە قوشىمىز.
</S>
<S ID=66231>
 شىنجاڭ پېداگوگىكا ئۇنىۋېرسىتېتى ئوقۇغۇچىلار باشقارمىسىنىڭ باشلىقى، دوكتور ئەنۋەر مەمتىمىن مۇنداق دېدى: ئىدىيەۋى – سىياسىي مائارىپ خىزمەتچىسى بولۇش سۈپىتىم بىلەن زىممىمىزدىكى مەسئۇلىيەتنىڭ ئېغىر ئىكەنلىكىنى، مۇقىملىق ۋە ئەبەدىي ئەمىنلىك باش نىشانىنى پۇختا ئىگىلەش بىلەن بىللە، ئەخلاق ئارقىلىق ئادەم تەربىيەلەشتە چىڭ تۇرۇپ، ئىدىيەۋى – سىياسىي خىزمەتنى ئوقۇتۇشنىڭ ئومۇمىي جەريانىغا سىڭدۈرۈپ، ئاپتونوم رايونىمىزنىڭ ئالىي مائارىپ ئىشلىرى تەرەققىياتىنىڭ يېڭى ۋەزىيىتىنى يارىتىش ئۈچۈن تۆھپە قوشۇشىمىز لازىملىقىنى ھېس قىلدىم.
</S>
<S ID=66232>
 شىنجاڭ پېداگوگىكا ئۇنىۋېرسىتېتى ماتېماتىكا ئىلمىي ئىنستىتۇتى 12 – يىللىق 3 – سىنىپ ئوقۇغۇچىسى ئايتىللا ئەركىن مۇنداق دېدى: يىغىن روھىنى ئۆگىنىش ئارقىلىق، دۆلەتنىڭ مائارىپ ئىشلىرىغا، جۈملىدىن بىز ئوقۇغۇچىلارغا بولغان سەمىمىي غەمخورلۇقىدىن مىننەتدار بولدۇق.
</S>
<S ID=66233>
بۇنىڭدىن كېيىن، پەن – مەدەنىيەت بىلىملىرىنى تىرىشىپ ئۆگىنىش بىلەن بىللە، چوقۇم ئىدىيەۋى – سىياسىي جەھەتتىكى ئۆگىنىشنى كۈچەيتىپ، ئۇنىۋېرسال ساپايىمىزنى تىرىشىپ ئۆستۈرۈپ، دۆلەت ۋە جەمئىيەتكە مۇلازىمەت قىلىش ئىقتىدارىمىزنى ئاشۇرۇپ، ئاپتونوم رايونىمىزنىڭ ئىجتىمائىي مۇقىملىقى ۋە ئەبەدىي ئەمىنلىكى ئۈچۈن تۆھپە قوشىمىز.
</S>
</TEXT>
/BODY
/DOC