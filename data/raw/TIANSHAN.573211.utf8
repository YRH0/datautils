<DOC>
<DOCID>TIANSHAN.573211</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-20 11:46:46</DATE>
</HEADER>
<BODY>
<HEADLINE>
<S ID=66326>
ئاقتۇ ناھىيەسىنىڭ يېزىلىرىدا خاس كەسىپلەر جانلاندى
</S>
</HEADLINE>
<TEXT>
<S ID=66327>
 مۇختەر نۇرمۇھەممەت خەۋەر قىلىدۇ: ئاقتۇ ناھىيەسى ئۆز يېرىنىڭ ئەمەلىيىتىنى چىقىش قىلىپ، يېزىلاردا ئالاھىدە يېزا ئىگىلىك مەھسۇلاتلىرى ئىشلەپچىقىرىشىنى ئاساس قىلغان خاس كەسىپلەرنى يولغا قويۇپ، يېزا ئىگىلىكىنىڭ كەسىپلىشىشىنى تېزلىتىش ئارقىلىق دېھقان – چارۋىچىلارنىڭ كىرىمىنى كۆپەيتتى.
</S>
<S ID=66328>
 بۇ ناھىيە ‹‹بارىن ئۆرۈكى››، ‹‹پامىر قوتىزى›› قاتارلىق خاس يەرلىك يېزا ئىگىلىك مەھسۇلاتلىرىنى ئاساس قىلىپ يېزا ئىگىلىك كەسىپ قۇرۇلمىسىنى جانلىق تەڭشەپ، 3 مىليون 560 مىڭ يۈەن مەبلەغ ئاجرىتىپ، كەنتلەرنى بىرلىك قىلىپ دېھقان – چارۋىچىلارنى 37 مىڭ ئادەم (قېتىم) ئالاھىدە باقمىچىلىق، خاس باغ – ئورمانچىلىق، تېرىقچىلىق بىلىملىرى بويىچە تەربىيەلىدى.
</S>
<S ID=66329>
ئورگانىك يېزا ئىگىلىك مەھسۇلاتلىرى ئىشلەپچىقىرىشنى مۇھىم نۇقتا قىلىپ، دۆلەتنىڭ ئورگانىك مەھسۇلات ئېتىراپنامىسىگە ئېرىشكەن ئورگانىك شال كۆلىمىنى 8000 موغا، بارىن ئۆرۈكى كۆلىمىنى 180 مىڭ موغا يەتكۈزدى.
</S>
<S ID=66330>
پىلال يېزىسىدىكى دېھقانلار تېرىغان 1600 مو كۆلەمدىكى ‹‹خىرۇستال قوغۇن›› دېھقانلارنى 8 مىليون 400 مىڭ يۈەن كىرىمگە ئىگە قىلدى.
</S>
<S ID=66331>
بۇلۇڭكۆل، مۇجى، قىزىلتو يېزىلىرىدا ئورگانىك ‹‹پامىر قوتىزى›› باقمىچىلىق بازىسىنى 17گە يەتكۈزدى.
</S>
<S ID=66332>
ئاقتۇ بازىرى، پىلال، ئۈژمە، بارىن يېزىلىرىدا ئۆي قۇشلىرى باقمىچىلىق بازىسىدىن 32نى، كالا، قوي بورداش بازىسىدىن 43نى قۇردى.
</S>
<S ID=66333>
ھازىر ناھىيە بويىچە بېقىلىۋاتقان چارۋا مال 570 مىڭغا، بېقىلىۋاتقان ئۆي قۇشلىرى 1 مىليون 300 مىڭغا يەتتى.
</S>
<S ID=66334>
تورتاي دېھقانچىلىق مەيدانى، جامالتېرەك، تار تاجىك يېزىلىرىدا يېتىشتۈرۈلگەن ‹‹ئېگىزلىك قىزىلى›› ماركىسىدىكى چىلانلىق كۆلىمى 35 مىڭ موغا يېتىپ، ھوسۇلى 10 مىڭ توننىدىن ئاشتى.
</S>
</TEXT>
/BODY
/DOC