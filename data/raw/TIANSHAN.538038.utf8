<DOC>
<DOCID>TIANSHAN.538038</DOCID>
<HEADER>
<CLASS>شىنجاڭ</CLASS>
<DATE>2016-08-01 11:40:16</DATE>
</HEADER>
<BODY>
<HEADLINE>
<S ID=35621>
‹‹ئىتتىپاقلىق››دېگەن سۆزنى ئەمەلىيەتتە كۆرسىتىپ، قەلبىمىزگە پۈكەيلى»
</S>
</HEADLINE>
<TEXT>
<S ID=35622>
ئاپتونوم رايوننىڭ‹‹مىللەتلەر ئىتتىپاقلىقى–تەرەققىياتى يىلى›› پائالىيىتىنى قانات يايدۇرغانلىقى توغرىسىدا ئومۇمىي بايان
</S>
<S ID=35623>
  جاڭ لېي
</S>
<S ID=35624>
   چۆچەك شەھەرلىك 1 – باشلانغۇچ مەكتەپنىڭ 3 – يىللىق ئوقۇغۇچىسى ئايمان ھەر كۈنى ئەتىگەندە يېقىن ئۆتىدىغان بىر نەچچە ساۋاقدىشى بىلەن بىللە باغچىغا كېلىپ، بىر يۈرۈش ئۆزگىچە ‹‹چىن مۇھەببەت رادىيو گىمناستىكىسى›› ئوينايدۇ.
</S>
<S ID=35625>
   بۇ مىللىيچە ئۇسسۇل، ساغلاملىق گىمناستىكىسى ۋە زامانىۋى ئۇسسۇل بىر گەۋدىلەشتۈرۈلگەن يېڭى تىپتىكى رادىيو گىمناستىكىسى، گىمناستىكا داغۇر، تاتار، ئۇيغۇر، قازاق ۋە رۇس قاتارلىق بەش مىللەتنىڭ ئەنئەنىۋى ئۇسسۇل شەكلىنى ئۆز ئىچىگە ئالغان، شوخ ھەم جانلىق.
</S>
<S ID=35626>
   ‹‹چىن مۇھەببەت رادىيو گىمناستىكىسى››نى تارباغاتاي ۋىلايىتى ‹‹مىللەتلەر ئىتتىپاقلىقى – تەرەققىياتى يىلى›› پائالىيىتىگە بىرلەشتۈرۈپ ئىشلىگەن، ناھىيە، شەھەرلەردە ئومۇملاشتۇرۇلغاندىن بۇيان، ھەر مىللەت ئاممىنىڭ ياقتۇرۇشىغا ئېرىشتى.
</S>
<S ID=35627>
بۇنى ئاپتونوم رايونىمىزنىڭ جاي – جايلىرىدىكى ھەر مىللەت ئاممىنىڭ ‹‹مىللەتلەر ئىتتىپاقلىقى – تەرەققىياتى يىلى›› پائالىيىتىنى ئەمەلىيەتتە كۆرسىتىپ، قەلبىگە پۈككەنلىكىنى نامايان قىلىدىغان كۆزنەك دېيىشكە بولىدۇ.
</S>
<S ID=35628>
   ئىتتىپاقلىقنى ھەرىكىتى ئارقىلىق شەرھلەش
</S>
<S ID=35629>
   قۇتۇبى ناھىيەسىنىڭ قۇتۇبى بازىرى قوش كۆۋرۈك مەھەللىسىدىكى ۋاڭ گۇيجېن بۇ يىل 72 ياشقا كىردى، ئۇنىڭ ‹‹ئالتۇنخان›› دېگەن ئۇيغۇرچە ئىسمى بار.
</S>
<S ID=35630>
   ۋاڭ گۇيجېن 30 نەچچە يىلدىن بۇيان ھەر مىللەت ئاممىغا قىزغىنلىق بىلەن ياردەم بەرگەچكە، ئۇنىڭغا بۇ ئىسىم قويۇلغان، ئۇيغۇرچىدا ‹‹ئالتۇندەك قەلب›› دېگەن مەنىسى بار.
</S>
<S ID=35631>
ۋاڭ گۇيجېن 30 نەچچە يىلدىن بۇيان ئىشنى قارىغۇچىسى يوق بىر ئۇيغۇر مومايغا ياردەم بېرىشتىن باشلاپ، ھەر مىللەتتىن بولغان 240 تىن ئارتۇق ياشانغان كىشى ۋە يېتىم بالىلارنىڭ ھالىدىن خالىس خەۋەر ئېلىپ كەلدى.
</S>
<S ID=35632>
ئۇ بۇ كىشىلەرنىڭ تامىقىنى ئېتىپ، كىرىنى يۇيۇپ، ئۇلارغا خۇددى ئۆز قىزى، ئۆز ئانىسىغا ئوخشاش ياردەم قىلدى.
</S>
<S ID=35633>
   ۋاڭ گۇيجېن مىللەتلەر ئىتتىپاقلىقىنىڭ مەنىسىنى ئۆز ھەرىكىتىدە ئۈن – تىنسىز نامايان قىلىپ، ئەتراپىدىكى ھەر مىللەت ئاممىغا چوڭقۇر تەسىر كۆرسەتتى.
</S>
<S ID=35634>
كۆپچىلىكنىڭ قوللىشى بىلەن 2012 – يىلى ‹‹ئالتۇنخان پىدائىيلار مۇلازىمەت ئەترىتى›› قۇرۇلۇپ، نامراتلارنى يۆلەش ۋە ئۇلارغا ياردەم بېرىش، مېھرىبانلىق يەتكۈزۈش، ئوقۇشقا ياردەم بېرىش قاتارلىق پىدائىيلار مۇلازىمەت پائالىيىتى قانات يايدۇرۇلدى، بىر نەچچە يىلدىن بۇيان، بۇ ئەترەت تەرەققىي قىلىپ، 120 دىن ئارتۇق تارماق ئەترەتكە كېڭىيىپ، تىزىمغا ئالدۇرۇلغان پىدائىيلىرى 5000 دىن ئاشتى.
</S>
<S ID=35635>
   بۇ يىل ئاپتونوم رايون بويىچە ‹‹مىللەتلەر ئىتتىپاقلىقى – تەرەققىياتى يىلى›› پائالىيىتىنىڭ قانات يايدۇرۇلغانلىقىدىن خەۋەردار بولغان ۋاڭ گۇيجېن ناھايىتى خۇشال بولدى.
</S>
<S ID=35636>
ئۇ مۇنداق دېدى: تېخىمۇ كۆپ كىشىنى ‹‹ئالتۇنخان پىدائىيلار مۇلازىمەت ئەترىتى››گە قاتناشتۇرۇپ، ھەر بىر كىشىنىڭ كىچىك ئىشلار ئارقىلىق مىللەتلەر ئىتتىپاقلىقىنى ھىمايە قىلىپ، مىللەتلەر ئىتتىپاقلىقىنى كۈچەيتىشىگە تۈرتكە بولىمىز.
</S>
<S ID=35637>
   بۇنداق ھېكايىلەر شىنجاڭدا ناھايىتى كۆپ. بۇ يىل ‹‹مىللەتلەر ئىتتىپاقلىقى – تەرەققىياتى يىلى›› قانات يايدۇرۇلغاندىن بۇيان، بۇنداق ھېكايىلەر تېخىمۇ كۆپەيدى، ھەتتا مەملىكەتنىڭ جاي – جايلىرىغىچە كېڭەيدى.
</S>
<S ID=35638>
   ئابدۇبىلال ئوسمان قاتارلىق تۆت ئۇيغۇر ياش يۇقىرى سۈرئەتلىك يولدا قاتناش ھادىسىسىگە ئۇچرىغان ۋاڭ جىگاڭ ۋە ئۇنىڭ ئائىلىسىدىكىلەرنى باتۇرلۇق بىلەن قۇتقۇزۇپ، توردا ‹‹شىنجاڭلىق ياخشى بالىلارنى ئىزدەش›› دولقۇنى كۆتۈرۈلدى؛
</S>
<S ID=35639>
   خۇنەن ئۆلكىسىنىڭ چېنجۇ شەھىرىدە كاۋاپچىلىق قىلىدىغان قاراقاشلىق ياش خەبىر ئەخمەت بىرەيلەننىڭ سۇغا چۈشۈپ كەتكەنلىكىنى ئاڭلاپ، ھېچ ئىككىلەنمەي سۈيى مۇزدەك سوغۇق كۆلگە سەكرەپ، باشقىلار بىلەن بىللە سۇغا چۈشۈپ كەتكەن ئايالنى قۇتقۇزۇپ، چېنجۇ خەلقىنىڭ ماختىشىغا ئېرىشتى؛
</S>
<S ID=35640>
   جياڭشىدا شىنجاڭلىق ياخشى بالا تاسىن سەككىز ئۇيغۇر يۇرتدىشىنى باشلاپ، ئۆزلۈكىدىن جيۇجياڭدىكى چاڭجياڭ دەرياسى توغىنىغا كېلىپ، چارلاپ نۆۋەتچىلىك قىلىۋاتقانلارغا 100 يەشىك قوغۇن ۋە 50 يەشىك مىنېرال سۇ يەتكۈزۈپ بېرىپ، تورداشلارنىڭ ئالقىشىغا ئېرىشتى...
</S>
<S ID=35641>
   ‹‹باشقىلارغا ياردەم بەرگەندە، ھېچكىم قارشى تەرەپنىڭ قايسى مىللەت ئىكەنلىكىنى ئويلاشمايدۇ. ھەممىمىز شىنجاڭلىق ھەم جۇڭگولۇق››.
</S>
<S ID=35642>
مانا بۇ ئاددىي سۆز مىللەتلەر ئىتتىپاقلىقىنى ئۆز ھەرىكىتى بىلەن ئىپادىلەيدىغان ھەر بىر كىشىنىڭ يۈرەك ساداسى، شۇنداقلا شىنجاڭدىكى ھەر مىللەت ئوغۇل – قىزلىرىنىڭ ‹‹مىللەتلەر ئىتتىپاقلىقى – تەرەققىياتى يىلى››نى چىن قەلبىدىن ھىمايە قىلىشى ۋە قوللىشى ھېسابلىنىدۇ.
</S>
<S ID=35643>
   خەلق تۇرمۇشى ئارقىلىق ئىتتىپاقلىقنى مۇستەھكەملەش
</S>
<S ID=35644>
   ئىلگىرى، بانكا كارتىسى ياكى كىملىك، نوپۇس دەپتىرى بولۇشىدىن قەتئىينەزەر، ئىسىم – فامىلە تىزىملاش ھالقىسىدا شىنجاڭدىكى نۇرغۇن ئاز سانلىق مىللەت ئامما بەزى ئىسىم – فامىلە قېلىپلاشمىغانلىق سەۋەبلىك ئاۋارىچىلىككە ئۇچرايتتى.
</S>
<S ID=35645>
ئاپتونوم رايوننىڭ ‹‹مىللەتلەر ئىتتىپاقلىقى – تەرەققىياتى يىلى›› پائالىيىتىدە بۇ يىل شىنجاڭدا ئاز سانلىق مىللەتلەرنىڭ ئىسىم – فامىلىسىنى قېلىپلاشتۇرۇش ۋە كىنىشكىنى ئۆلچەملەشتۈرۈش مەسىلىسىنى ئالدىن ھەل قىلىش ئوتتۇرىغا قويۇلدى.
</S>
<S ID=35646>
   ھەر مىللەت ئامما ئومۇميۈزلۈك ئىنكاس قىلغان گەۋدىلىك مەسىلىلەرنى ھەل قىلىپ، ئاممىغا مۇلازىمەت قىلىش ۋە خەلق تۇرمۇشىنى ياخشىلاش ئارقىلىق مىللەتلەر ئىتتىپاقلىقىنى ئىلگىرى سۈرۈش ئاپتونوم رايوننىڭ ‹‹مىللەتلەر ئىتتىپاقلىقى – تەرەققىياتى يىلى›› پائالىيىتىنىڭ مۇھىم مەزمۇنى ھېسابلىنىدۇ.
</S>
<S ID=35647>
ئاپتونوم رايونلۇق پارتكوم چوڭقۇر تەكشۈرۈپ تەتقىق قىلىش ئارقىلىق پاسپورت تارقىتىشنى باشقۇرۇش ئىسلاھاتى، كۆچمە ئاھالىگە مۇلازىمەت قىلىش ئالاقە كارتىسىنى ئىشلەتمەسلىك، قوش تىل مائارىپىنى ئەمەلىي ئەھۋالىغا قارىتا ئىلگىرى سۈرۈش، بالىلار دوختۇرلىرىنى تەربىيەلەشنى كۈچەيتىش قاتارلىق 27 تۈرلۈك مۇھىم تەدبىرنى ئوتتۇرىغا قويدى.
</S>
<S ID=35648>
   بۇ يىلدىن بۇيان، ئاپتونوم رايون ئالتە مەيدان ئاخبارات ئېلان قىلىش يىغىنى ئېچىپ، جەمئىيەتكە 27 تۈرلۈك تەدبىرگە مۇناسىۋەتلىك تۈرلەرنىڭ ئىلگىرى سۈرۈلۈش ئەھۋالىنى ئېلان قىلدى.
</S>
<S ID=35649>
ئاپتونوم رايون مەخسۇس ھەيدەكچىلىك قىلىش گۇرۇپپىسى قۇرۇپ، جايلار، تارماقلاردا ئەمەلىيلەشتۈرۈشكە ھەيدەكچىلىك قىلىپ، ھەر بىر تۈرنىڭ خەلق تۇرمۇشىغا ھەقىقىي نەپ يەتكۈزۈشىگە كاپالەتلىك قىلدى.
</S>
<S ID=35650>
   ئاپتونوم رايونلۇق پارتكوم ئوتتۇرىغا قويغان 27 تۈرلۈك مۇھىم تەدبىردىن سىرت، جايلار، تارماقلار ئەمەلىيىتىگە بىرلەشتۈرگەن ھالدا نۇرغۇن يېڭىلىق يارىتىپ، خەلققە نەپ يەتكۈزۈش تەدبىرلىرىنى ھەر مىللەت پۇقرالار كۆڭۈل بۆلىدىغان ھەر ساھەگە كېڭەيتىپ، مىللەتلەر ئىتتىپاقلىقىنى مۇستەھكەملەشكە ياخشى خەلق تۇرمۇشى ئاساسى سالدى.
</S>
<S ID=35651>
   ئاپتونوم رايوننىڭ ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› پائالىيىتى خەلق تۇرمۇشىغا نەپ يەتكۈزۈش، ئىتتىپاقلىقنى ئىلگىرى سۈرۈش جەھەتتىمۇ مۇھىم رولىنى جارى قىلدۇردى.
</S>
<S ID=35652>
تەڭرىتاغنىڭ جەنۇبى ۋە شىمالىغا تارقالغان نەچچە ئون مىڭ كەنتكە چۈشكەن خىزمەت گۇرۇپپىسى ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› پائالىيىتى بىلەن ‹‹مىللەتلەر ئىتتىپاقلىقى – تەرەققىياتى يىلى›› پائالىيىتىنى زىچ بىرلەشتۈرۈپ، ھەر دەرىجىلىك پارتكوم، خەلق ھۆكۈمەتلىرىنىڭ مىللەتلەر ئىتتىپاقلىقى – تەرەققىياتى ئىشلىرىنى ئىلگىرى سۈرىدىغان تەدبىر، ئورۇنلاشتۇرمىلىرىنى ئەڭ ئاساسىي قاتلامدا ئەمەلىيلەشتۈرۈپ، روشەن ئۈنۈم ھاسىل قىلدى.
</S>
<S ID=35653>
   چىن قەلب ئارقىلىق ئىتتىپاقلىقنى ھىمايە قىلىش
</S>
<S ID=35654>
   تېكەس ناھىيەسىنىڭ تېكەس بازىرى گۈلباغ مەھەللىسى ‹‹شۈەنۋۇ›› ئولتۇراق رايونىدا، نەچچە يۈز ئائىلىلىك ھەر مىللەت ئامما ئارىلىشىپ ئولتۇراقلاشقان، تونۇش بولۇش – بولماسلىقىدىن قەتئىينەزەر، كۆپچىلىك ئۆزئارا ياردەم بېرىشىپ، مىللەت ئايرىمايدۇ.
</S>
<S ID=35655>
‹‹بۇ بىر چوڭ ئائىلىگە ئوخشايدۇ، كىم مىللەتلەر ئىتتىپاقلىقىغا تەسىر كۆرسىتىدىغان سۆز قىلسا، كۆپچىلىك دەرھال قارشى چىقىپ، قالايمىقان سۆزلىمەسلىككە ئۈندەيدۇ››.
</S>
<S ID=35656>
   ھازىر، تەڭرىتاغنىڭ جەنۇبى ۋە شىمالىدا شەھەر ياكى يېزا، كەنت بولۇشىدىن قەتئىينەزەر، بۇنىڭغا ئوخشاش ‹‹مىللەتلەر ئىتتىپاقلىقى چوڭ قورۇسى››نى ھەممىلا جايدا ئۇچراتقىلى بولىدۇ.
</S>
<S ID=35657>
كۆپچىلىك قايسى مىللەت بولۇشىدىن قەتئىينەزەر، چىقىشىپ ئۆتكەندىلا، ئارىلىقىنىڭ بارغانسېرى يېقىنلىشىپ، ئىتتىپاقلىقنىڭ ئاستا – ئاستا قەلبلەرگە سىڭىپ، ئەۋلادتىن – ئەۋلادقا داۋاملىشىدىغانلىقىنى چوڭقۇر تونۇپ يەتتى.
</S>
<S ID=35658>
   يازلىق تەتىل كەلدى، ئاپتونوم رايونىمىزنىڭ ھەر قايسى جايلىرىدىكى ئوتتۇرا – باشلانغۇچ مەكتەپ ئوقۇغۇچىلىرى بۇ يىلقى يازلىق تەتىلنىڭ يەنىمۇ رەڭدارلىققا تولغانلىقىنى روشەن ھېس قىلدى.
</S>
<S ID=35659>
مائارىپ سىستېمىسى، كەنتكە چۈشكەن خىزمەت گۇرۇپپىسى، جەمئىيەتتىكى ھەر قايسى ساھەدىكىلەر بەس – بەستە يازلىق لاگېر پائالىيەتلىرىنى تەشكىللەپ، جەنۇبىي ۋە شىمالىي شىنجاڭدىكى، شەھەر، يېزىلاردىكى ھەر مىللەت بالىلارنىڭ ئۆزئارا ئالاقە باغلىشى، قول تۇتۇشۇپ ئالاقىلىشىشى، پىكىرلىشىشى، ئارىلىشىشىغا تۈرتكە بولۇپ، ھەر مىللەت بالىلىرىنىڭ قەلبىگە كىچىكىدىن باشلاپلا مىللەتلەر ئىتتىپاقلىقى ئۇرۇقىنى سالدى.
</S>
<S ID=35660>
   بۇ يىل، ‹‹ئاپتونوم رايوننىڭ مىللەتلەر ئىتتىپاقلىقى – تەرەققىياتى خىزمىتى نىزامى›› رەسمىي يولغا قويۇلدى، قانۇن ئىدارە قىلىش ۋاسىتىسى ئارقىلىق مىللەتلەر ئىتتىپاقلىقى – تەرەققىياتى ئىشلىرىنى قېلىپلاشتۇرۇش ۋە ئۇنىڭغا كاپالەتلىك قىلىش شىنجاڭنى ئىدارە قىلىش تارىخىدىكى ئىجادىي خاراكتېرگە ئىگە يېڭىلىق يارىتىش تەدبىرى.
</S>
<S ID=35661>
ئاپتونوم رايون رەھبەرلىرى باشلامچىلىق بىلەن ئۈلگە بولۇپ، ھەر مىللەت ئامما بىلەن دوست ۋە قوشماق بولۇپ، مىللەتلەر ئىتتىپاقلىقىنى ئىلگىرى سۈردى.
</S>
<S ID=35662>
ھەر دەرىجىلىك پارتكوم، خەلق ھۆكۈمەتلىرىدىكى پارتىيەلىك كادىرلار ھەر مىللەت ئاساسىي قاتلام ئاممىسى بىلەن چىن كۆڭلىدىن دوست بولۇپ، دائىم باردى – كەلدى قىلىپ، ئارىسىدىكى ھېسسىياتنى بارغانسېرى چوڭقۇرلاشتۇردى.
</S>
<S ID=35663>
   ئاپتونوم رايون ‹‹مىللەتلەر ئىتتىپاقلىقى – تەرەققىياتى يىلى›› پائالىيىتىنى ئىجادىي قانات يايدۇرۇپ، شىپالىق يامغۇرغا ئوخشاش مىللەتلەر ئىتتىپاقلىقى گۈللىرىنى سۇغاردى، شىنجاڭدىكى 23 مىليون ھەر مىللەت ئوغۇل – قىزلىرى تەدرىجىي ئۆزگىرىش جەريانىدا ‹‹ئىتتىپاقلىق›› دېگەن سۆزنى ئەمەلىيىتىدە كۆرسەتتى، قەلبىگە پۈكتى.
</S>
</TEXT>
/BODY
/DOC