<DOC>
<DOCID>TIANSHAN.499260</DOCID>
<HEADER>
<CLASS>شىنجاڭ</CLASS>
<DATE>2016-02-19 16:21:08</DATE>
</HEADER>
<BODY>
<HEADLINE>
<S ID=13220>
2016-يىلى شىنجاڭدا بىر تۈرلۈك مېيىپلەرگە ياردەم بېرىش تۈرلىرى يولغا قويۇلىدۇ
</S>
</HEADLINE>
<TEXT>
<S ID=13221>
   17-فېۋرال مۇخبىرنىڭ ئاپتونوم رايونلۇق مېيىپلەر پاراۋانلىق فوندى جەمئىيىتىدىن ئىگىلىشىچە، يېقىنقى يىللاردىن بۇيان، بۇ جەمئىيەت ۋەزىپە نىشانىنى ئۈزلۈكسىز ئاشۇرۇپ، خىزمەت دائىرىسىنى كېڭەيتىپ، ئەنئەنىۋى تۈرلەردە تەرەققىيات بولۇش، يېڭىلىق يارىتىلغان تۈرلەرنىڭ تەسىرى بولۇش، ھەمكارلىق تۈرلىرى ئۈنۈملۈك بولۇشنى ئىشقا ئاشۇرغان.
</S>
<S ID=13222>
2015-يىلى بۇ جەمئىيەت پۈتۈن بىر يىلدا 6 مىليون 567 مىڭ 300 يۈەن نەق پۇل يىغقان، قىممىتى 22 مىليون 212 مىڭ يۈەنلىك مېيىپلەرگە ياردەم بېرىش بۇيۇمى يىغقان، بۇنىڭ ئومۇمىي قىممىتى 28 مىليون 779 مىڭ 300 يۈەن بولغان بولۇپ، ئالدىنقى بىر يىلدىكىنىڭ 3 ھەسسىسىگە باراۋەر بولغان.
</S>
<S ID=13223>
   تونۇشتۇرۇلۇشىچە، 2016-يىلى ئاپتونوم رايونلۇق مېيىپلەر پاراۋانلىق فوندى جەمئىيىتى ئاپتونوم رايونىمىزدىكى مېيىپلەرگە نەپ يەتكۈزىدىغان تېخىمۇ كۆپ تۈرنى قولغا كەلتۈرۈپ، مېيىپلەرگە ياردەم بېرىش تۈرلىرىنى ئاكتىپ كېڭەيتىپ، ئىئانە توپلاش شەكلىدە يېڭىلىق يارىتىپ، تۈر تايانچلىرىنى يېتىشتۈرۈپ، تۈر مەزمۇنىنى ئاشۇرىدىكەن.
</S>
<S ID=13224>
نۆۋەتتە ئۇلار شىڭشىڭ جامائەت پاراۋانلىقى مۇلازىمەت ئەترىتى بىلەن بىرلىكتە شىنجاڭ مېڭە پارالىچ كېسەللىكىگە گىرىپتار بولغان بالىلارغا غەمخورلۇق قىلىش قۇرۇلۇشى مەخسۇس تۈر فوندىنى يولغا قويغان بولۇپ، بۇ فوند شياۋشيەن مەدەنىيىتى قاتارلىق جامائەت پاراۋانلىقى كوللېكتىپى ۋە شەخسلەرنىڭ قوللىشىغا ئېرىشكەن.
</S>
<S ID=13225>
   بۇ يىل ئاپتونوم رايونلۇق مېيىپلەر پاراۋانلىق فوندى جەمئىيىتى يەنە PNT گىلاۋكوما كېسەللىكىنى داۋالاش ئاپپاراتى تۈرى، ‹‹مېھىر يەتكۈزۈش كىتابخانىسى›› تۈرى، بالىلار چاقلىق ئورۇندۇقى تۈرى، قورامىغا يەتكەنلەر چاقلىق ئورۇندۇقى تۈرىنى يولغا قويۇپ، قىسمەن رايونلاردا ‹‹مېھىر يەتكۈزۈش كىتابخانىسىنى مەكتەپلەرگە ئېلىپ كىرىش، بالىلار ئۈچۈن يۈرۈشلۈك كىتاب ئىئانە قىلىش›› قاتارلىق پائالىيەتلەرنى يولغا قويىدىكەن.
</S>
</TEXT>
/BODY
/DOC