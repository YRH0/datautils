<DOC>
<DOCID>TIANSHAN.575233</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-28 12:09:28</DATE>
</HEADER>
<BODY>
<HEADLINE>
<S ID=68495>
توقسۇ ناھىيەسىدە تەبىئىي گازنىڭ ئومۇملىشىش نىسبىتى%60تىن ئاشتى
</S>
</HEADLINE>
<TEXT>
<S ID=68496>
  نىياز ساتتار خەۋەر قىلىدۇ: جەنۇبىي شىنجاڭدا تەبىئىي گاز ئارقىلىق خەلققە نەپ يەتكۈزۈش قۇرۇلۇشى يولغا قويۇلغاندىن بۇيان توقسۇ ناھىيەسى بۇ پۇرسەتنى چىڭ تۇتۇپ، كۆپ خىل يوللار بىلەن 125 مىليون يۈەندىن كۆپرەك مەبلەغ سېلىپ، شەھەر، يېزىلاردىكى 19 مىڭ 850 ئائىلىنى تەبىئىي گاز ئىشلىتىش ئىمكانىيىتىگە ئىگە قىلدى.
</S>
<S ID=68497>
 ئىچئېرىق بازىرى قىزىلنۇر كەنت پارتىيە ياچېيكىسىنىڭ سابىق شۇجىسى ئىسمائىل نىياز مۇنداق دېدى: ئىلگىرى كەنتىمىزدىكى ھەممە ئائىلىلەر كېسەك ئۆيدە ئولتۇراتتۇق، تۇرمۇش شارائىتىمىز ناچار ئىدى.
</S>
<S ID=68498>
ھازىر كونا ئۆيلەر بىلەن خوشلىشىپ، سۇ، توك، تەبىئىي گاز يۈرۈشتۈرۈلگەن ئەمىن ئۆيلەردە ئولتۇرۇۋاتىمىز.
</S>
<S ID=68499>
يوللار ئاسفالتلاشتۇرۇلۇپ، كەنتىمىزنىڭ مۇھىتى كۆپ ياخشىلاندى، تۇرمۇش سۈپىتىمىزمۇ كۆرۈنەرلىك ئۆستى.
</S>
<S ID=68500>
كەنتىمىزدىكى 500دىن كۆپرەك دېھقان ئائىلىسىگە تەبىئىي گاز يەتكۈزۈلۈپ، كەنتىمىزدە تەبىئىي گازنىڭ ئومۇملىشىش نىسبىتى %100كە يەتتى.
</S>
<S ID=68501>
 بۇ ناھىيە 2012 – يىلىدىن باشلاپ تەبىئىي گاز ئارقىلىق خەلققە نەپ يەتكۈزۈشنى ئەڭ مۇھىم خەلق تۇرمۇشى قۇرۇلۇشى قاتارىدا چىڭ تۇتقانلىقتىن، ھازىر ناھىيە بويىچە تەبىئىي گاز بىلەن تەمىنلەش تۇرۇبىسى 215 كىلومېتىرغا يېتىپ، شەھەر، يېزىلارنىڭ تەبىئىي گاز بىلەن قاپلىنىش نىسبىتى %60تىن ئاشتى.
</S>
<S ID=68502>
‏
</S>
</TEXT>
/BODY
/DOC