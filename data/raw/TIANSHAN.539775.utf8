<DOC>
<DOCID>TIANSHAN.539775</DOCID>
<HEADER>
<CLASS>شىنجاڭ</CLASS>
<DATE>2016-08-09 11:38:03</DATE>
</HEADER>
<BODY>
<HEADLINE>
<S ID=38068>
شىنجاڭ تۆمۈريولى بۇ يىل ئىچىدە 6–قېتىم پويىزلارنىڭ قاتناش خەرىتىسىنى تەڭشىمەكچى
</S>
</HEADLINE>
<TEXT>
<S ID=38069>
   شىنجاڭ ئىچىدىكى 15 جۈپ پويىزىنىڭ باش ۋە ئاخىرقى ۋوگزالى ئۈرۈمچى ۋوگزالىغا تەڭشىلىدۇ 
</S>
<S ID=38070>
   مۇخبىر يۈەن ليېنىڭ ئۈرۈمچى تۆمۈريول ئىدارىسىدىن ئىگىلىشىچە، شىنجاڭ تۆمۈريول تارماقلىرى 20 – سېنتەبىردىن باشلاپ مۇشۇ يىل ئىچىدە 6 – قېتىم پويىزلارنىڭ قاتناش خەرىتىسىنى تەڭشەيدىكەن.
</S>
<S ID=38071>
20 – سېنتەبىردىن باشلاپ شىنجاڭدىن چىقىدىغان ئۈچ جۈپ يولۇچىلار پويىزىنىڭ قاتناش بۆلىكى تەڭشىلىدىكەن، شىنجاڭ ئىچىدىكى 15 جۈپ يولۇچىلار پويىزىنىڭ باش ۋە ئاخىرقى ۋوگزالى ئۈرۈمچى جەنۇبىي ۋوگزالىدىن ئۈرۈمچى ۋوگزالىغا تەڭشىلىدىكەن.
</S>
<S ID=38072>
   شىنجاڭدىن چىقىدىغان ئۈچ جۈپ يولۇچىلار پويىزىنىڭ قاتناش بۆلىكى جەنۇبىي، شىمالىي شىنجاڭغا ئۇزارتىلىدۇ
</S>
<S ID=38073>
   شىنجاڭ تۆمۈريول تارماقلىرى جەنۇبىي، شىمالىي شىنجاڭنىڭ ئىقتىسادىي تەرەققىياتىنى تېخىمۇ ئىلگىرى سۈرۈش ئۈچۈن، شىنجاڭدىن چىقىدىغان ئۈچ جۈپ يولۇچىلار پويىزىنىڭ قاتناش بۆلىكىنى تەڭشەيدۇ: ئۈرۈمچىدىن چېڭدۇغا قاتنايدىغان 1/K454– قېتىملىق ۋە 3/K452– قېتىملىق پويىزنىڭ قاتناش بۆلىكى كورلا بىلەن چېڭدۇ ئارىسىدا قاتناشقا تەڭشىلىدۇ، پويىز ئۆتىدىغان لەنجۇ – شىنجاڭ تۆمۈريول لىنىيەسى(تۇرپان – ئۈرۈمچى بۆلىكى) جەنۇبىي شىنجاڭ لىنىيەسى(تۇرپان – كورلا بۆلىكى)دە قاتناشقا ئۆزگەرتىلىدۇ، يېڭىدىن مالەن، خوشۇت، قاراشەھەر، كورلا بېكىتى كۆپەيتىلىپ، ئۈرۈمچى جەنۇبىي ۋوگزالى، ئۈرۈمچى يولۇچىلار ۋوگزالىدا توختاش ئەمەلدىن قالدۇرۇلىدۇ؛ كورلىدىن شىئەنگە قاتنايدىغان 69/K170– قېتىملىق پويىزنىڭ قاتناش بۆلىكى ئاقسۇ – شىئەن ئارىسىدا يۈرۈشكە تەڭشىلىپ، يېڭىدىن بۈگۈر، كۇچا، توقسۇ، ئاقسۇ بېكىتى كۆپەيتىلىدۇ؛ كۈيتۈندىن شىئەنگە قاتنايدىغان 79/K680– قېتىملىق پويىزنىڭ قاتناش بۆلىكى غۇلجا – شىئەن ئارىسىدا يۈرۈشكە تەڭشىلىدۇ، K679– قېتىملىق پويىز لىنىيەسىدە جىڭ ناھىيە جەنۇبىي بېكىتى، غۇلجا بېكىتى، K680– قېتىملىق پويىز لىنىيەسىدە غۇلجا، نىلقا، جىڭ ناھىيە جەنۇبىي بېكىتى تەسىس قىلىنىدۇ.
</S>
<S ID=38074>
   شىنجاڭ ئىچىدىكى 15 جۈپ يولۇچىلار پويىزىنىڭ باش ۋە ئاخىرقى ۋوگزالى ئۈرۈمچى ۋوگزالىغا تەڭشىلىدۇ
</S>
<S ID=38075>
   شىنجاڭ ئىچىدىكى شىمالىي شىنجاڭغا قاتنايدىغان 15 جۈپ پويىزنىڭ باش ۋە ئاخىرقى ۋوگزالى 20 – سېنتەبىردىن باشلاپ ئەسلىدىكى ئۈرۈمچى جەنۇبىي ۋوگزالىدىن ئۈرۈمچى ۋوگزالىغا تەڭشىلىدۇ، پويىز ئەمدى ئۈرۈمچى جەنۇبىي ۋوگزالىدا توختىمايدۇ.
</S>
<S ID=38076>
شىمالىي شىنجاڭغا قاتنايدىغان ياكى شىمالىي شىنجاڭدىن ئۈرۈمچىگە كېلىدىغان يولۇچىلار ئۈرۈمچى ۋوگزالىدا پويىزغا چىقىدۇ ۋە پويىزدىن چۈشىدۇ.
</S>
<S ID=38077>
   پويىزلارنىڭ كونكرېت قېتىم سانى تۆۋەندىكىچە: كۈيتۈن – ئۈرۈمچى جەنۇبىي ۋوگزالى ئارىسىدا 5/4/3/Z6522– قېتىملىق پويىزدىن ئىككى جۈپى قاتنايدۇ؛ ئۈرۈمچى جەنۇبىي ۋوگزالى – غۇلجا ئارىسىدا 2/T9501–، 4/T9503–، 10/T9509–، 2/K9761–، 90/K9789–، 4/K9793– قېتىملىق پويىزدىن ئالتە جۈپى قاتنايدۇ؛ ئۈرۈمچى جەنۇبىي ۋوگزالى – قاراماي ئارىسىدا 6/5/4/3/2/T9581– قېتىملىق پويىزدىن ئۈچ جۈپى قاتنايدۇ؛ ئۈرۈمچى جەنۇبىي ۋوگزالى – بېيتۈن شەھىرى ئارىسىدا 2/K9791– قېتىملىق پويىزدىن بىر جۈپى قاتنايدۇ؛ ئۈرۈمچى جەنۇبىي ۋوگزالى – ئالاتاۋ ئارىسىدا 2/5801–، 4/K9763– قېتىملىق پويىزدىن ئىككى جۈپى قاتنايدۇ؛ ئۈرۈمچى جەنۇبىي ۋوگزالى – غۇلجا ئارىسىدا 6/5815– قېتىملىق (ئۈرۈمچى – قورغاس 6/K9765– قېتىملىققا ئۆزگەرتىلدى) پويىزدىن بىر جۈپى قاتنايدۇ.
</S>
<S ID=38078>
   شىنجاڭ ئىچىدىكى تۆت جۈپ يولۇچىلار پويىزىنىڭ گەۋدىسى ئالماشتۇرۇلۇپ، تېخىمۇ راھەت قىلىنىدۇ
</S>
<S ID=38079>
   بۇ قېتىمقى خەرىتىنى تەڭشەشتە، شىنجاڭ ئىچىدىكى تۆت جۈپ يولۇچىلار پويىزىنىڭ گەۋدىسى ئالماشتۇرۇلىدۇ، بۇنىڭ ئىچىدە يەنە بىر جۈپ پويىزنىڭ دەرىجىسى ۋە قاتناش بۆلىكى ئۆزگەرتىلىدۇ، يۈرۈش سۈرئىتى تېزلىتىلىپ، سەپەر ۋاقتى قىسقارتىلىدۇ.
</S>
<S ID=38080>
بۇنىڭ ئىچىدە ئۈرۈمچىدىن غۇلجىغا قاتنايدىغان K9761– قېتىملىق پويىزنىڭ ئۈرۈمچى جەنۇبىي ۋوگزالى، ئۈرۈمچى غەربىي ۋوگزالى، شىخەنزە، نىلقا قاتارلىق بېكەتلىرى ئەمەلدىن قالدۇرۇلۇپ، يۈرۈش ۋاقتى ئىلگىرىكىدىن 38 مىنۇت قىسقارتىلىدۇ؛ غۇلجىدىن ئۈرۈمچىگە قاتنايدىغان K9762– قېتىملىق پويىزنىڭ ئۈرۈمچى جەنۇبىي ۋوگزالى، شىخەنزە، جىڭ، نىلقا بېكەتلىرى ئەمەلدىن قالدۇرۇلۇپ، يۈرۈش ۋاقتى ئىلگىرىكىدىن 41 مىنۇت قىسقارتىلىدۇ.
</S>
<S ID=38081>
ئۈرۈمچى جەنۇبىي ۋوگزالىدىن غۇلجىغا قاتنايدىغان 6/5815– قېتىملىق پويىزنىڭ قاتناش بۆلىكى ئۈرۈمچى – قورغاس ئارىلىقىدا قاتناشقا تەڭشىلىدۇ.
</S>
<S ID=38082>
   شىنجاڭ ئىچىدە قاتناۋاتقان 3.5 جۈپ يولۇچىلار پويىزى قاتناشتىن توختىتىلىدۇ.
</S>
<S ID=38083>
بۇلار تۆۋەندىكىلەر: كۈيتۈندىن يولغا چىقىپ ئۈرۈمچى جەنۇبىي ۋوگزالىدا توختايدىغان Z6526– قېتىملىق پويىز 21 – سېنتەبىردىن باشلاپ توختايدۇ؛ ئۈرۈمچى جەنۇبىي ۋوگزالىدىن يولغا چىقىپ كۈيتۈنگە بارىدىغان K9751– قېتىملىق پويىز 19 – سېنتەبىردىن باشلاپ توختايدۇ؛ كۈيتۈندىن يولغا چىقىپ ئۈرۈمچى جەنۇبىي ۋوگزالىدا توختايدىغان K9752– قېتىملىق پويىز 23 – سېنتەبىردىن باشلاپ توختايدۇ؛ كورلىدىن ئاقسۇغا بارىدىغان K9759– قېتىملىق پويىز، ئاقسۇدىن كورلىغا بارىدىغان K9760– قېتىملىق پويىز 20 – سېنتەبىردىن باشلاپ توختايدۇ؛ غۇلجىدىن قورغاسقا بارىدىغان 5817 – قېتىملىق پويىز، قورغاستىن غۇلجىغا بارىدىغان 5818 – قېتىملىق پويىز 20 – سېنتەبىردىن باشلاپ توختايدۇ.
</S>
<S ID=38084>
   يولۇچىلار پويىزىنىڭ ۋاقىت جەدۋىلىنى يېڭى ۋاقىتقا تەڭشەشنىڭ تەسىرىدە، 19 – سېنتەبىر ئۈرۈمچىدىن چېڭدۇغا بارىدىغان 1/K454– قېتىملىق پويىز، 21 – سېنتەبىر چېڭدۇدىن ئۈرۈمچىگە كېلىدىغان 3/K452– قېتىملىق پويىز قاتناشتىن توختايدۇ؛ 19 – سېنتەبىر كۈيتۈندىن شىئەنگە بارىدىغان K680– قېتىملىق پويىز، 21 – سېنتەبىر شىئەندىن كۈيتۈنگە كېلىدىغان K679– قېتىملىق پويىز قاتناشتىن توختايدۇ؛ 20 – سېنتەبىردىن 23 – سېنتەبىرگىچە ئاقسۇدىن يولغا چىقىپ ئۈرۈمچى جەنۇبىي ۋوگزالىدا توختايدىغان 5/K9778 – قېتىملىق پويىز توختايدۇ.
</S>
<S ID=38085>
   قاتناش خەرىتىسى تەڭشەلگەندىن كېيىن، ھەر قېتىملىق يولۇچىلار پويىزىنىڭ بېلىتىنى ئالاقە تورىدىن سېتىۋېلىش، تېلېفوندا زاكاز قىلىش مۇددىتى يەنىلا 60 كۈن، بېلەت سېتىش كۆزنىكى(يولۇچىلار بېلىتىنى ۋاكالىتەن سېتىش نۇقتىسى)، ئاپتوماتىك بېلەت سېتىش ئاپپاراتىدىن سېتىۋېلىش مۇددىتى 58 كۈن بولىدۇ.
</S>
</TEXT>
/BODY
/DOC