<DOC>
<DOCID>TIANSHAN.496989</DOCID>
<HEADER>
<CLASS>ئۈرۈمچى</CLASS>
<DATE>2016-02-14 11:12:33</DATE>
</HEADER>
<BODY>
<HEADLINE>
<S ID=10423>
چاغان مەزگىلىدە ئۈرۈمچى شەھىرىنىڭ يول قاتنىشى ئەھۋالى ياخشى بولدى
</S>
</HEADLINE>
<TEXT>
<S ID=10424>
    سۈي يۈنيەننىڭ ئۈرۈمچى شەھەرلىك ج خ ئىدارىسى قاتناش ساقچى تارماق ئەترىتىدىن ئىگىلىشىچە، چاغان مەزگىلىدە ئۈرۈمچى شەھىرىنىڭ يول قاتنىشى ئەھۋالى ياخشى بولغان، ھاراق ئىچىپ ئاپتوموبىل ھەيدەش قىلمىشىدىن 42سى تەكشۈرۈپ بىر تەرەپ قىلىنغان بولۇپ، بۇنىڭ ئىچىدە ھاراق ئىچىپ ئاپتوموبىل ھەيدەش قىلمىشى 31 قېتىم، مەستلىكتە ئاپتوموبىل ھەيدەش قىلمىشى 11 قېتىم.
</S>
<S ID=10425>
   7 – فېۋرالدىن 13 – فېۋرالغىچە، ئۈرۈمچى شەھەرلىك ج خ ئىدارىسى قاتناش ساقچى تارماق ئەترىتى قوماندانلىق مەركىزى تۈرلۈك دېلودىن 860 نى، مەسلىھەت سوراش تېلېفونىدىن 42 نى قوبۇل قىلغان؛ دېلو تۇرغۇزۇلغان قاتناش ھادىسىسى بىر بولۇپ، بۇلتۇرقى ئوخشاش مەزگىلدىكىدىن %66.7 تۆۋەنلىگەن؛ ئادەتتىكى قاتناش ھادىسىسى 87 قېتىم بولۇپ، 15 كىشى يارىلىنىپ، بۇلتۇرقى ئوخشاش مەزگىلدىكىدىن %3.5 كۆپەيگەن، يارىلانغان ئادەم سانى بۇلتۇرقى ئوخشاش مەزگىلدىكىدىن %11.8 تۆۋەنلىگەن.
</S>
<S ID=10426>
   قاتناش ساقچى تارماق ئەترىتى مەسئۇلى مۇنداق دېدى: ئاممىنىڭ ئىشقا بېرىش – ئىشتىن چۈشۈش مەزگىلىدىكى بېسىق ۋاقىتلار ۋە مەكتەپلەردە ئوقۇش باشلاش ئەھۋالىغا ئاساسەن، ئاپتوموبىل ئاسان توسۇلۇپ قالىدىغان يول بۆلەكلىرىگە ساقچىلارنى كۆپەيتىپ، قاتناش بېسىق ۋاقىتلاردا قوماندانلىق قىلىش، راۋانلاشتۇرۇشنى پۈتۈن كۈچىمىز بىلەن ياخشى ئىشلەپ، يول قاتنىشىنىڭ بىخەتەر، تەرتىپلىك، راۋان بولۇشىغا كاپالەتلىك قىلىمىز.
</S>
<S ID=10427>
چاغاندىن كېيىن ھاراق ئىچىپ ئاپتوموبىل ھەيدەش، مەستلىكتە ئاپتوموبىل ھەيدەش، سۈرئەتتىن ئاشۇرۇپ ھەيدەش، قانۇنسىز ئاپتوموبىل توختىتىش، شەھەردىكى تېز سۈرئەتلىك يولدا يۈك ئاپتوموبىللىرى بەلگىلەنگەن يول بويىچە ماڭماسلىق قاتارلىق قانۇنغا خىلاپ جىنايى قىلمىشلارنى داۋاملىق نۇقتىلىق تەكشۈرۈپ بىر تەرەپ قىلىمىز.
</S>
<S ID=10428>
‏
</S>
</TEXT>
/BODY
/DOC