<DOC>
<DOCID>TIANSHAN.534744</DOCID>
<HEADER>
<CLASS>ئۈرۈمچى</CLASS>
<DATE>2016-07-14 16:28:30</DATE>
</HEADER>
<BODY>
<HEADLINE>
<S ID=33307>
ئۈرۈمچى يۇقىرى تېمپېراتۇرىلىق ھاۋارايىنىڭ تەسىرىگە ئۇچرايدۇ
</S>
</HEADLINE>
<TEXT>
<S ID=33308>
    شەھەر ئىستېمالى سەھەر گېزىتى خەۋىرى: تومۇز كۈنلىرىنىڭ يېتىپ كېلىشىگە ئەگىشىپ، كىشىلەر يۇقىرى تېمپېراتۇرىلىق ھاۋارايىنى كۈتۈۋالدى. 13-ئىيۇل ئۈرۈمچىدە يۇقىرى تېمپېراتۇرا℃30.6 بولدى. نۆۋەتتە مەركىزىي شەھەر ئۈرۈمچىدە تېمپېراتۇرا داۋاملىق ئۆرلەپ، 14-ئىيۇلدىكى يۇقىرى تېمپېراتۇرىنىڭ℃33 بولۇشىدا ئۈمىد زور ئىكەن. 
</S>
<S ID=33309>
    مۇخبرىنىڭ شىنجاڭ كىلمات مەركىزىدىن ئىگىلىشىچە، شىنجاڭنىڭ ياز پەسلى 6-ئايدىن 8-ئايغىچە بولىدىكەن. بۇلتۇر 7-ئايدا ئۈرۈمچىدە يېرىم ئايغا يېقىن ۋاقىت تېمپېراتۇرا℃30 تىن يۇقىرى بولۇپ، ئەڭ يۇقىرى تېمپېراتۇرا℃40.6 بولغان.
</S>
<S ID=33310>
    مۇخبىرنىڭ ئىگىلىشىچە، ئىيۇل ئايلىرى كىرگەندىن بۇيان مەركىزىي شەھەر ئۈرۈمچىدە ئىسسىق ھاۋا ۋە ھۆل-يېغىنلىق ھاۋارايى ئاساسەن نۆۋەتلىشىپ كەلگەن. ھازىرىغا قەدەر 2-ئىيۇلدا كۆرۈلگەن℃32.4 لۇق ھاۋارايى ئىيۇلدىكى ئەڭ يۇقىرى تېمپېراتۇرا بولۇپ قالغان. ئۈرۈمچىدە بۇ يىل ياز كىرگەندىن بۇيانقى ئەڭ يۇقىرى تېمپېراتۇرا 15-ئىيۇن كۆرۈلگەن بولۇپ، شۇ كۈنكى يۇقىرى تېمپېراتۇرا℃37 قا يەتكەن. 
</S>
<S ID=33311>
    ئىللىق ھاۋا ماسسىسىنىڭ تىزگىنلىشى تەسىرىدە، نۆۋەتتە شىنجاڭنىڭ ھەر قايسى جايلىرىدا تېمپېراتۇرا بىر قەدەر يۇقىرى بولىدىكەن. شىنجاڭ مېتېئورلوگىيە ئىستانسىسى يۇقىرى تېمپېراتۇرىغا قارىتا يۇقىرى تېمپېراتۇرىدىن مۇداپىئەلىنىش سېرىق رەڭلىك ئاگاھلاندۇرۇش سىگنالى تارقاتقان. مۆلچەرلىنىشىچە، 14-، 15-ئىيۇل كۈنلىرى جەنۇبىي شىنجاڭنىڭ كۆپ قىسىم جايلىرى، تۇرپان-پىچان-توقسۇن ئويمانلىقى، قومۇلنىڭ جەنۇبىي ۋە شىمالىي شىنجاڭنى بويلىغان تەڭرىتېغىنىڭ قىسمەن جايلىرىدا تېمپېراتۇرا ℃35 تىن يۇقىرى بولىدىكەن.  
</S>
</TEXT>
/BODY
/DOC