<DOC>
<DOCID>TIANSHAN.506841</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-08 13:10:44</DATE>
</HEADER>
<BODY>
<HEADLINE>
<S ID=18306>
ئەل قەلبىنى مايىل قىلىشتىكى ئەھمىيەتلىك پائالىيەت
</S>
</HEADLINE>
<TEXT>
<S ID=18307>
    غۇجىئابدۇللا مەمتىمىن خەۋەر قىلىدۇ: قاراقاش ناھىيەسىنىڭ پۇرچاقچى يېزىسى ئوتتۇرا پۇرچاقچى كەنت كومىتېتى قورۇسى 26 – فېۋرال چۈشتىن كېيىن قاينام تاشقىنلىققا چۆمگەنىدى، چۈنكى بۇ يەردە ئائىلىسىدە قىيىنچىلىقى بار دېھقانلارغا ياردەم پۇلى تارقىتىش پائالىيىتى ئۆتكۈزۈلۈۋاتاتتى.
</S>
<S ID=18308>
بۇ پائالىيەتتە خوتەن ۋىلايەتلىك ‹‹يېڭى قاشتېشى›› سەنئەت ئۆمىكىدىن بۇ كەنتكە چۈشكەن كادىرلارنىڭ ماسلاشتۇرۇشى بىلەن كەنتتىكى ئالدىن بېيىغان ساخاۋەتچىلەر ياردەم قىلغان 14 مىڭ يۈەن پۇلنى كەنتتىكى ئائىلىسىدە قىيىنچىلىقى بار 14 ئائىلىلىك دېھقان تاپشۇرۇۋالدى.
</S>
<S ID=18309>
   بۇ يىل خوتەن ۋىلايەتلىك ‹‹يېڭى قاشتېشى›› سەنئەت ئۆمىكىدىن پۇرچاقچى يېزىسىنىڭ ئوتتۇرا پۇرچاقچى كەنتىگە چۈشكەن خىزمەت گۇرۇپپىسىدىكى كادىرلار ئائىلە زىيارىتى قىلىش داۋامىدا كەنت كادىرلىرىدىن پەرزەنتلىرى ئالىي مەكتەپ، كەسپىي تېخنىكوملاردا ئوقۇۋاتقان، ئائىلىسىدە قىيىنچىلىقى بار ئوقۇغۇچىلارنى ئېنىقلاپ چىقىپ، كەنتتىكى ئالدىن بېيىغان ئائىلىلەرنى ئۇلارغا ياردەم قىلىشقا سەپەرۋەر قىلدى.
</S>
<S ID=18310>
   پائالىيەت داۋامىدا ۋىلايەتلىك پارتكوم تەشۋىقات بۆلۈمىنىڭ مۇئاۋىن باشلىقى، ‹‹يېڭى قاشتېشى›› سەنئەت ئۆمىكىنىڭ باشلىقى نىجات نىياز دېھقان – چارۋىچىلارغا دەۋر تەرەققىياتىغا ماسلىشىشتا بىلىم ئىگىلەشنىڭ زۆرۈرلۈكى، تىنچ – بەختىيار تۇرمۇشنى قەدىرلەش، بېيىش قەدىمىنى تېزلىتىش ئۈچۈن مائارىپنى قەدىرلەشنىڭ مۇھىملىقى توغرىسىدا لېكسىيە سۆزلەپ، پائالىيەت مەزمۇنىنى بېيىتتى. 
</S>
</TEXT>
/BODY
/DOC