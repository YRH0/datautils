<DOC>
<DOCID>TIANSHAN.571384</DOCID>
<HEADER>
<CLASS>ئۈرۈمچى</CLASS>
<DATE>2016-12-13 10:48:19</DATE>
</HEADER>
<BODY>
<HEADLINE>
<S ID=64576>
ئۈرۈمچىدە قىيىنچىلىقى بار ۋە ئېغىر دەرىجىدىكى 22 مىڭ مېيىپ كىشى ياردەم پۇلى ئالىدۇ
</S>
</HEADLINE>
<TEXT>
<S ID=64577>
   ئۈرۈمچى شەھىرى 9-دېكابىر قىيىنچىلىقى بار مېيىپلارغا تۇرمۇش ياردەم پۇلى تارقىتىش ۋە ئېغىر دەرىجىدىكى مېيىپلارغا پەرۋىش ياردەم پۇلى تارقىتىش خىزمىتىنى ئومۇميۈزلۈك قانات يايدۇردى، قىيىنچىلىقى بار ۋە ئېغىر دەرىجىدىكى 22 مىڭ نەپەر ھەر مىللەت  مېيىپ كىشى بۇ تەمىناتتىن بەھرىمەن بولىدۇ.
</S>
<S ID=64578>
   بۇ كۈنى، 2-دەرىجىلىك ئېغىر مېيىپ ما خۇەنجۈن 12 ئايلىق 1200 يۈەن ياردەم پۇلىغا ئېرىشتى.
</S>
<S ID=64579>
     بۇ يىل ئۆكتەبىر «ئۈرۈمچى شەھىرىنىڭ قىيىنچىلىقى بار مېيىپلارغا تۇرمۇش ياردەم پۇلى ۋە ئېغىر مېيىپلارغا پەرۋىش ياردەم پۇلىنى يولغا قويۇش چارىسى» يولغا قويۇلدى، ياردەم پۇلى بېرىش ئوبيېكتى ئۈرۈمچى نوپۇسىدا بولغان، «جۇڭخۇا خەلق جۇمھۇرىيىتى مېيىپلار گۇۋاھنامىسى» بار، شەھەر-يېزا ئەڭ تۆۋەن تۇرمۇش كاپالىتى ئوبيېكتلىرى ئىچىدىكى مېيىپلارنى ئۆز ئىچىگە ئالدىغان بولۇپ، ياردەم پۇلى ئۆلچىمى ھەر بىر ئادەمگە ھەر ئايدا 100يۈەن ؛ ئېغىر مېيىپلارنى پەرۋىش قىلىش ياردەم پۇلى بېرىش ئوبىيكتى ئۈرۈمچى نوپۇسىدا بولغان، « جۇڭخۇا خەلق جۇمھۇرىيىتى مېيىپلار گۇۋاھنامىسى» بار، مېيىپلىك دەرىجىسى 1-، 2 - دەرىجە، ئۇزۇن مۇددەت پەرۋىشقا موھتاج مېيىپلارنى كۆرسىتىدىغان بولۇپ، ياردەم پۇلى ئۆلچىمى ھەر بىر ئادەمگە ھەر ئايدا 100 يۈەن.
</S>
<S ID=64580>
   ئۈرۈمچى شەھەرلىك خەلق ئىشلىرى ئىدارىسى ئىجتىمائىي پاراۋانلىق باشقارمىسىنىڭ مۇئاۋىن باشلىقى ۋاڭ يەنرۇڭ مۇنداق دېدى: بۇ قېتىم 12 ئايلىق ياردەم پۇلى تارقىتىلىدۇ، شەھەرلىك خەلق ئىشلىرى نازارەت قىلىش سالمىقىنى ئاشۇرۇپ، سىياسەتنى جايىغا ئەمەلىيلەشتۈرۈشكە كاپالەتلىك قىلىدۇ.
</S>
</TEXT>
/BODY
/DOC