<DOC>
<DOCID>TIANSHAN.532613</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-04 12:27:46</DATE>
</HEADER>
<BODY>
<HEADLINE>
<S ID=31910>
خوشۇت ناھىيەسى ئىشلەپچىقارغان ئالتە تۈرلۈك ئورگانىك ئۈزۈم ھارىقى خەلقئارادا كاتتا مۇكاپاتقا ئېرىشتى
</S>
</HEADLINE>
<TEXT>
<S ID=31911>
    ئىختىيارىي مۇخبىرىمىز ياسىنجان رەھمىتۇللا خەۋىرى: 18-ئىيۇن چۈشتىن كېيىن ئۈرۈمچى ۋاقتى سائەت 2:00 دە (گېرمانىيە ۋاقتى چۈشتىن بۇرۇن سائەت 9:00 دا ) 7-نۆۋەتلىك خەلقئارالىق ئورگانىك ھاراق مۇسابىقىسىنىڭ (international organic wine award) نەتىجىسى ئېلان قىلىندى. دۆلىتىمىزدىن قاتناشتۇرۇلغان ئورگانىك ھاراقلار بۇ قېتىمقى مۇسابىقىدە يارقىن نۇقتىغا ئايلىنىپ، ھەر قايسى ئەل ئورگانىك ھاراق ساھەسىدىكىلەرنىڭ كۈچلۈك دىققەت-ئېتىبارىنى قوزغىدى. 
</S>
<S ID=31912>
    بۇ قېتىمقى مۇسابىقىدە دۆلىتىمىز 17 تۈرلۈك ئورگانىك ھاراق مۇكاپاتىغا نائىل بولدى. بۇنىڭ ئىچىدە خوشۇت ناھىيەسى ئىشلەپچىقارغان ئالتە تۈرلۈك ئۈزۈم ھارىقىنىڭ ئىككىسى چوڭ ئالتۇن مېدالغا، ئىككىسى ئالتۇن مېدالغا، يەنە ئىككىسى كۈمۈش مېدالغا ئېرىشتى. نۆۋەتتە، خوشۇت ئۈزۈم ھارىقى ئىشلەپچىقىرىش رايونى جۇڭگودىكى ئورگانىك ئۈزۈم ھارىقىنىڭ تۈرلىرى ئەڭ كۆپ بولغان رايونغا ئايلاندى. ئىگىلىنىشچە، خەلقئارالىق ئورگانىك ھاراق مۇسابىقىسى (IOWA) دۇنيا ئورگانىك ھاراق كەسىپىدىكىلەرنىڭ «ئوسكار» مۇسابىقىسى دەپ تەرىپلىنىدىكەن.
</S>
</TEXT>
/BODY
/DOC