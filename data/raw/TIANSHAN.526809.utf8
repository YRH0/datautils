<DOC>
<DOCID>TIANSHAN.526809</DOCID>
<HEADER>
<CLASS>شىنجاڭ</CLASS>
<DATE>2016-06-06 11:30:10</DATE>
</HEADER>
<BODY>
<HEADLINE>
<S ID=29757>
ئاپتوموبىلنىڭ ئارقا ئورۇندۇقىدا ئولتۇرغانلارمۇ بېزىندە تاقىمىسا جەرىمانە تۆلەيدۇ
</S>
</HEADLINE>
<TEXT>
<S ID=29758>
   ئاپتوموبىل ھەيدىگەندە بېزىندە تاقاش ئىزچىل تەكىتلىنىپ كېلىۋاتقان بولسىمۇ، ئەمما بىر قىسىم كىشىلىرىمىز يەنىلا بېزىندە تاقاشنى ئادەتكە ئايلاندۇرالمايۋاتىدۇ، 1 – ئىيۇندىن باشلاپ ئاپتوموبىلنىڭ ئالدى ئورۇندۇقىدا ئولتۇرغانلارلا ئەمەس، ئارقا ئورۇندۇقىدا ئولتۇرغانلارمۇ بېزىندە تاقىمىسا جەرىمانە تۆلەيدۇ.
</S>
<S ID=29759>
   ئۇنداقتا بېزىندە تاقىماي ئاپتوموبىل ھەيدىسە ياكى ئولتۇرسا قانداق جەرىمانە تۆلەيدۇ؟ يۇقىرى سۈرئەتلىك يول بىلەن شەھەر ئىچىدە بېزىندە تاقىماي ئاپتوموبىل ھەيدىگەن ياكى ئولتۇرغانلارنىڭ جەرىمانە تۆلەش سوممىسى ئوخشاش بولمايدۇ. ئەگەر يۇقىرى سۈرەتلىك يولدا شوپۇر بېزىندە تاقىماي ئاپتوموبىل ھەيدىسە 200 يۈەن جەرىمانە تۆلىگەندىن باشقا، يەنە ئىككى نومۇر تارتىلىدۇ؛ شەھەر ئىچى تېز سۈرەتلىك يولى(ساي يولى، تاشقا ئايلانما يولى)دا بېزىندە تاقىماي ئاپتوموبىل ھەيدىسە 200 يۈەن جەرىمانە تۆلىگەندىن باشقا، يەنە ئىككى نومۇر تارتىلىدۇ؛ باشقا يوللاردا يول يۈرگەندە بېزىندە تاقىماي ئاپتوموبىل ھەيدىسە 50 يۈەن جەرىمانە قويۇلىدۇ. يۇقىرى سۈرئەتلىك يولدا ئاپتوموبىلنىڭ ئالدىنقى رەت ئورۇندۇقىدا ئولتۇرغان يولۇچى قائىدە بويىچە بېزىندە تاقىمىسا 50 يۈەن جەرىمانە تۆلەيدۇ؛ ئارقا ئورۇندۇقىدا ئولتۇرغانلار بېزىندە تاقىمىسا 20 يۈەن جەرىمانە تۆلەيدۇ ياكى ئاگاھلاندۇرۇش بېرىلىدۇ. شۇنىڭ بىلەن بىللە، ماشىنىدا ئولتۇرغان يولۇچىغا قائىدە بويىچە بېزىندە تاقىماي ئاگاھلاندۇرۇش چارىسى بېرىلگەن بولسا، شوپۇر بىلەن بىللە قوشۇپ ئون مىنۇت بېزىندە تاقاش توغرىلۇق تەشۋىقات تەربىيە فىلىمى كۆرسىتىلىدۇ ياكى 20 مىنۇت تەربىيە بېرىلىدۇ.
</S>
<S ID=29760>
   ئەگەر قائىدىگە خىلاپلىق قىلىپ بېزىندە تاقىمىغانلار ياكى جەرىمانىنى تۆلەشنى رەت قىلغانلار مۇناسىۋەتلىك بەلگىلىمىلەرگە ئاساسەن بىر تەرەپ قىلىشقا تاپشۇرۇلىدۇ.
</S>
<S ID=29761>
(ئۆز خەۋىرىمىز)
</S>
<S ID=29762>
‏
</S>
</TEXT>
/BODY
/DOC