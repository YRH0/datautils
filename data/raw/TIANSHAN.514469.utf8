<DOC>
<DOCID>TIANSHAN.514469</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-04-01 12:35:04</DATE>
</HEADER>
<BODY>
<HEADLINE>
<S ID=23278>
بۇ يىلنىڭ 1 –پەسىلىدە كورلا شەھىرىدە 2737 كىشى يېڭىدىن ئىشقا ئورۇنلاشتى
</S>
</HEADLINE>
<TEXT>
<S ID=23279>
    ئىختىيارىي مۇخبىرىمىز ياسىنجان رەھمىتۇللا خەۋىرى: مۇخبىرنىڭ كورلا شەھەرلىك ئادەم كۈچى بايلىقى ۋە ئىجتىمائىي كاپالەت ئىدارىسىدىن ئىگىلىشىچە، بۇ يىلنىڭ 1-پەسىلىدە، كورلا شەھىرى بويىچە 2737 كىشى يېڭىدىن ئىشقا ئورۇنلىشىپ، شەھەر-بازارلاردا «ئائىلىسىدە بىرمۇ كىشى ئىشقا ئورۇنلاشمىغان ئائىلە» نۆل بولۇش ھالىتىنى ساقلاپ، شەھەر-بازاردا تىزىمغا ئېلىنغان ئىشسىزلىق نىسبىتى %2.87 ئىچىدە كونترول قىلىندى.
</S>
<S ID=23280>
    بۇ يىلنىڭ 1-پەسىلىدە، كورلا شەھىرى يېزا ئېشىنچا ئەمگەك كۈچلىرىنى سىرتقا يۆتكەپ ئىشقا ئورۇنلاشتۇرۇش بويىچە 1969 ئادەم /قېتىم ئېشىنچا ئەمگەك كۈچلىرىنى سىرتقا يۆتكەپ ئىشقا ئورۇنلاشتۇردى، 35 قارار تۈرلۈك تېخنىكىلىق تەربىيەلەش كۇرسى ئۇيۇشتۇرۇپ، 2599 كىشىنى ئاشپەزلىك، تىككۈچىلىك، بېزەكچىلىك، ئېلان لايىھەلەش قاتارلىق ئەمەلىي قوللىنىشچان كەسىپلەر بىلەن تەربىيەلىدى.
</S>
<S ID=23281>
كورلا شەھىرى شەھەر-يېزىلاردا ئىشقا ئورۇنلاشتۇرۇشنى بىر تۇتاش پىلانلاپ، ئىشقا ئورۇنلاشتۇرۇش ئارقىلىق نامراتلىقنى يۆلەشنى ئىلگىرى سۈرۈش، ئىگىلىك تىكلەش ئارقىلىق ئىشقا ئورۇنلىشىشقا تۈرتكە بولۇش ئىستراتېگىيەسىنى يولغا قويۇپ، يېقىن ئەتراپتا، ئۆز جايىدا مۇقىم ئىشقا ئورۇنلاشتۇرۇش سىياسىتىنى ئەستايىدىل ئەمەلىيلەشتۈردى.
</S>
<S ID=23282>
ئالىي مەكتەپنى پۈتكۈزگەنلەر، شەھەر- يېزىلاردىكى قىيىنچىلىقى ئېغىر كىشىلەر ۋە يېزا ئېشىنچا ئەمگەك كۈچلىرى قاتارلىق ئۈچ تۈرلۈك كىشىلەرنىڭ ئىشقا ئورۇنلىشىشىنى نۇقتىلىق ئىلگىرى سۈردى.
</S>
</TEXT>
/BODY
/DOC