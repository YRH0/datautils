<DOC>
<DOCID>TIANSHAN.501960</DOCID>
<HEADER>
<CLASS>مەملىكەت</CLASS>
<DATE>2016-02-25 15:57:14</DATE>
</HEADER>
<BODY>
<HEADLINE>
<S ID=15756>
ئىچكى موڭغۇل بۇ يىل 210 مىڭ ئادەمنى نامراتلىقتىن قۇتقۇزماقچى
</S>
</HEADLINE>
<TEXT>
<S ID=15757>
   ئىچكى موڭغۇل ئاپتونوم رايونلۇق نامراتلارنى يۆلەش ئىشخانىسى تۈنۈگۈن مۇنۇلارنى ئاشكارىلىدى: ئىچكى موڭغۇلنىڭ نامراتلارنى يۆلەپ تەرەققىي قىلدۇرۇش خىزمىتى مۇقىم ئىلگىرى سۈرۈلمەكتە، بۇ يىل ئاپتونوم رايوندىكى ئوندىن ئارتۇق نامرات قوشۇن، ناھىيەنىڭ نامراتلىق قالپىقىنى چۆرۈپ تاشلاپ، 210 مىڭ ئادەمنى نامراتلىقتىن قۇتۇلدۇرىمىز، بۇ-ئاپتونوم رايوندىكى ئومۇمىي نامرات نوپۇسنىڭ تۆتتىن بىرىنى ئىگىلەيدۇ.
</S>
<S ID=15758>
كونكرېت ئېيتقاندا، ئىچكى موڭغۇل بۇ يىل ئېشىپ قالغان 413 نامرات كەنتتە خەتەرلىك ئۆيلەرنى ئۆزگەرتىش، بىخەتەر ئىچىملىك سۇ قاتارلىق ئون بىلەن تولۇق قاپلاش قۇرۇلۇشىنى يولغا قويىدۇ؛ پۇل مۇئامىلە بىلەن نامراتلارنى يۆلەپ، خەلقنى بېيىتىش قۇرۇلۇشىنى چوڭقۇر ئىلگىرى سۈرۈپ، پۇل مۇئامىلە بىلەن نامراتلارنى يۆلەش قەرزىنى يېڭىدىن 15 مىليارد يۈەندىن ئارتۇق كۆپەيتىدۇ؛ 50 مىڭدىن ئارتۇق ئادەمنى باشقا جايغا كۆچۈرۈپ نامراتلىقتىن قۇتۇلدۇرىدۇ؛ كەسىپ بىلەن نامراتلارنى يۆلەش قۇرۇلۇشىنى زور كۈچ بىلەن يولغا قويىدۇ؛ تۆۋەن كاپالەت دائىرىسىدە بولمىغان ئارخىپ تۇرغۇزۇلغان نامرات ئائىلىلەرنىڭ پەرزەنتلىرىنى ئوتتۇرا، ئالىي كەسپىي مائارىپتىن نۇقتىلىق بەھرىمەن قىلىپ، ھەر بىر ئادەمگە 1500 يۈەندىن تولۇقلىما بېرىدۇ؛ ئارخىپ تۇرغۇزۇلغان نامرات ئائىلىلەرگە يېڭىچە يېزا ھەمكارلىشىپ داۋالىنىش، ئېغىر كېسەللىك سۇغۇرتا تۈزۈمى سىياسىتى جەھەتتىن تېخىمۇ ئېتىبار بېرىپ، ئاتچوت نىسبىتىنى ئۆستۈرىدۇ.
</S>
<S ID=15759>
   پارتىيە 18-قۇرۇلتىيىدىن بۇيان، ئىچكى موڭغۇل ئاپتونوم رايونلۇق پارتكوم، ھۆكۈمەت نامراتلارنى يۆلەپ تەرەققىي قىلدۇرۇشنى 1-نومۇرلۇق خەلق تۇرمۇشى قۇرۇلۇشى قىلدى ھەم كۆرۈنەرلىك ئۈنۈمگە ئېرىشتى.
</S>
<S ID=15760>
بۇلتۇرنىڭ ئاخىرىغىچە، ئىچكى موڭغۇلدىكى نامرات نوپۇس 2010-يىلىدىكى ئىككى مىليون 580 مىڭدىن ئازىيىپ 800 مىڭغا چۈشۈپ، جەمئىي بىر مىليون 780 مىڭ ئادەم نامراتلىقتىن قۇتۇلدى.
</S>
<S ID=15761>
نامرات جايلارنىڭ سۇ، توك، يول، ئۆي قاتارلىق ئۇل ئەسلىھەلىرى كۆرۈنەرلىك ياخشىلاندى، مائارىپ، سەھىيە قاتارلىق تۈپ ئاممىۋى مۇلازىمەت ئىقتىدارى زور دەرىجىدە ئۆستۈرۈلدى.
</S>
</TEXT>
/BODY
/DOC