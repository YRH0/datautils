<DOC>
<DOCID>TIANSHAN.484730</DOCID>
<HEADER>
<CLASS>شىنجاڭ</CLASS>
<DATE>2016-01-04 12:41:23</DATE>
</HEADER>
<BODY>
<HEADLINE>
<S ID=330>
شىنجاڭ باشلامچى كارخانىلارنى يېتىشتۈرۈپ، نامرات رايونلارنىڭ ‹‹قان ھاسىل قىلىش›› ئىقتىدارىنى كۈچەيتتى
</S>
</HEADLINE>
<TEXT>
<S ID=331>
    شىنخۇا ئاگېنتلىقى، ئۈرۈمچى تېلېگراممىسى. ‹‹نامراتلىقتىن قۇتۇلۇپ، تېز بېيىشتا،كەسىپلەر ئارقىلىق يېتەكلەشكە،كەسىپلەرنىڭ تەرەققىياتىنى تېزلىتىشتە، باشلامچى كارخانىلارغا تايىنىش كېرەك››.
</S>
<S ID=332>
يېقىنقى يىللاردىن بۇيان، شىنجاڭ جايلارنىڭ شارائىتىغا ئاساسەن ئىش كۆرۈپ، نامرات رايونلاردا يېزا ئىگىلىك مەھسۇلاتلىرى، باغۋەنچىلىك،چارۋىچىلىق قاتارلىق خاس كەسىپلەر بويىچە نامراتلارنى يۆلەيدىغان باشلامچى كارخانىلارنى پائال يېتىشتۈرۈپ، يەرلىكنىڭ ئىقتىسادىي تەرەققىياتى ۋە نامرات ئاممىنىڭ ‹‹قان ھاسىل قىلىش›› ئىقتىدارىنى كۈچەيتتى.
</S>
<S ID=333>
2015 – يىلىنىڭ ئاخىرىغىچە، شىنجاڭدىكى نامراتلارنى يۆلەيدىغان باشلامچى كارخانا 236گە يەتتى.
</S>
<S ID=334>
    تەكلىماكان قۇملۇقىنىڭ جەنۇبىدىكى خوتەن ۋىلايىتى شىنجاڭدىكى نامرات ئاھالە ئەڭ مەركەزلەشكەن رايونلارنىڭ بىرى، ئەمما يەرلىكتىكى ئۇيغۇر خانىم – قىزلار قولىدا توقۇغان گىلەمنىڭ دۆلەت ئىچى – سىرتىدا داڭقى بار.
</S>
<S ID=335>
يېقىنقى يىللاردىن بۇيان،بىر تۈركۈم زامانىۋى گىلەم زاۋۇتلىرى قۇرۈلۈپ، يەرلىكتىكى ئائىلىۋى كىچىك دۇكانلارنىڭ ئورنىنى تەدرىجىي ئىگىلىدى.
</S>
<S ID=336>
كارخانىلاشقان تىجارەتنىڭ تۈرتكىسىدە، خوتەن گىلىمىنىڭ سۈپىتى تېخىمۇ ياخشىلاندى، ھۈنىرى تېخىمۇ نەپىسلەشتى، سېتىلىش يولى تېخىمۇ كېڭىيىپ،يەرلىكتىكىلەرنى تېخىمۇ كۆپ ئىشقا ئورۇنلىشىش پۇرسىتى بىلەن تەمىنلىدى.
</S>
<S ID=337>
    خوتەن شەھىرىدىكى نامراتلارنى يۆلەيدىغان باشلامچى كارخانا خوتەن گىلىمى چەكلىك مەسئۇلىيەت شىركىتىنىڭ سېخىدا، يېشى 50تىن ئاشقان خەيرىنىساخان سادىر ئىشچىلار بىلەن بىللە گىلەم توقۇۋاتاتتى.
</S>
<S ID=338>
يۆلەش ئوبيېكتى بولغان خەيرىنىساخان سادىرنىڭ 1.9 مو يېرى بولۇپ، يىللىق كىرىمى بىر ئائىلىدىكى ئۈچ كىشىنىڭ جان بېقىشىغا ئاران يېتەتتى.
</S>
<S ID=339>
2014 – يىلى ئۇ شىركەتنىڭ ھەقسىز گىلەم توقۇش ماھارىتى بويىچە تەربىيەلەش كۇرسىغا قاتنىشىپ ئىشقا ئورۇنلاشتى.
</S>
<S ID=340>
بىر يىلدىن كېيىن، ئۇ ئالىي دەرىجىلىك تېخنىك ئىشچىغا ئايلىنىپ، ئايدا ئىككى، ئۈچ مىڭ يۈەن كىرىم قىلىدىغان بولدى.
</S>
<S ID=341>
    خوتەن گىلىمى چەكلىك مەسئۇلىيەت شىركىتىدىكى 400دىن كۆپرەك ئىشچى – خىزمەتچى ئىچىدە خەيرىنىساخان سادىرغا ئوخشاش ئائىلىسىدە قىيىنچىلىقى بارلار 350تىن ئاشىدۇ.
</S>
<S ID=342>
كارخانا ئىشقا قاراپ مائاش بېرىش تۈزۈمىنى يولغا قويغان بولۇپ، ئىشچى – خىزمەتچىلەر ئايدا ئوتتۇرا ھېساب بىلەن ئىككى مىڭ يۈەندىن كۆپرەك ئىش ھەققى ئالىدۇ.
</S>
<S ID=343>
يېقىنقى يىللاردىن بۇيان، بۇ شىركەت ‹‹شىركەت+بازا+دېھقان›› كەسىپلەشكەن تىجارەت ئەندىزىسىنى يولغا قويۇپ،تېخىمۇ كۆپ نامرات ئاھالىنى خام ماتېرىيال بىلەن تەمىنلەش، گىلەم توقۇش قاتارلىق ھالقىلارغا قاتناشتۇرۇپ، ئۇلارنىڭ كىرىمىنى كۆپەيتتى.
</S>
<S ID=344>
    ئاپتونوم رايونلۇق يۆلەش – ئېچىش ئىشخانىسىنىڭ تونۇشتۇرۇشىغا ئاساسلانغاندا، 2015 – يىلنىڭ ئاخىرىغىچە، نامراتلارنى يۆلەشتىكى باشلامچى كارخانىلارنى ياردەم ئۆسۈملۈك قەرز پۇل بىلەن تەمىنلەش سىياسىتىنىڭ تۈرتكىسىدە، تەڭرىتاغنىڭ جەنۇبى ۋە شىمالىدا 236 باشلامچى كارخانا يېتىشتۈرۈلگەن،بۇ كارخانىلار ئاساسلىقى يېزا ئىگىلىك مەھسۇلاتلىرى ۋە پىششىقلاپ ئىشلەش كەسپى، باغۋەنچىلىك، چارۋىچىلىق قاتارلىق كەسىپلەرگە چېتىلىدىغان بولۇپ، نامرات رايونلارنىڭ كەسىپ تەرەققىيات سىستېمىسىنى شەكىللەندۈرۈشىگە تۈرتكە بولغان.
</S>
<S ID=345>
    ھازىر، شىنجاڭدىكى نامراتلارنى يۆلەيدىغان باشلامچى كارخانىلارنىڭ مۈلۈك ئومۇمىي سوممىسى 32 مىليارد 412 مىليون يۈەنگە، تاپشۇرغان بېجى 488 مىليون يۈەنگە يېتىپ، شىنجاڭدىكى 13 ۋىلايەت، ئوبلاست، شەھەردىكى 74 ناھىيە(شەھەر)نى قاپلىدى، نامرات ئائىلىلەر بىلەن 72 مىڭ ئادەم/قېتىمدىن ئارتۇق پەسىللىك ئىشقا ئورۇنلاشتۇرۇش توختامى، 16 مىڭدىن كۆپرەك كىشى بىلەن ئۇزاق مەزگىللىك ئىشقا ئورۇنلاشتۇرۇش توختامى ئىمزالاندى، نامراتلارنى يۆلەيدىغان باشلامچى كارخانىلار شىنجاڭنىڭ ناھىيە ئىقتىسادىنى راۋاجلاندۇرۇش ۋە نامراتلىقتىن قۇتۇلدۇرۇشقا تۈرتكە بولىدىغان مۇھىم كۈچكە ئايلاندى.
</S>
</TEXT>
/BODY
/DOC