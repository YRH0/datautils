<DOC>
<DOCID>TIANSHAN.486650</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-01-11 11:33:14</DATE>
</HEADER>
<BODY>
<HEADLINE>
<S ID=2285>
كۇچا ناھىيەسى چارۋىچىلىق تەرەققىياتىنى ئىلگىرى سۈردى
</S>
</HEADLINE>
<TEXT>
<S ID=2286>
     نەسىردىن ھاپىز خەۋىرى: كۇچا ناھىيەسى گۆش قويى باقمىچىلىق ئائىلىسى كەسپىي ھەمكارلىق كوپىراتىپى قۇرۇش، كۆلەملەشكەن باقمىچىلىق رايونلىرىنى باشقۇرۇش، يەم – خەشەك ئىشلەپچىقىرىش كەسپىنى تەرەققىي قىلدۇرۇش قاتارلىق ئۈنۈملۈك تەدبىرلەرنى قوللىنىپ، چارۋىچىلىق تەرەققىياتىنى ئىلگىرى سۈردى.
</S>
<S ID=2287>
    بۇ ناھىيە بۇلتۇر يېزا – بازار، كەنتلەردىكى قوتان شارائىتى، يەم – خەشەك ئىشلەپچىقىرىش شارائىتى ۋە باشقا شارائىتلىرى يار بېرىدىغان، بەلگىلىك باقمىچىلىق تەجرىبىسى بار 1247 ئائىلىدىن تەركىب تاپقان 129 گۆش قويى باقمىچىلىق كەسپىي ھەمكارلىق كوپىراتىپى قۇرۇپ، چارۋىچىلىقنى تەرەققىي قىلدۇرۇش ئاساسىنى پۇختىلىدى.
</S>
<S ID=2288>
چارۋا نەسلىنى ياخشىلاش، باقمىچىلىقنى ئەسلىھەلەشتۈرۈش، ئىشلەپچىقىرىشنى قېلىپلاشتۇرۇش ۋە كېسەللىكنىڭ ئالدىنى ئېلىشقا ئەھمىيەت بەردى. باقمىچىلىق رايونلىرىنى ئايرىپ باشقۇرۇشتا چىڭ تۇرۇپ، بالدۇر سۈتتىن ئايرىش، ئىككى يىلدا ئۈچ قېتىم تۆل ئېلىش، دورا ئارقىلىق قۇرت چۈشۈرۈش قاتارلىق ئەسقاتىدىغان تېخنىكىلارنى زور كۈچ بىلەن ئومۇملاشتۇردى.
</S>
<S ID=2289>
يەم – خەشەك تەييارلاش ۋە سۈنئىي يەم – خەشەك ئىشلەپچىقىرىش تېخنىكىسىنى ئومۇملاشتۇرۇش بىلەن بىللە، يىلدا ئىككى قېتىم ھوسۇل بېرىدىغان ئوت – چۆپ ۋە سورتى يوقاپ كېتىۋاتقان ئوت – چۆپ تېرىلغۇ كۆلىمىنى كېڭەيتتى، بۇنى تۈگۈنەك غوللۇق زىرائەتلەر بىلەن كىرىشتۈرۈپ تېرىش، بۇغداي بىلەن سۆسۈن چېچەكلىك بېدىنى كىرىشتۈرۈپ تېرىش تەدبىرلىرىنى قوللىنىپ، يەم – خەشەك تېرىلغۇ كۆلىمىنى كېڭەيتتى.
</S>
</TEXT>
/BODY
/DOC