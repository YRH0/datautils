<DOC>
<DOCID>TIANSHAN.526122</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-06-01 12:19:19</DATE>
</HEADER>
<BODY>
<HEADLINE>
<S ID=29377>
ياغلىقلىقلار باھار ئاپتىپىغا چۆمدى، جەمئىيەت ئىللىقلىققا تولدى
</S>
</HEADLINE>
<TEXT>
<S ID=29378>
   نۇرئەخمەت نۇرامبەگ خەۋەر قىلىدۇ: ئىلى ئوبلاستىغا بىۋاسىتە قاراشلىق جايلاردا ھازىر 1 مىليون 470 مىڭدىن كۆپرەك ئايال بار بولۇپ، ئومۇمىي نوپۇسنىڭ %49.2 ىنى، ئاز سانلىق مىللەتلەر ئومۇمىي نوپۇسىنىڭ %63.4 ىنى ئىگىلەيدۇ. ئىلى ئوبلاستلىق ئاياللار بىرلەشمىسى بۇ يىلنىڭ بېشىدا ‹‹ئاياللارغا لېكسىيە سۆزلەش›› پائالىيىتىنى قانات يايدۇرۇپ، ‹‹ياغلىقلىقلار خىسلىتى، مەن قىلالايمەن›› تېمىسىدىكى دوكلات بېرىش يىغىنى ئۆتكۈزۈپ، تىپ ئارقىلىق ئاياللارنىڭ نامراتلىقتىن قۇتۇلۇپ بېيىشقا بولغان ئىشەنچىسىنى ئاشۇردى. ھازىرغىچە ئوبلاستقا بىۋاسىتە قاراشلىق ھەر دەرىجىلىك ئاياللار بىرلەشمىسى تەشكىلاتلىرى 68 مەيدان/قېتىم لېكسىيە ئۇيۇشتۇرۇپ، 6597 ئايالنى تەربىيەلىدى.
</S>
<S ID=29379>
    ئوبلاستلىق ئاياللار بىرلەشمىسى بۇ يىل ئاياللارنى ماھارەت بويىچە تەربىيەلەش كۇرسى ئۇيۇشتۇرۇپ، 40 مىڭغا يېقىن ھەر مىللەت ئايالنى ھۆسن تۈزەش، چاچ ياساش، تىككۈچىلىك، پىشۇرۇق پىشۇرۇش، ئائىلە مۇلازىمەتچىلىكى، ئېلېكتىرونلۇق سودا قاتارلىق ئەمەلىي قوللىنىشچان تېخنىكا كۇرسىغا قاتناشتۇرۇپ، ئۇلارنىڭ تۇرمۇش، تەرەققىي قىلىش، كەسىپ تاللاش ۋە ئىگىلىك تىكلەش ئىقتىدارىنى ئۆستۈردى. ئوبلاستلىق ئاياللار بىرلەشمىسى يەنە چاپچال ناھىيەسىدىكى ‹‹شىن شيۇيۈەن›› كەشتىچىلىك كارخانىسىنى باشلامچى قىلىپ، قول ھۈنەرۋەنچىلىك كەسپىگە بىرلەشتۈرۈپ، ئېلېكتىرونلۇق سودا سۇپىسى بەرپا قىلىپ، ئاياللارنىڭ كىرىمىنى ئاشۇرۇشىغا ياردەم قىلدى.
</S>
<S ID=29380>
    ئوبلاستلىق ئاياللار بىرلەشمىسى ئاياللارنى نامراتلىقتىن قۇتۇلدۇرۇش ئۈچۈن، بۇلتۇر شەھەر، يېزىلار قوشماق بولۇش ئاساسىدا يەنە كۈچلۈكلەر ئاجىزلارنى يېتەكلەش، ئەتراپىدىن جورا تۇتۇش، بىرلىكتە تەرەققىي قىلىش ئۇسۇلىنى قوللانغانىدى، بۇ يىل ئىلى ‹‹كۈنمو›› كىيىم – كېچەك چەكلىك شىركىتى توققۇزتارا ناھىيەسىدە تارماق زاۋۇت قۇردى ھەم يەرلىكتىكى كىيىم – كېچەك كارخانىلىرى، ھەمكارلىق كوپىراتىپلىرىنى جورا تۇتۇپ، ئورتاق تەرەققىياتنى ئىلگىرى سۈردى. غۇلجا شەھىرىدىكى ‹‹تاشبۇلاق›› كىيىم – كېچەك چەكلىك شىركىتى تېكەس ناھىيەسىدىكى ئاساسىي قاتلام كەشتىچىلىك ھەمكارلىق كوپىراتىپلىرى بىلەن كېلىشىم ئىمزالاپ، تېخنىكا جەھەتتە يېتەكچىلىك قىلىش، نىشانلىق زاكاز قىلىش ئارقىلىق قىيىنچىلىقى بار ئاياللارنى ئىشقا ئورۇنلاشتۇرۇپ بېيىشقا يېتەكلىدى.
</S>
<S ID=29381>
    ئوبلاستلىق ئاياللار بىرلەشمىسى پارتگۇرۇپپىسىنىڭ شۇجىسى لى چاڭچۈن مۇنداق دېدى: ئاياللارنى نامراتلىقتىن قۇتۇلدۇرۇشتا ئىقتىدار، تۈر جەھەتتىن يۆلەشتىن باشقا، ئۇلارغا غەمخورلۇق قىلىش ۋە ياردەم بېرىش كېرەك. ئوبلاستلىق ئاياللار بىرلەشمىسى بۇ يىل ‹‹ساغلاملىق بىلەن گۈزەللىك سەپەرداش›› تېمىسىدىكى ساغلاملىق لېكسىيەسى ۋە ئىككى خىل راك كېسىلىنى تەكشۈرۈش ھەم ئانىلار ساغلاملىقى تېز ئاپتوموبىلى تۈرىگە تايىنىپ، ئوبلاستقا بىۋاسىتە قاراشلىق جايلاردىكى ئائىلىسىدە قىيىنچىلىقى بار، ئېغىر كېسەلگە گىرىپتار بولغان 60 ئايال ئۈچۈن 600 مىڭ يۈەن قۇتقۇزۇش ياردەم پۇلىنى قولغا كەلتۈرۈپ، كېسەللىك سەۋەبىدىن نامراتلىشىپ كېتىشتەك ئەھۋاللارنى ئازايتتى؛ ‹‹ئانىلار پوچتا يوللانمىسى››، ‹‹مەڭگۈلۈك مۇھەببەت ھەرىكىتى››، ‹‹باھار غۇنچىسى پىلانى›› قاتارلىق جامائەت پاراۋانلىقى قۇتقۇزۇش ياردىمىنى قولغا كەلتۈرۈپ، ئوبلاستقا بىۋاسىتە قاراشلىق جايلاردىكى ئاياللار، بالىلارنى بىۋاسىتە نەپكە ئېرىشتۈردى.
</S>
<S ID=29382>
‏    
</S>
</TEXT>
/BODY
/DOC