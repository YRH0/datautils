<DOC>
<DOCID>TIANSHAN.514192</DOCID>
<HEADER>
<CLASS>شىنجاڭ</CLASS>
<DATE>2016-03-31 11:41:33</DATE>
</HEADER>
<BODY>
<HEADLINE>
<S ID=23065>
خۇبېي–بورتالا ئارىلىقىدا ئايروپىلان قاتنايدىغان بولدى
</S>
</HEADLINE>
<TEXT>
<S ID=23066>
    يۈسۈپجان سىدىق خەۋەر قىلىدۇ: ئالاقىدار ئورۇنلاردىن ئۇقۇشىمچە، جۇڭگو جەنۇب ئاۋىياتسىيە پاي چەكلىك شىركىتىنىڭ خۇبېي شۆبە شىركىتى 3 – ئاينىڭ 28 – كۈنىدىن باشلاپ بورتالا – ۋۇخەن ئاۋىياتسىيە لىنىيەسىنى ئاچىدىكەن.
</S>
<S ID=23067>
بۇنىڭدىن كېيىن بورتالادىن ۋۇخەنگە ھەپتىدە بىر نۆۋەتچى ئايروپىلان ئۇچىدىكەن.
</S>
<S ID=23068>
    بۇ ئاۋىياتسىيە لىنىيەسىنى ئېچىش قۇرۇلۇشى خۇبېي ئۆلكىلىك ھۆكۈمەتنىڭ يۈكسەك قوللىشى ۋە كۆڭۈل بۆلۈشىگە ئېرىشتى.
</S>
<S ID=23069>
ئالدىنقى باسقۇچلۇق خىزمەتلەر خۇبېي ئۆلكىسىنىڭ بورتالاغا نىشانلىق ياردەم بېرىش ئىشخانىسىنىڭ پائال ماسلاشتۇرۇشى ئاساسىدا، بورتالا ئوبلاستلىق پارتكوم، ھۆكۈمەت بىلەن جۇڭگو جەنۇب ئاۋىياتسىيە پاي چەكلىك شىركىتىنىڭ خۇبېي شۆبە شىركىتى سۆھبەتلىشىش ئارقىلىق ئاۋىياتسىيە يولىنى ئېچىش ئىشلىرىدا زور ئىلگىرىلەشنى قولغا كەلتۈردى.
</S>
<S ID=23070>
بۇ ئاۋىياتسىيە يولى ئېچىلغاندىن كېيىن، بورتالا ئوبلاستىدىن ئىچكىرى ئۆلكىلەرگە بىۋاسىتە قاتنايدىغان نۆۋەتچى ئايروپىلان بولماسلىق تارىخىغا خاتىمە بېرىلىدۇ.
</S>
<S ID=23071>
    ئىگىلىشىمچە، بورتالا – ۋۇخەن ئارىلىقىدا قاتنايدىغان نۆۋەتچى ئايروپىلان ھەر دۈشەنبە كۈنى بېيجىڭ ۋاقتى سائەت سەككىزدىن 55 مىنۇت ئۆتكەندە ۋۇخەن تيەنخې ئايرودۇرۇمىدىن ئۇچۇپ، بېيجىڭ ۋاقتى سائەت 15تىن 15 مىنۇت ئۆتكەندە بورتالا ئايرودۇرۇمىغا قونىدىكەن، بۇ ئايروپىلان شۇ كۈنى بېيجىڭ ۋاقتى 16دىن 10 مىنۇت ئۆتكەندە بورتالا ئايرودۇرۇمىدىن ئۇچۇپ، بېيجىڭ ۋاقتى سائەت 22دىن بەش مىنۇت ئۆتكەندە ۋۇخەن تيەنخې ئايرودۇرۇمىغا قونىدىكەن، ھەر قېتىملىق ئايروپىلان ئۈرۈمچى ئايرودۇرۇمىدا تەخمىنەن بىر سائەت توختايدىكەن، بېلەت باھاسىنى تور ۋە تېلېفون ئارقىلىق سۈرۈشتۈرسە بولىدىكەن.
</S>
<S ID=23072>
‏    
</S>
</TEXT>
/BODY
/DOC