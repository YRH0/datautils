<DOC>
<DOCID>TIANSHAN.493770</DOCID>
<HEADER>
<CLASS>خەلقئارا</CLASS>
<DATE>2016-01-27 18:44:10</DATE>
</HEADER>
<BODY>
<HEADLINE>
<S ID=6870>
گېرمانىيەدىكى 12 ئىشتاتتا «كولۇن ۋەقەسى» يۈز بەردى
</S>
</HEADLINE>
<TEXT>
<S ID=6871>
    گېرمانىيە ساقچى تەرەپنىڭ ھۆججىتىدە كۆرسىتىلىشىچە، كولۇندىكى يېڭى يىل كېچىسىدىكى جىنسىي پاراكەندىچىلىك، بۇلاڭچىلىققا ئوخشاش جىنايى ئىشلار قىلمىشلىرى گېرمانىيەنىڭ 12 ئىشتاتىنىڭ ھەممىسىدە يۈز بەرگەن بولۇپ، گېرمانىيەدىكى يەرلىك ھۆكۈمەتلەرنىڭ بېشىنى ئاغرىتىدىغان ئىش بولۇپ قالغان.
</S>
<S ID=6872>
　　كولۇندىكى يېڭى يىل كېچىسىدە يۈز بەرگەن زور كۆلەملىك جىنايى ئىشلار ۋەقەسى گېرمانىيەنى زىل-زىلىگە سالدى.
</S>
<S ID=6873>
شۇ كۈنى كەچتە تەخمىنەن مىڭدەك ئەر كولۇن شەھىرىدىكى ئاساسلىق پويىز ئىستانسىسى ئالدىدىكى مەيداندا ھاراق ئىچىپ ئىش چىقاردى، بۇنىڭ ئىچىدىكى بىر قىسىم كىشىلەر كىچىك گۇرۇپپپىلارغا بۆلۈنۈپ، مەخسۇس ئاياللارغا قارىتا قورشىۋېلىش، جىنسىي پاراكەندىچىلىك سېلىش ۋە بۇلاڭچىلىق قىلدى.
</S>
<S ID=6874>
جىنايەت گۇماندارلىرى ئاساسەن كۆچمەن ياكى قانۇنسىز كۆچمەنلىك ئارقا كۆرۈنۈشى بار كىشىلەر ئىكەن.
</S>
<S ID=6875>
　　ۋاھالەنكى، كولۇن ئالاھىدە مىسال ئەمەس.
</S>
<S ID=6876>
گېرمانىيە فېدېراتسىيە جىنايى ئىشلار ساقچى ئىشخانىسى گېرمانىيەنىڭ ھەرقايسى شىتات ئىچكى ئىشلار مىنىستىرلىرىغا تەييارلىغان دوكلاتتا كۆرسىتىلىشىچە، گېرمانىيەدىكى 12 ئىشتاتنىڭ ھەممىسىدە بۇ خىلدىكى ئاممىۋىي سورۇندىكى جىنسىي پاراكەندىچىلىك، بۇلاڭچىلىق ۋەقەلىرى يۈز بەرگەن.
</S>
<S ID=6877>
　　شىمالىي رېيىن-ۋېستفليا شىتاتىدىكى مەلۇم قىلىنغان دېلولار ئىچىدە، 693 جىسمانىي زىيانكەشلىك ۋە ئوغرىلىق دېلوسى، 384 جىنسىي پاراكەندىچىلىك دېلوسى ئىكەن.
</S>
<S ID=6878>
　　گېرمانىيە فېدېراتسىيە جىنايى ئىشلار ساقچى دوكلاتىغا قارىغاندا، جىنايەت گۇماندارلىرىنىڭ كۆپىنچىسى شىمالىي ئافرىقىلىق كۆچمەنلەر بولۇپ، 17 ياشتىن 30 ياشقىچە ئىكەن.
</S>
<S ID=6879>
　　گېرمانىيەدە يېقىندا مۇساپىرلار بىلەن مۇناسىۋەتلىك ئامانلىق مەسىلىلىرى كۆپ قېتىم يۈز بەرگەن بولۇپ، مۇساپىرلار ۋە كۆچمەنلەر سىياسىتىنى گېرمانىيەدىكى قىززىق نۇقتا مەسىلىسىگە ئايلاندۇردى.
</S>
<S ID=6880>
نۇرغۇن جايلاردا چەت ئەللىكلەرنى چەتكە قېقىش نامايىشى يۈز بەردى، كولۇن، لېيپىزگ قاتارلىق جايلاردا كۆپ قېتىم زوراۋانلىق مالىمانچىلىقى يۈز بەردى.
</S>
</TEXT>
/BODY
/DOC