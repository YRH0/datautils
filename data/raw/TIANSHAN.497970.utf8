<DOC>
<DOCID>TIANSHAN.497970</DOCID>
<HEADER>
<CLASS>خەلقئارا</CLASS>
<DATE>2016-02-16 12:31:41</DATE>
</HEADER>
<BODY>
<HEADLINE>
<S ID=11280>
بىرازىلىيەدىكى «زەيكا شەھىرى»دە ھەر كۈنى 500 ئادەم زەيكا ۋىرۇسى بىلەن يۇقۇملانماقتا
</S>
</HEADLINE>
<TEXT>
<S ID=11281>
   خەلقئارا لىنىيەسى خەۋىرى: بىرازىلىيە پېرنامبۇكو ئىشتاتىنىڭ گويانا شەھىرى زەيكا ۋىرۇسى بىلەن يۇقۇملىنىش ئەھۋالى ئەڭ ئېغىر جاي، بۇ يەردە ئاز دېگەندىمۇ 40 مىڭ ئادەم زەيكا ۋىرۇسى بىلەن يۇقۇملانغان بولۇپ، ھەر كۈنى ئەڭ كۆپ بولغاندا 500 ئادەم زەيكا ۋىرۇسى بىلەن يۇقۇملىنىپ، ئاللىقاچان يۇقۇملانغۇچىلار بىلەن لىق توشۇپ كەتكەن دوختۇرخانىلارغا يەتكۈزۈلىدۇ.
</S>
<S ID=11282>
بۇ نامرات، كىچىك شەھەر بۇلغانغان سۇ، ئەخلەت دۆۋىلىرى بىلەن قاپلىنىپ، دەل زەيكا ۋىرۇسىنى تارقىتىدىغان پاشىلارنىڭ كۆڭۈلدىكىدەك ماكانىغا ئايلانغان.
</S>
<S ID=11283>
   گويانا شەھىرى يەنە «زەيكا شەھىرى» دەپمۇ ئاتىلىدۇ، بۇ يەردە زەيكا ۋىرۇسى بىلەن يۇقۇملىنىش نىسبىتى دۇنيا بويىچە ئالدىنقى ئورۇندا تۇرىدۇ،  «كىچىك باش كېسىلى» بىلەن تۇغۇلغان بوۋاقلارمۇ دۇنيا بويىچە بۇ يەردە ئەڭ كۆپ.
</S>
<S ID=11284>
 گويانادا 78 مىڭ نوپۇس بار بولۇپ، تەڭدىن تولىسى ئاللىقاچان بۇ ۋىرۇس بىلەن يۇقۇملانغان،
</S>
<S ID=11285>
كۆپ قىسىم كىشىلەر ناچار شارائىتتا ياشايدۇ.
</S>
<S ID=11286>
ھۆكۈمەت بۇ شەھەرنى زەيكا ۋىرۇسى بويىچە «جىددىي ھالەت»كە كىرگەن شەھەر، دەپ جاكارلىغان بولۇپ، نۆۋەتتە، تەشۋىق-تەربىيە پائالىيەتلىرىنى قانات يايدۇرۇش، داۋالاش خادىملىرىنى ئۆي-ئۆيلەرگىچە كۆپلەپ ئەۋەتىش، بەزى ئاھالىلەرنى ئۆيلىرىدىن بىخەتەر جايلارغا كۆچۈرۈش قاتارلىق تۈرلۈك ئۇسۇللار ئارقىلىق بۇ يەردىكى ئاھالىلەرگە ياردەم بەرمەكتە.
</S>
</TEXT>
/BODY
/DOC