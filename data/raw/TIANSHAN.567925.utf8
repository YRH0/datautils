<DOC>
<DOCID>TIANSHAN.567925</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-11-28 12:06:35</DATE>
</HEADER>
<BODY>
<HEADLINE>
<S ID=61810>
چەرچەن ناھىيەسىدە تۆۋەن كىرىملىك 41 ئائىلە ئەرزان ئىجارىلىك ئۆيگە ئېرىشتى
</S>
</HEADLINE>
<TEXT>
<S ID=61811>
 ئىختىيارىي مۇخبىرىمىز مەڭلىك ئىمىن خەۋىرى: چەرچەن ناھىيەسىنىڭ چەرچەن بازىرى 24-نويابىر 2016-يىلنىڭ كېيىنكى يېرىمىلىق ئەرزان ئىجارىلىك ئۆي تەقسىم قىلىش يىغىنى ئېچىپ، چەرچەن بازىرى تەۋەلىكىدىكى تۆۋەن كىرىملىك 41 ئائىلىگە ئۆي تەقسىملەپ بەردى.
</S>
<S ID=61812>
 بۇ ناھىيە ئەرزان ئىجارىلىك ئۆيلەرنى تەقسىم قىلىشتا «ئادىل، ئاشكارا، باراۋەر بولۇش» پىرىنسىپى بويىچە تەقسىم قىلىپ، ئاھالىلەرنى دۆلەتنىڭ خەلققە نەپ يەتكۈزۈش سىياسەتلىرىدىن ھەقىقىي بەھرىمەن قىلدى.
</S>
<S ID=61813>
ئۆي تەقسىم قىلىش جەريانىدا ھەرقايسى مەھەللە كومىتېتلىرى ئۆي تەقسىم قىلىش ئوبيېكتىنى كۆرسىتىش، چەرچەن بازىرى، ناھىيەلىك خەلق ئىشلار ئىدارىسى، تۇرالغۇ ۋە شەھەر-يېزا قۇرۇلۇشى ئىدارىسى قاتارلىق مۇناسىۋەتلىك ئورۇنلار ئۈچ دەرىجە بويىچە تەكشۈرۈپ تەستىقلاش، تەكشۈرۈپ بېكىتىش، ئاشكارىلاش قاتارلىق جەھەتلەردىكى خىزمەتلەرنى پۇختا ئىشلىدى.
</S>
<S ID=61814>
 چەرچەن ناھىيەسى يېقىنقى يىللاردىن بۇيان كاپالەتلىك تۇرالغۇ قۇرۇلۇشىنى ئۈزلۈكسىز زورايتىپ، تۇرالغۇ قىيىنچىلىقى بار تېخىمۇ كۆپ ئاھالىنىڭ ئولتۇرىدىغان ئۆيى بولۇش ئارزۇسىنى ئەمەلگە ئاشۇرۇش ئۈچۈن كۈچ چىقاردى.
</S>
<S ID=61815>
ئىگىلىنىشىچە، بۇ ناھىيە ھازىرغىچە چەرچەن بازىرى تەۋەسىدىكى تۆۋەن كىرىملىك 892 ئائىلىنىڭ تۇرالغۇ ئۆي مەسىلىسىنى ھەل قىلغان.
</S>
<S ID=61816>
    
</S>
</TEXT>
/BODY
/DOC