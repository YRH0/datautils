<DOC>
<DOCID>TIANSHAN.542747</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-08-22 10:28:52</DATE>
</HEADER>
<BODY>
<HEADLINE>
<S ID=41411>
سانجى خۇيزۇ ئاپتونوم ئوبلاستىدىكى سەھرا ئارامگاھلىرىنىڭيىلدا 1 مىليارد يۈەن كىرىم قىلغانلىقىنىڭ سىرى
</S>
</HEADLINE>
<TEXT>
<S ID=41412>
ۋاڭ سىچاۋ
</S>
<S ID=41413>
   سانجى خۇيزۇ ئاپتونوم ئوبلاستى 2015 – يىلى 17 مىليون ئادەم(قېتىم) ساياھەتچى كۈتۈۋالدى، بۇنىڭ ئىچىدە سەھرا ئارامگاھلىرى 7 مىليون 475 مىڭ 700 ئادەم (قېتىم) ساياھەتچى كۈتۈۋالدى، 600 دىن ئارتۇق سەھرا ئارامگاھىنىڭ ئومۇمىي كىرىمى 1 مىليارد 30 مىليون يۈەنگە يەتتى.
</S>
<S ID=41414>
سەھرا ساياھەتچىلىكىنىڭ سانجى خۇيزۇ ئاپتونوم ئوبلاستىنىڭ ساياھەتچىلىكىگە قوشقان تۆھپىسى %41.78كە يىتىپ، سەھرا ساياھەتچىلىكى سانجى خۇيزۇ ئاپتونوم ئوبلاستى ساياھەتچىلىكىنىڭ مۇھىم تەركىبى قىسمى ۋە ئىشقا ئورۇنلاشتۇرۇشتىكى مۇھىم يولى بولۇپ قالدى.
</S>
<S ID=41415>
   سانجى خۇيزۇ ئاپتونوم ئوبلاستلىق ساياھەت ئىدارىسى پارتگۇرۇپپىسىنىڭ شۇجىسى خې ۋېن مۇنداق دېدى: سەھرا ئارامگاھلىرىنىڭ 1 مىليارد يۈەن كىرىم قىلىشىغا ئوبلاستىمىزغا كەلگەن ساياھەتچىلەرنىڭ كۆپلىكى ۋە ئوبلاستىمىزنىڭ سەھرا ساياھەتچىلىكىنى گۈللەندۈرۈش ئىرادىسى تۈرتكە بولدى.
</S>
<S ID=41416>
بىز پەرقلىق ساياھەت مەھسۇلاتلىرىنى كۆپەيتىش، خاسلىققا ئىگە سەھرا ئارامگاھى ساياھەتچىلىكىنى ئومۇملاشتۇرۇش ئارقىلىق سانجى ساياھەت ماركېتىڭ مەركىزى ۋە سەھرا ئارامگاھىنى ساياھەت نۇقتىلىرى بىلەن بىرلەشتۈرۈپ، سەھرا ساياھەتچىلىكى مەھسۇلاتلىرىنى بازارغا سېلىپ، سانجى سەھرا ئارامگاھى ۋە ئۇنىڭ بىلەن مۇناسىۋەتلىك كەسىپلەرنى تەرەققىي قىلدۇردۇق.
</S>
<S ID=41417>
   خىلمۇ خىل سەھرا ساياھەتچىلىكى مەھسۇلاتلىرى
</S>
<S ID=41418>
   سانجى خۇيزۇ ئاپتونوم ئوبلاستى شىنجاڭنىڭ سەھرا ساياھەتچىلىكى باشلانغان جاي بولۇش سۈپىتى بىلەن 20 – ئەسىرنىڭ 90 – يىللىرى شىنجاڭ سەھرا ساياھەتچىلىكىنىڭ ئاساسلىق مەنزىلىگە ئايلانغان، سانجى خۇيزۇ ئاپتونوم ئوبلاستىمۇ سەھرا ساياھەتچىلىكىنى ماركا قىلىپ ياراتقان.
</S>
<S ID=41419>
بولۇپمۇ يېقىنقى يىللاردىن بۇيان، سانجى خۇيزۇ ئاپتونوم ئوبلاستى ساياھەتچىلىكنى پۈتۈن ئوبلاست ئىگىلىكىدىكى مۇھىم كەسىپ قىلغاچقا، سەھرا ساياھەتچىلىكى سانجى خۇيزۇ ئاپتونوم ئوبلاستى ساياھەتچىلىكىنىڭ مۇھىم تەشكىلى قىسمى بولۇپ قالدى.
</S>
<S ID=41420>
   سەھرا ساياھەتچىلىكىگە خاس مەھسۇلاتلارنى يارىتىش ئۈچۈن، سانجى خۇيزۇ ئاپتونوم ئوبلاستلىق ساياھەت ئىدارىسى ‹‹10 – بەش يىللىق››، ‹‹11 – بەش يىللىق›› پىلان مەزگىللىرىدە، سەھرا ساياھەتچىلىكىنى زور كۈچ بىلەن ئىلگىرى سۈرۈپ، سەھرا ئارامگاھىغا تۈرتكە بولۇش ئۈچۈن، شىنجاڭ سەھرا ساياھەتچىلىكىنى نەق مەيداندا كۆرۈش، سەھرا ساياھەتچىلىكىنى كۆزدىن كەچۈرگىلى كەلگەنلەرنى كۈتۈۋېلىش قاتارلىق پائالىيەتلەرنى ئۆتكۈزدى.
</S>
<S ID=41421>
‹‹دۇشى›› ساياھەت مەنزىرە رايونى، سەھرا ئارامگاھى قاتارلىقلار سانجى خۇيزۇ ئاپتونوم ئوبلاستى سەھرا ساياھەتچىلىكىنىڭ يارقىن نۇقتىلىرىغا ئايلاندى.
</S>
<S ID=41422>
   سانجى خۇيزۇ ئاپتونوم ئوبلاستلىق ساياھەت ئىدارىسى 2012 – يىلى ‹‹سانجى شەھىرىنىڭ سەھرا ئارامگاھىنىڭ تەرەققىيات سەۋىيەسىنى يۇقىرى كۆتۈرۈش توغرىسىدىكى يولغا قويۇش چارىسى››نى يولغا قويۇپ، سەھرا ئارامگاھىنى تەقدىرلەش بويىچە يۆلەش مەبلىغى، يەنى يىلدا 1 مىليون يۈەن ئاجرىتىپ، ئوبلاست بويىچە تۇنجى بولۇپ تولۇقلىمە بېرىش ئورنىغا مۇكاپاتلاش ئۇسۇلىنى قوللىنىپ، سەھرا ئارامگاھلىرىنىڭ سۈپەت ۋە دەرىجىسىنى ئۆستۈرۈشىنى قوللاپ، سەھرا ئارامگاھلىرىنى ئايرىم پىلانلاپ، ئۇلارنىڭ ئوخشىشىپ قېلىشىدىن ساقلاندى.
</S>
<S ID=41423>
   سانجى خۇيزۇ ئاپتونوم ئوبلاستى 2014 – يىلى يىپەك يولى ئىقتىساد بەلبىغى ساياھەتچىلىكىدە يېڭىلىق يارىتىش رايونى بەرپا قىلىشنى بېكىتتى ۋە باشلامچىلىق بىلەن سىناق قىلدى ھەم ساياھەت ئۇل ئەسلىھەلەرنى ياخشىلاش، كۇرسلۇق مەھسۇلاتلارنى بازارغا سېلىش، سەھرا ساياھەتچىلىكىنى خاسلاشتۇرۇش قۇرۇلۇشىنى تېزلىتىش ئارقىلىق، سەھرا ساياھەتچىلىكىنى دېھقانلارنىڭ كىرىمىنى ئاشۇرۇپ بېيىشىدىكى يېڭى يولغا ئايلاندۇرغاچقا، سەھرا ساياھەتچىلىكى سانجى خۇيزۇ ئاپتونوم ئوبلاستى ساياھەتچىلىكىنىڭ تەرەققىياتىدا ئاساسلىق يېتەكچى ئورۇنغا ئۆتتى.
</S>
<S ID=41424>
  سەھرا ساياھەتچىلىكى كىرىمنى ئاشۇرۇپ بېيىشقا تۈرتكە بولدى
</S>
<S ID=41425>
    سانجى خۇيزۇ ئاپتونوم ئوبلاستلىق ساياھەت ئىدارىسىنىڭ سانلىق مەلۇماتىدىن مەلۇم بولىشىچە، 2000 – يىلىدىن بۇيان ساياھەتچىلىكنىڭ يىلىغا سانجى شەھىرىدىكى بىر نەچچە ئاساسلىق ساياھەت يېزا – بازىرىغا ئېلىپ كەلگەن قوشۇمچە ئۈنۈمى 15 مىليون يۈەندىن، يىلدا تاپشۇرۇلغان باج سوممىسى 3 مىليون يۈەندىن ئاشقان.
</S>
<S ID=41426>
   ھازىر سانجى خۇيزۇ ئاپتونوم ئوبلاستىدا سەھرا ئارامگاھى 600 دىن ئاشقان بولۇپ، سەھرا ئارامگاھلىرىدا 34 مىڭدىن ئاتۇق كىشى ساياھەتچىلەرنى كۈتۈۋېلىش خىزمىتى بىلەن شۇغۇللىنىدىكەن، بۇلارنىڭ ئوتتۇرىچە يىللىق ساپ كىرىمى 20 مىڭ يۈەندىن ئاشقان.
</S>
<S ID=41427>
2015 – يىلى سانجى خۇيزۇ ئاپتونوم ئوبلاستىدىكى 600 دىن ئارتۇق سەھرا ئارامگاھىنىڭ ئومۇمىي تىجارەت سوممىسىنى 1 مىليارد يۈەن بويىچە ھېسابلىغاندا، ئوتتۇرا ھېساب بىلەن ھەر بىر سەھرا ئارامگاھىنىڭ تىجارەت سوممىسى 1 مىليون 600 مىڭ يۈەن ئەتراپىدا بولغان.
</S>
<S ID=41428>
   سەھرانى تېخىمۇ گۈزەللەشتۈرۈش
</S>
<S ID=41429>
   سەھرا ساياھەتچىلىكىنى تېخىمۇ جانلاندۇرۇش ئۈچۈن، سانجى خۇيزۇ ئاپتونوم ئوبلاستى مول مەزمۇنلۇق ئۆرپ – ئادەت ۋە سەھرا ساياھىتى بايلىقىدىن پايدىلىنىپ، دىنوزاۋر سارىيى، خۇيزۇلار يېمەك – ئىچمەك كوچىسى، يېزا ئىگىلىك كۆرگەزمە باغچىسى ۋە شىنجاڭ چوڭ تىياتىرخانىسى قاتارلىق بىر تۈركۈم ساياھەت مەنزىرە رايونى ۋە نۇقتىلىرىنى قۇردى.
</S>
<S ID=41430>
بولۇپمۇ ‹‹دۇشى›› ساياھەت مەنزىرە رايونى ئەڭ ئۇستا لايىھىلىگۈچىلەرنى تەكلىپ قىلىپ ۋە ئەڭ ئىلغار پەن – تېخنىكىدىن پايدىلىنىپ، ساياھەتچىلەرنى كۈتۈۋېلىش دەرىجىسى ۋە سەۋىيەسىنى ئۆستۈردى، ئىستىراھەت رايونىنىڭ دەرىجىسىنى ئومۇميۈزلۈك ئۆستۈرۈپ، كۆلىمىنى كېڭەيتتى.
</S>
<S ID=41431>
   سەھرا ساياھەتچىلىكىنىڭ تەرەققىياتىنى يەنىمۇ ئىلگىرى سۈرۈش ئۈچۈن، سانجى يېزا ئىگىلىكى تەرەققىيات رايونى ئۇدا ئىككى يىل ‹‹گۈل نېمە ئۈچۈن شۇنچە قىزىل›› دېگەن تېمىدىكى گۈزەل سەھرا ساياھەت بايرىمى ئۆتكۈزۈپ، ئاتا – بالىلار ۋە ئانا – بالىلار يازلىق لاگېرى ۋە بىر كۈنلۈك،ئىككى كۈنلۈك، ئۈچ كۈنلۈك ساياھەت ۋە بىر نەچچە كۈنلۈك ساياھەتكە تەشكىللىدى.
</S>
<S ID=41432>
   ئۇنىڭدىن سىرت، سانجى خۇيزۇ ئاپتونوم ئوبلاستى يەنە مەخسۇس ساياھەت ماركېتىڭ مەركىزى قۇرۇپ، ساياھەت بايلىقلىرىنى بىرلەشتۈرۈپ،رايون ھەمكارلىقىنى پائال كۈچەيتىپ، بىرلەشمە ماركېتىڭنى ئىلگىرى سۈرۈپ، سەھرا ساياھەت بايلىقى ۋە مەھسۇلاتلىرىنى بىر تۇتاش سىرتقا ساتىدىغان بولدى ھەم سانجىدىكى سەرخىل ساياھەت مەنزىرە رايونلىرىنىڭ قاتناش خەرىتىسىنى سىزىپ چىقىدىغان بولدى.
</S>
</TEXT>
/BODY
/DOC