<DOC>
<DOCID>TIANSHAN.502237</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-26 12:24:23</DATE>
</HEADER>
<BODY>
<HEADLINE>
<S ID=16199>
‏نىلقا ناھىيەسىدىكى يېزا ئاياللىرى كەشتىچىلىك ھۈنىرى بويىچە تەربىيەلەندى
</S>
</HEADLINE>
<TEXT>
<S ID=16200>
    زۇمرەت ئازات خەۋەر قىلىدۇ: نىلقا ناھىيەسى قىشتىكى ئارىسال مەزگىلدىن پايدىلىنىپ، يېزا ئاياللىرىنى تۈرلۈك تېخنىكا ماھارىتى بويىچە تەربىيەلەپ، ئۇلارنىڭ ئائىلە كىرىمىنى ئاشۇرۇش ئىشەنچىسىنى ئۆستۈردى.
</S>
<S ID=16201>
    نىلقا ناھىيەلىك نامراتلارنى يۆلەش – ئېچىش ئىشخانىسى باش بولۇپ ئۇيۇشتۇرغان قىزاي كەشتىچىلىكى ماھارىتى بويىچە تەربىيەلەش كۇرسى نىلقا ئۈزەن يېزىسى، نىلقا بازىرى ۋە ئاتچىلىق مەيدانى قاتارلىق جايلاردا ئارقا – ئارقىدىن ئېچىلدى.
</S>
<S ID=16202>
بۇ قېتىمقى 45 كۈنلۈك تەربىيەلەشكە كېرەكلىك رەخت ماتېرىياللىرى ۋە يىپ – يىڭنە قاتارلىقلارنى ناھىيەلىك نامراتلارنى يۆلەش – ئېچىش ئىشخانىسى ھەقسىز تەمىنلىدى، بۇنىڭدىن سىرت كۇرسانتلارغا تۇرمۇش ياردەم پۇلى تارقىتىپ بېرىلدى.
</S>
<S ID=16203>
    كېلەڭ يېزىسىنىڭ سارئاغاش كەنتىدىكى ئېلئۇسىز مۇنداق دېدى: مەن كەنتىمىزدە ئېچىلغان كەشتىچىلىك كۇرسىغا قاتناشقاندىن كېيىن يېڭى تېخنىكىلارنى ئىگىلىۋالدىم.
</S>
<S ID=16204>
كەنت ئاھالە كومىتېتى مەھسۇلاتلىرىمىزنى سېتىپ چىقىرىشىمىزغا ياردەم قىلىۋاتىدۇ.
</S>
<S ID=16205>
    بۇ ناھىيە ‹‹بازا+ھەمكارلىق كوپىراتىپى+دېھقانلار›› تىجارەت ئەندىزىسىنى شەكىللەندۈرۈش بىلەن بىللە ئىشلەپچىقىرىش، پىششىقلاش ۋە مەھسۇلاتلارنى كۆرگەزمە قىلىپ سېتىش بىر گەۋدىلەشتۈرۈلگەن مىللىي قول ھۈنەر بۇيۇملىرى ۋە كەشتە مەھسۇلاتلىرىنى سېتىپ چىقىرىش سۇپىسى قۇرۇپ، تېخىمۇ كۆپ يېزا ئاياللىرىنىڭ ئۆز كۈچىگە تايىنىپ نامراتلىقتىن قۇتۇلۇشىغا تۈرتكە بولدى.
</S>
</TEXT>
/BODY
/DOC