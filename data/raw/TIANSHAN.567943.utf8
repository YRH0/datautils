<DOC>
<DOCID>TIANSHAN.567943</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-11-28 12:46:40</DATE>
</HEADER>
<BODY>
<HEADLINE>
<S ID=61823>
ئەلنى مايىل قىلىشقا كۈچىگەن خىزمەت ئەترىتى
</S>
</HEADLINE>
<TEXT>
<S ID=61824>
 مىجىت ئىبراھىم خەۋەر قىلىدۇ: تۇرپان شەھەرلىك پارتكوم تەشكىلات بۆلۈمى ۋە پىچان ناھىيەلىك پارتكوم پارتىيە مەكتىپى قاتارلىق ئورۇنلارنىڭ ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى بويىچە پىچان ناھىيەسىنىڭ پىچان يېزىسى لەڭگەر كەنتىدە تۇرۇشلۇق خىزمەت ئەترىتى گۈزەل يېزا، كەنت بەرپا قىلىش قۇرۇلۇشىنى چىڭ تۇتۇش بىلەن سەھرا ساياھەتچىلىكىنى راۋاجلاندۇرۇشنى ئۆزئارا بىرلەشتۈرۈپ، ئەلنى مايىل قىلىشقا كۈچىدى.
</S>
<S ID=61825>
 خىزمەت ئەترىتىنىڭ باشلىقى ۋۇ يىنچۈن مۇنداق دېدى: بىز كەنتكە كەلگەندىن كېيىن، كەنتنىڭ ئاساسىي ئەھۋالى بىلەن تونۇشۇش جەريانىدا بۇ كەنتنىڭ يالقۇنتاغ بىلەن قۇمتاغ باغرىغا جايلاشقانلىقىدەك جۇغراپىيەلىك ئەۋزەللىكىنى بايقاپ، تۇرپان شەھىرى، پىچان ناھىيەسىدىكى مۇناسىۋەتلىك تارماقلارنىڭ قوللىشىنى قولغا كەلتۈرۈپ، گۈزەل يېزا، كەنت بەرپا قىلىش قۇرۇلۇشى بىلەن سەھرا ساياھەتچىلىكىنى راۋاجلاندۇرۇشقا دائىر بىر قاتار ئەمەلىي خىزمەتلەرنى ئىشلەپ، ئەلنى مايىل قىلىشقا كۈچىدۇق.
</S>
<S ID=61826>
 ئۇقۇشىمچە، خىزمەت ئەترىتىدىكىلەر ئامما ئارىسىغا چوڭقۇر چۆكۈپ ئەلرايىنى ئىگىلەش جەريانىدا، بۇ كەنتتە گۈزەل يېزا، كەنت بەرپا قىلىش قۇرۇلۇشى بىلەن سەھرا ساياھەتچىلىكىنى راۋاجلاندۇرۇشنىڭ ئىستىقبالىنىڭ زورلۇقىنى بايقىغان ۋە كەنت پارتىيە ياچېيكىسى بىلەن مۇزاكىرىلىشىش ئارقىلىق شەھەرلىك، ناھىيەلىك توك ئىشلىرى ئىدارىسى، تۇرالغۇ ۋە شەھەر – يېزا قۇرۇلۇشى ئىدارىسى قاتارلىق ئورۇنلار بىلەن ئالاقىلىشىپ، ھەرقايسى مەھەللىلەرگە 104 كوچا چىرىغى ئورنىتىپ، كەنت ئاھالىلىرى ۋە سىرتتىن كەلگەن ساياھەتچىلەر كېچىسىمۇ خاتىرجەم يول يۈرىدىغان ھالەتنى شەكىللەندۈرۈپ، ھەر مىللەت ئاممىغا قولايلىق ياراتقان.
</S>
<S ID=61827>
يۇقىرىنىڭ ‹‹بىر ئىشنى بىر مۇھاكىمە قىلىش›› مەبلىغىنى قولغا كەلتۈرۈش ۋە شەھەرلىك، ناھىيەلىك قاتناش – تىرانسپورت ئىدارىسى، سۇچىلىق ئىدارىسى قاتارلىق ئورۇنلار بىلەن ئالاقىلىشىپ، سېمونت، قۇم – شېغىل قاتارلىقلارنى ھەل قىلىپ، ئۈچ كىلومېتىر توپا يولنى قاتتىقلاشتۇرۇپ، ئاممىنىڭ يول يۈرۈشى تەس بولۇش مەسىلىسىنى ئۈنۈملۈك ھەل قىلغان.
</S>
<S ID=61828>
يۇقىرىنىڭ 1 مىليون يۈەن تۈر مەبلىغىنى قولغا كەلتۈرۈپ، ئۈچ كىلومېتىر چوڭ يول ياقىسىغا مەنزىرە كۆچىتى تىككەن ۋە 30 نەچچە مو ئۈزۈم تېلى بارىڭىنى ئېگىزلەتكەن.
</S>
<S ID=61829>
300 مېتىر ئۈزۈم كارىدورى بەرپا قىلىپ، سىرتتىن كەلگەن ساياھەتچىلەرنى جەلپ قىلغان.
</S>
<S ID=61830>
بۇنىڭدىن باشقا، كەنت قىياپىتىنى گۈزەللەشتۈرۈش ۋە ئاممىنىڭ ئىشتىن سىرتقى مەنىۋى تۇرمۇشىنى بېيىتىش ئۈچۈن تاش ماتېرىياللىرى سانائەت رايونى ئەتراپىدىن كېرەكسىز تاشلارنى يۆتكەپ كېلىپ ۋە دېھقانلارنىڭ ھويلا – ئارانلىرىدىكى ياغاچلارنى يۆتكەپ چىقىپ، ھويلىلارنىڭ ئالدىغا ئورۇندۇق ياسىغان.
</S>
</TEXT>
/BODY
/DOC