<DOC>
<DOCID>TIANSHAN.567229</DOCID>
<HEADER>
<CLASS>شىنجاڭ</CLASS>
<DATE>2016-11-24 11:17:14</DATE>
</HEADER>
<BODY>
<HEADLINE>
<S ID=61280>
ئاپتونوم رايون بويىچە ئەمالار ئۇۋۇلاش ئۇنۋان ئىمتىھانى ئېلىندى
</S>
</HEADLINE>
<TEXT>
<S ID=61281>
 مۇيەسسەر ئاباھامىت خەۋەر قىلىدۇ: ئاپتونوم رايونىمىزنىڭ جاي – جايلىرىدىن كەلگەن 93 ئەما ئۇۋۇلاش ئۇستىسى يېقىندا ئۈرۈمچىدە ئاپتونوم رايون بويىچە ئېلىنغان ئەمالار ئۇۋۇلاش ئۇنۋان ئىمتىھانىغا قاتناشتى.
</S>
<S ID=61282>
 ئۇقۇشىمچە، بۇ قېتىملىق ئىمتىھانغا قاتناشقان 93 ئەما ئۇۋۇلاش ئۇستىسىنىڭ 26 سى مەسئۇل ۋىراچلىق ئۇنۋانىغا، 67 ى ئۇۋۇلاش دوختۇرىلىق ئۇنۋانىغا ئىمتىھان بەرگەن.
</S>
<S ID=61283>
ئىمتىھان سوئالى ئەمالار يېزىقى، پىنيىنلىق ئەمالار يېزىقى ۋە چوڭ خەتلىك خەنزۇچە يېزىقتىن ئىبارەت ئۈچ خىل شەكىلدە چىقىرىلغان.
</S>
<S ID=61284>
ئىمتىھانغا قاتناشقۇچىلار قايسى يېزىققا پىششىق بولسا، شۇنى تاللىغان.
</S>
<S ID=61285>
ئىلگىرى تۈرلۈك سەۋەبلەر تۈپەيلىدىن بۇ ئىمتىھان بىر قانچە يىلدا بىر قېتىم ئېلىنغان ئىكەن، بۇ يىلدىن باشلاپ ھەر يىلى ئېلىنىدىكەن.
</S>
<S ID=61286>
 ئاپتونوم رايونلۇق مېيىپلەرنى ئىشقا ئورۇنلاشتۇرۇش مەركىزىدىن زۆھرە مۇھەممەت مۇنداق دېدى: بۇ ئىمتىھانغا ئوتتۇرا تېخنىكومدىن يۇقىرى ئوقۇش تارىخىغا ئىگە، داۋالاش ئورۇنلىرىدا ئىشلەۋاتقىنىغا ئىككى يىلدىن ئاشقان ئەمالار، ئوقۇمىغان، ئەمما داۋالاش خىزمىتى بىلەن شۇغۇللىنىۋاتقىنىغا 15 يىلدىن ئاشقان ئەمالارمۇ قاتناشتى.
</S>
<S ID=61287>
ئىمتىھاندىن ئۆتكەنلەر ئۇۋۇلاپ داۋالاش دەرىجە ئۇنۋانىغا ئېرىشىدۇ.
</S>
<S ID=61288>
بۇ ئۇلارنىڭ كەسپىي سالاھىيىتىنىڭ ئىسپاتى بولۇپلا قالماي، ئىشقا ئورۇنلىشىش يوللىرىنى كېڭەيتىش، كىرىمىنى ئاشۇرۇشىغا تۈرتكە بولىدۇ.
</S>
<S ID=61289>
شەرتكە توشىدىغان ئەمالار بۇنىڭدىن كېيىن ئۆز جايىدىكى مېيىپلەر بىرلەشمىسى بىلەن ئالاقىلىشىپ ياكى ئاپتونوم رايونلۇق مېيىپلەر بىرلەشمىسىنىڭ تورىدا ئىمتىھانغا تىزىملاتسا بولىدۇ، ئىمتىھان ئالدىدىكى مەخسۇس تەربىيەلەش ھەققى ۋە ياتاق، تاماق راسخوتىنى ئاپتونوم رايونلۇق مېيىپلەر بىرلەشمىسى ئۈستىگە ئالىدۇ.
</S>
</TEXT>
/BODY
/DOC