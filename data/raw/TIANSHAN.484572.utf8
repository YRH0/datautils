<DOC>
<DOCID>TIANSHAN.484572</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-02 13:48:32</DATE>
</HEADER>
<BODY>
<HEADLINE>
<S ID=1>
كەلپىن ناھىيەسىدە17مىڭ ئېشىنچا ئەمگەكچى سىرتقا چىقىپ ئىشلىگەننىڭ پايدىسىنى كۆردى
</S>
</HEADLINE>
<TEXT>
<S ID=2>
   غەيرەت جاسارەت، تالىپ تۇرسۇن خەۋەر قىلىدۇ: كەلپىن ناھىيەسى بۇلتۇر شەھەر، يېزىلاردىكى ئېشىنچا ئەمگەكچىلەرنى ئىزچىل سىرتقا چىقىپ ئىشلەشكە تەشكىللەپ، ئۇلارغا سىرتقا چىقىپ ئىشلەشنىڭ پايدىسىنى ھېس قىلدۇردى.
</S>
<S ID=3>
   بۇ ناھىيەدىكى ھەر دەرىجىلىك پارتىيە، ھۆكۈمەت تارماقلىرى ئېشىنچا ئەمگەكچىلەرنى سىرتقا چىقىرىشتىن ئىلگىرى تۈرلۈك ئىش ئورنى ماھارىتى بويىچە تەربىيەلەشنى كۈچەيتىپ، ئۇلارنىڭ ئۆز ئالدىغا ئىگىلىك تىكلەش، ئىشقا ئورۇنلىشىش ئىقتىدارىنى ئۆستۈردى.
</S>
<S ID=4>
   يۇرچى يېزىسىنىڭ ئۈستۈن قۇمئېرىق كەنتىدىكى كامىل ئاللابەردى مۇنداق دېدى: ئائىلىمىزدىكى يەتتە جان ئىلگىرى 15 مو يەردىن قىلغان كىرىمگە قاراپ ئولتۇرۇپ، تۇرمۇشىمىزدا تۈزۈكرەك ئۆزگىرىش ھاسىل قىلالمىغانىدۇق.
</S>
<S ID=5>
بۇلتۇر ئۆيدىكى ئالتە جان سىرتقا چىقىپ ئىشلەپ، 40 مىڭ يۈەن كىرىم قىلىپ، ئائىلە كىرىمىمىزنى كۆرۈنەرلىك ئاشۇردۇق.
</S>
<S ID=6>
   ئۇقۇشىمىزچە، بۇ ناھىيە ئېشىنچا ئەمگەكچىلەرنىڭ سىرتقا چىقىپ ئىشلىشىگە كاپالەتلىك قىلىش ئۈچۈن، يەتتە ئورۇن بىلەن ئۇزاق مۇددەتلىك ئەمگەك كۈچى بىلەن تەمىنلەش – ئىشلىتىش ھەمكارلىقى ئورناتقان.
</S>
<S ID=7>
ئەمگەكچىلەرنى مۇكاپاتلاش چارىسىنى يولغا قويۇپ، تېخىمۇ كۆپ ئېشىنچا ئەمگەكچىنىڭ سىرتقا چىقىپ ئىشلىشىگە تۈرتكە بولغان.
</S>
<S ID=8>
نەتىجىدە، بۇلتۇر ناھىيە بويىچە سىرتقا چىقىپ ئىشلىگەن 17 مىڭ ئېشىنچا ئەمگەكچىنىڭ ئومۇمىي كىرىمى 27 مىليون 593 يۈەنگە يەتكەن.
</S>
</TEXT>
/BODY
/DOC