<DOC>
<DOCID>TIANSHAN.539121</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-08-06 12:55:24</DATE>
</HEADER>
<BODY>
<HEADLINE>
<S ID=37502>
گۇما ناھىيەسىنىڭ ئەمىن ئۆي ۋە ئاپەتتىن كېيىنكى ئۆي قۇرۇلۇشىدا ئومۇميۈزلۈك ئىش باشلاندى
</S>
</HEADLINE>
<TEXT>
<S ID=37503>
   ئىختىيارىي مۇخبىرىمىز مۇھەممەت ھېيت خەۋەر قىلىدۇ: گۇما ناھىيەسىدە بۇ يىل سېلىنىدىغان 26 مىڭ 730 يۈرۈش ئەمىن ئۆي ۋە ئاپەتتىن كېيىنكى قايتا قۇرۇلىدىغان ئۆي قۇرۇلۇشلىرىدا ئومۇميۈزلۈك ئىش باشلىنىپ، ئىش باشلاش نىسبىتى %99كە يەتتى.
</S>
<S ID=37504>
   ناھىيە بۇ يىل ئۆي سېلىش خىزمىتىنى ئالدىن پىلانلاپ، ۋەزىپىنى كەنتلەرگىچە ئەمەلىيلەشتۈرۈش بىلەن بىللە سېمونت، خىش، پولات چىۋىق قاتارلىق ماتېرىياللارغا خېرىدار چاقىرىش، تېخنىكلار ۋە قۇرۇلۇش سۈپىتى نازارەتچىلىرىنى تەربىيەلەشنى كۈچەيتىپ، ئۆي قۇرۇلۇشىنى بالدۇر باشلىدى.
</S>
<S ID=37505>
7 – ئاينىڭ بېشىغا قەدەر سېلىش پىلانلانغان 26 مىڭ 730 يۈرۈش ئۆينىڭ 22 مىڭ 950 يۈرۈشى پۈتۈپ، پۈتۈش نىسبىتى %85كە يەتتى. ئەمىن ئۆي قۇرۇلۇشىدا ئەمەلىيلەشكەن مەبلەغ 329 مىليون 549 مىڭ يۈەن بولۇپ، بۇنىڭ ئىچىدە ئاپتونوم رايون چۈشۈرگەن تولۇقلىما پۇل 139 مىليون 549 مىڭ يۈەنگە، ئەنخۇي ئۆلكىسىنىڭ نىشانلىق ياردەم مەبلىغى 190 مىليون يۈەنگە يەتتى.
</S>
<S ID=37506>
ئاپەتتىن كېيىنكى قايتا سېلىنىدىغان ئۆي قۇرۇلۇشىدا 626 مىليون يۈەن مەبلەغ ئەمەلىيلىشىپ، مەركەز 300 مىليون يۈەن، ئاپتونوم رايون 326 مىليون يۈەن تولۇقلىما مەبلەغ ئاجراتتى.
</S>
<S ID=37507>
‏
</S>
</TEXT>
/BODY
/DOC