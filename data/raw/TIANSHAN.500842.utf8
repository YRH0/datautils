<DOC>
<DOCID>TIANSHAN.500842</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-23 16:23:23</DATE>
</HEADER>
<BODY>
<HEADLINE>
<S ID=14506>
بايىنغولىن ئوبلاستى 707 مىليون يۈەندىن ئارتۇق كېۋەز تولۇقلىمىسىنى نەقلەشتۈردى
</S>
</HEADLINE>
<TEXT>
<S ID=14507>
    ئىختىيارىي مۇخبىرىمىز ياسىنجان رەھمىتۇللا خەۋىرى: 18-فېۋرال، مۇخبىرنىڭ بايىنغولىن ئوبلاستلىق مالىيە ئىدارىسىدىن ئىگىلىشىچە، ئاپتونوم رايونىمىزنىڭ كېۋەزنىڭ نىشانلىق باھا ئىسلاھاتىنى نۇقتىدا سىناق قىلىش خىزمىتىنىڭ تەلىپى بويىچە بايىنغولىن ئوبلاستى 1-تۈركۈمدە نەقلەشتۈرۈپ بېرىدىغان 753 مىليون 972 مىڭ يۈەن كېۋەز تولۇقلىمىسى ئىچىدە فېۋرالنىڭ بېشىغىچە  جەمئىي 707 مىليون 330 مىڭ يۈەن كېۋەز تولۇقلىمىسىنى پاختىكارلارغا نەقلەشتۈرۈپ بولدى.
</S>
<S ID=14508>
    2015 –يىلى، شىنجاڭدا كېۋەزنىڭ نىشانلىق باھا ئىسلاھاتى يولغا قويۇلغان 2-يىل.
</S>
<S ID=14509>
بايىنغولىن ئوبلاستىدىكى ھەر دەرىجىلىك مالىيە ئورۇنلىرى تەرەققىيات ۋە ئىسلاھات كومىتېتى، دېھقانچىلىق ئورۇنلىرى قاتارلىق ئورۇنلار بىلەن ئالاقىنى كۈچەيتىپ، 1-تۈركۈمدىكى كېۋەزنىڭ نىشانلىق باھا ئىسلاھاتى تولۇقلىمىسىنى توغرا تەقسىملەپ، دەل ۋاقتىدا تۆۋەنگە چۈشۈردى.
</S>
<S ID=14510>
بايىنغولىن ئوبلاستىدىكى كېۋەز تولۇقلىمىسى سۇپىسىغا ئۇچۇرى توغرا كىرگۈزۈلمىگەن پاختىكارلارنىڭ تولۇقلىمىسى نەقلىشەلمەي قالغاندىن سىرت، ھازىرغىچە باشقا بارلىق پاختىكارلارنى 1-قېتىملىق كېۋەز تولۇقلىما مەبلىغى ئۇچۇرىنى سېلىشتۇرۇش، ئاشكارىلاش ۋە تولۇقلىمىنى نەقلەشتۈرۈش خىزمىتى ئاساسىي جەھەتتىن تاماملاندى.
</S>
<S ID=14511>
بۇ قېتىم بايىنغولىن ئوبلاستى بويىچە كېۋەز تولۇقلىمىسىدىن بەھرىلىنىدىغان پاختىكارلار جەمئىي 32 مىڭ 600 ئائىلە بولۇپ، بۇنىڭ ئىچىدە كورلا شەھىرى كېۋەز تولۇقلىمىسىنى %93.81 ، لوپنۇر ناھىيەسى %99.8 ، بۈگۈر ناھىيەسى %90.87 ، چەرچەن ناھىيەسى %90.22 ، چاقىلىق ناھىيەسى %95.91 ، خېجىڭ ناھىيەسى %100 ، خوشۇت ناھىيەسى %99.05 ، قاراشەھەر ناھىيەسى %100، باغراش ناھىيەسى %91.71 نەقلەشتۈردى.
</S>
<S ID=14512>
بايىنغولىن ئوبلاستلىق مالىيە ئىدارىسى كېۋەزنىڭ نىشانلىق باھا تولۇقلىما سىياسىتى، بەھىرلىنىش دائىرىسى، بەھىرلىنىش ئۆلچىمىنى ناھىيە، شەھەردىكى ئالاقىدار ئورۇنلارنىڭ ئاشكارىلاش سۇپىسىدا ئاشكارىلاپ، يېزا، بازارلار چوڭ كاناي ئارقىلىق تەشۋىق قىلىپ، تولۇقلىمىنىڭ ئاشكارا، ئادىل بولۇشىغا، ۋاقتىدا تارقىتىلىشىغا كاپالەتلىك قىلدى.
</S>
<S ID=14513>
    
</S>
</TEXT>
/BODY
/DOC