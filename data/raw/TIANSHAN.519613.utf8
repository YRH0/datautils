<DOC>
<DOCID>TIANSHAN.519613</DOCID>
<HEADER>
<CLASS>شىنجاڭ</CLASS>
<DATE>2016-04-26 12:14:15</DATE>
</HEADER>
<BODY>
<HEADLINE>
<S ID=26423>
قەشقەر ۋىلايىتىنىڭ ئىقتىسادىدا ئېشىش كۆرۈلدى
</S>
</HEADLINE>
<TEXT>
<S ID=26424>
ھۆكۈمەتنىڭ فۇنكسىيەسىنى ئۆزگەرتىپ، ئىسلاھاتنىڭ پايدىسىنى كۆرسىتەيلى
</S>
<S ID=26425>
　　  جۇ مىڭجۈننىڭ قەشقەر ۋىلايىتىنىڭ ئىقتىسادىي تەرەققىياتنى ئىلگىرى سۈرۈش يىغىنىدىن ئىگىلىشىچە، ئىقتىسادنىڭ تۆۋەنلەش بېسىمى يەنىلا خېلى ئېغىر بولۇۋاتقان ئەھۋالدا، قەشقەر ۋىلايىتىنىڭ 1 - پەسىلدىكى ئىقتىسادىي ھەرىكىتىدە باشلىنىش مۇقىم بولۇش، مۇقىملىق ئاساسىدا ئىلگىرىلەش، مۇقىملىق ئاساسىدا سۈپەتنى ئۆستۈرۈش ۋەزىيىتى كۆرۈلگەن، تۈرلۈك ئىقتىسادىي كۆرسەتكۈچلەر ئىككى خانىلىق سان بويىچە ئاشقان.
</S>
<S ID=26426>
　　1 - ئايدىن 3 - ئايغىچە قەشقەر ۋىلايىتىنىڭ ئىشلەپچىقىرىش ئومۇمىي قىممىتى 13 مىليارد 56 مىليون يۈەنگە يېتىپ، ％12.8 ئاشقان، بۇنىڭ ئىچىدە، 1 - كەسىپنىڭ ئېشىش قىممىتى 1 مىليارد 980 مىليون يۈەنگە يېتىپ، ％4.7 ئاشقان؛ 2 - كەسىپنىڭ ئېشىش قىممىتى 2 مىليارد 520 مىليون يۈەنگە يېتىپ، ％11.1 ئاشقان؛ 3 - كەسىپنىڭ ئېشىش قىممىتى 8 مىليارد 560 مىليون يۈەنگە يېتىپ، ％15.5 ئاشقان. ئىقتىسادنىڭ تۈرلۈك ئېشىش كۆرسەتكۈچلىرى ئاپتونوم رايون ئىقتىسادىنىڭ ئېشىش كۆرسەتكۈچلىرىدىن يۇقىرى بولغان.
</S>
<S ID=26427>
　　 ئىگىلىنىشىچە، بۇ يىل قەشقەر ۋىلايىتى نۇقتىلىق تۈرلەردىن 160 نى يولغا قويۇپ، پۈتۈن بىر يىلدا 37 مىليارد يۈەن مەبلەغ سېلىشنى پىلانلىغان. 3 - ئاينىڭ ئاخىرىغىچە، 160 نۇقتىلىق تۈرنىڭ 76سىدە قۇرۇلۇش باشلىنىپ، 4 مىليارد 87 مىليون يۈەن مەبلەغ سېلىنغان، بۇ ئىجتىمائىي تۇراقلىق مۈلۈككە سېلىنغان مەبلەغنىڭ ％80ىنى ئىگىلىگەن. شۇنىڭ بىلەن بىللە، ئىستېمال بۇيۇملىرى بازىرىدىمۇ جانلىنىش ئەھۋالى كۆرۈلۈپ، ۋىلايەت بويىچە ئىستېمال بۇيۇملىرىنىڭ پارچە سېتىلىش ئومۇمىي سوممىسى 4 مىليارد 348 مىليون يۈەنگە يېتىپ، بۇلتۇرنىڭ ئوخشاش مەزگىلىدىكىدىن ％12.5 ئاشقان. قەشقەر ۋىلايەتلىك پارتكومنىڭ ئەزاسى، مەمۇرىي مەھكىمىنىڭ دائىمىي مۇئاۋىن ۋالىيسى چېن جىجياڭ مۇنداق دېدى: بۇ يىل كىرگەندىن بۇيان قەشقەر ۋىلايىتىنىڭ ھەر قايسى ساھەسىدە ھۆكۈمەت فۇنكسىيەسىنى ئۆزگەرتىشنى بۆسۈش نۇقتىسى قىلىشتا چىڭ تۇرۇلۇپ، ئىسلاھات چوڭقۇرلاشتۇرۇلدى. ھۆكۈمەت بىلەن بازار ۋە جەمئىيەتنىڭ مۇناسىۋىتى توغرا بىر تەرەپ قىلىنىپ، ئىسلاھاتنىڭ پايدىسى تىرىشىپ كۆرسىتىلىپ، بازارنىڭ ھاياتىي كۈچى، تەرەققىياتنىڭ ئىچكى ھەرىكەتلەندۈرگۈچى كۈچى ۋە جەمئىيەتنىڭ ئىجادچانلىق كۈچى قوزغىتىلدى. مۇقىم ئاشۇرۇش، قۇرۇلمىنى تەڭشەش، ئىسلاھاتنى ئىلگىرى سۈرۈش بىر تۇتاش پىلانلىنىپ، ھازىر پايدا ئېلىپ كېلىدىغان، تېخىمۇ مۇھىمى، ئۇزاققىچە نەپ بېرىدىغان بىر قاتار سىياسەت، تەدبىرلەر يولغا قويۇلدى. 1 - پەسىللىك ئىقتىسادتا كۆرۈلگەن ياخشى ۋەزىيەت پۈتۈن بىر يىللىق ئىقتىسادنىڭ ساغلام تەرەققىياتى ئۈچۈن پۇختا ئاساس سالدى. 
</S>
</TEXT>
/BODY
/DOC