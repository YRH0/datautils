<DOC>
<DOCID>TIANSHAN.485699</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-06 18:42:46</DATE>
</HEADER>
<BODY>
<HEADLINE>
<S ID=1296>
قاغىلىق ناھىيەسىنىڭ كەنتلىرىدە قۇرۇلغان مەرىكە زاللىرى دېھقان–چارۋىچىلارغا قولايلىق ياراتتى
</S>
</HEADLINE>
<TEXT>
<S ID=1297>
     قاغىلىق ناھىيەسىنىڭ ئەڭ چەت تاغلىق يېزىسى چوپان يېزىسىنىڭ چارەكلە كەنتىدىكى بۇخەدىچەمنىڭ توي مۇراسىمى يېقىندا كەنتنىڭ ئالاھىدە جابدۇلغان مەرىكە زالىدا ئۆتكۈزۈلدى.
</S>
<S ID=1298>
    ناھىيەدىكى يېزا، كەنتلەردە پارتىيە، ھۆكۈمەتنىڭ نەپ يەتكۈزۈش سىياسىتىنىڭ تۈرتكىسىدە ئەمىن ئۆيلەر سېلىنىپ، دېھقانلارنىڭ ھويلا – ئارانلىرى ئازادە، يېڭى تۈسكە كىردى.
</S>
<S ID=1299>
بىراق كەنتلەردە مەرىكە زالى بولمىغاچقا، دېھقان – چارۋىچىلار توي – مەرىكىلەرنى ناھىيە ياكى يېزا بازىرىدىكى مەرىكە زاللىرىدا ئۆتكۈزۈشكە مەجبۇر بولاتتى، نەتىجىدە دېھقانلار كۆپ چىقىم تارتاتتى.
</S>
<S ID=1300>
ناھىيە دېھقان – چارۋىچىلارنىڭ توي – تۆكۈن ئۆتكۈزۈشىگە قولايلىق يارىتىپ بېرىش ئۈچۈن بۇلتۇر 20 مىليون يۈەندىن ئارتۇق مەبلەغ سېلىپ، ناھىيەدىكى 343 كەنت ئاھالە كومىتېتى ۋە كوچا باشقارمىسىدا مەرىكە زالى سېلىپ، ئاممىنىڭ ئەمەلىي قىيىنچىلىقىنى ھەل قىلدى.
</S>
<S ID=1301>
    بۇخەدىچەمنىڭ دادىسى تۇرسۇن ھوشۇر مۇنداق دېدى: يېقىندا ھەممىمىز يورۇق، ئازادە ئەمىن ئۆيلەرگە كۆچتۇق.
</S>
<S ID=1302>
كەنت ئاھالە كومىتېتى قورۇسىدا مەخسۇس مەرىكە زالى سېلىنىپ كۆركەم بېزىلىپ، توي – تۆكۈن ئۆتكۈزۈشىمىزگە قولايلىق يارىتىلدى.
</S>
<S ID=1303>
قىزىمنىڭ تويىغا كەنت ئاھالە كومىتېتى مەخسۇس مۇزىكانت تەكلىپ قىلىپ بەردى.
</S>
<S ID=1304>
مەن بىزگە مۇشۇنداق بەختىيار تۇرمۇش ئاتا قىلغان پارتىيە، ھۆكۈمەتكە رەھمەت ئېيتىمەن.
</S>
<S ID=1305>
نۇرمۇھەممەد ئايۇپ
</S>
<S ID=1306>
‏
</S>
</TEXT>
/BODY
/DOC