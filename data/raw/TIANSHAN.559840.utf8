<DOC>
<DOCID>TIANSHAN.559840</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-27 12:37:40</DATE>
</HEADER>
<BODY>
<HEADLINE>
<S ID=55663>
يېڭى ھايات مەھەللىسىدە ئىتتىپاقلىق گۈللىرى پورەكلەپ ئېچىلماقتا
</S>
</HEADLINE>
<TEXT>
<S ID=55664>
 شەمشىنۇر ئابدۇلئەھەد خەۋەر قىلىدۇ: غۇلجا شەھىرىنىڭ چوڭكۆۋرۈك كوچا باشقارمىسى يېڭى ھايات مەھەللىسى تەۋەلىكىدە ئۇيغۇر، خەنزۇ، قازاق، خۇيزۇ، ئۆزبېك قاتارلىق سەككىز مىللەتتىن تەركىب تاپقان 680 ئائىلە بار.
</S>
<S ID=55665>
ھازىر بۇ مەھەللىدە تىنچ ئائىلىدىن 586 سى، مىللەتلەر ئىتتىپاقلىقىدىكى ئۈلگىلىك ئائىلىدىن 55 ى بار.
</S>
<S ID=55666>
بۇ مەھەللە 2015 – يىلى ئاپتونوم رايون، ئوبلاست بويىچە ‹‹مىللەتلەر ئىتتىپاقلىقى – تەرەققىياتىدىكى ئىلغار مەھەللە›› بولۇپ باھالانغان، بۇ يىل دۆلەت مىللەتلەر ئىشلىرى كومىتېتى تەرىپىدىن ‹‹مەملىكەت بويىچە مىللەتلەر ئىتتىپاقلىقىدا ئۈلگە كۆرسىتىش مەھەللىسى›› قىلىپ بېكىتىلدى.
</S>
<S ID=55667>
 يېڭى ھايات مەھەللىسى ھەر مىللەت خەلقى ئارىلىشىپ ئولتۇرۇشتەك ئەنئەنىۋى قۇرۇلمىنى ساقلاپ قالغان بولۇپ، بۇ مىللەتلەر ئوتتۇرىسىدىكى چۈشىنىش ۋە ئالاقىنى كۈچەيتىشكە ئاساس سالغان شۇنداقلا مىللەتلەر ئىتتىپاقلىقى خىزمىتىنى كۈچەيتىشتە پايدىلىق شارائىتقا ئىگە بولغاچقا، ھەرقايسى مىللەت خەلقلىرى بىر بىرىنىڭ تۇرمۇشى، ئۆرپ – ئادىتىگە ھۆرمەت قىلىشىپ، ئىناق ياشاپ كەلدى.
</S>
<S ID=55668>
بۇ مەھەللىدىكى يەككە تىجارەتچى مەمتىمىن داۋۇت تىجارەت قىلىپ بېيىغاندا ئەتراپىدىكى قىيىنچىلىقى بار ھەر مىللەت قولۇم – قوشنىلىرىنى ئۇنتۇپ قالماي، ھەر يىلى ئۆز يېنىدىن 20 مىڭ يۈەندىن كۆپرەك مەبلەغ چىقىرىپ، ئائىلىسىدە قىيىنچىلىقى بار ئوقۇغۇچىلارغا ياردەم قىلىپ كەلمەكتە.
</S>
<S ID=55669>
 ئوبلاست، شەھەردىن بۇ مەھەللىگە چۈشكەن خىزمەت گۇرۇپپىسى بۇ مەھەللىگە كەلگەن ئۈچ يىلدىن بۇيان، مەھەللە كومىتېتى بىلەن ھەمكارلىشىپ، مىللەتلەر ئىتتىپاقلىقى خىزمىتىنى تېخىمۇ ياخشى ئىشلەش ئۈچۈن ، ‹‹قەلبداشلار››، ‹‹تۆت ئائىلە››، ‹‹سەككىز بىر›› پائالىيىتىنى قانات يايدۇرۇپ، ھەر يىلى ‹‹مىللەتلەر ئىتتىپاقلىقى كوچىسى››، ‹‹مىللەتلەر ئىتتىپاقلىقى تەربىيە بازىسى››دىن بىرنى بەرپا قىلدى، ھەر دۈشەنبە كۈنى دۆلەت بايرىقى چىقىرىش مۇراسىمى ئۆتكۈزدى، ھەر بىر مەھەللە كادىرى بىر ئائىلە بىلەن قوشماق بولدى، مەھەللە كادىرلىرى، خىزمەت گۇرۇپپىسىدىكى كادىرلار ۋە ئاھالىلەر مىللەتلەر ئىتتىپاقلىقىنى ئىلگىرى سۈرۈش بويىچە بىردىن ياخشى ئىش قىلىشنى يولغا قويدى.
</S>
<S ID=55670>
ھەر ھەپتىدە بىر قېتىم مىللەتلەر ئىتتىپاقلىقى بويىچە مەدەنىيەت پائالىيىتى ئۆتكۈزدى.
</S>
<S ID=55671>
‹‹پەزىلەتلىك كېلىن››، ‹‹ۋاپادار پەرزەنت››، ‹‹ياخشى قوشنا››لارنى باھالاشنى قانات يايدۇردى.
</S>
<S ID=55672>
ئايدا بىر قېتىم مىللەتلەر ئىتتىپاقلىقىغا ئائىت قىسقا فىلىم قويۇلدى.
</S>
<S ID=55673>
ھەر ھەپتىدە مەھەللىدىكى ھەر مىللەت ئاممىنى بىر يەرگە يىغىپ لىكسىيە ئاڭلاشقا، تەبرىكلەش پائالىيەتلىرىنى كۆرۈشكە تەشكىللەپ، ھەر مىللەت ئاممىنىڭ ئالاقىسىنى قويۇقلاشۇرۇپ، دوستلۇقىنى كۈچەيتتى.
</S>
</TEXT>
/BODY
/DOC