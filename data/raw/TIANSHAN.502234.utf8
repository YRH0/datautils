<DOC>
<DOCID>TIANSHAN.502234</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-26 12:24:15</DATE>
</HEADER>
<BODY>
<HEADLINE>
<S ID=16177>
‏پىچان ناھىيەسىدە يېزا ئاساسىي قاتلام پارتىيە تەشكىلاتلىرىنىڭ ھاياتىي كۈچى ئاشتى
</S>
</HEADLINE>
<TEXT>
<S ID=16178>
    مىجىت ئىبراھىم خەۋەر قىلىدۇ: پىچان ناھىيەسى يېقىنقى يىللاردىن بۇيان يېزا، كەنتلەردىكى پارتىيە ئەزالىرى، ئاساسىي قاتلام كادىرلىرىنى دائىملىق تەربىيەلەش مېخانىزمى بەرپا قىلىش، ئالىي، ئوتتۇرا تېخنىكوملارنى پۈتكۈزگەنلەر، ياش بېيىش ماھىرلىرىنى كەنت ‹‹ئىككى كومىتېت›› رەھبەرلىك بەنزىسىگە قوبۇل قىلىش قاتارلىق تەدبىرلەرنى ئەمەلىيلەشتۈرۈپ، يېزا ئاساسىي قاتلام پارتىيە تەشكىلاتلىرىنىڭ ھاياتىي كۈچىنى ئۇرغۇتتى.
</S>
<S ID=16179>
    ناھىيە زامانىۋى يېزا ئىگىلىكىنى تەرەققىي قىلدۇرۇش، دېھقانلارنىڭ كىرىمىنى ئاشۇرۇشنى ئاساسىي مەقسەت قىلىپ، ئاساسىي قاتلام پارتىيە تەشكىلاتلىرىنىڭ جەڭگىۋار قورغانلىق رولىنى جارى قىلدۇرۇشقا ئەھمىيەت بەردى.
</S>
<S ID=16180>
330 كادىر كەنتلەرگە چۈشۈپ، 698 نامرات ئائىلە بىلەن ئالاقە باغلىدى. بۇنىڭدىن باشقا 66 كەنتنىڭ پارتىيە ياچېيكا شۇجىسى، كەنت ئاھالە كومىتېتى مۇدىرىنى پارتىيەنىڭ يېزىلارغا قاراتقان لۇشيەن، فاڭجېن، سىياسەتلىرى، ئېتىبار بېرىش تەدبىرلىرى، شەھەرلىك، ناھىيەلىك پارتكوملارنىڭ ھالقىما تەرەققىياتنى ئىلگىرى سۈرۈپ، ئەبەدىي ئەمىنلىكنى ئىشقا ئاشۇرۇش توغرىسىدىكى سىياسەتلىرىنى مەخسۇس ئۆگىنىشكە تەشكىللەپ، ئۇلارنىڭ باشقۇرۇش ۋە مۇلازىمەت سەۋىيەسىنى ئۆستۈردى.
</S>
<S ID=16181>
يېزىلاردىكى پارتىيەلىك كادىرلارنى دائىملىق تەربىيەلەش مېخانىزمى بەرپا قىلىپ، رادىيو – تېلېۋىزىيە تەشۋىقاتى بىلەن يۈزتۇرا تەربىيەنى زىچ بىرلەشتۈردى.
</S>
<S ID=16182>
26 مەيدان مەركەزلىك تەشۋىقات ئېلىپ بېرىپ، 32 مىڭ 560 ئادەم/قېتىم پارتىيە ئەزاسىنى تەربىيەلىدى.
</S>
</TEXT>
/BODY
/DOC