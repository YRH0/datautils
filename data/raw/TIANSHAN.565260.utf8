<DOC>
<DOCID>TIANSHAN.565260</DOCID>
<HEADER>
<CLASS>پەن – مائارىپ</CLASS>
<DATE>2016-11-16 13:13:46</DATE>
</HEADER>
<BODY>
<HEADLINE>
<S ID=59787>
‹‹پەرزەنتلىرىمىزدىن خاتىرجەم بولدۇق››
</S>
</HEADLINE>
<TEXT>
<S ID=59788>
 رەناگۈل خۇدابەردى
</S>
<S ID=59789>
 ئىچكىرىدىكى ئۆلكە، شەھەرلەردە شىنجاڭ تولۇق ئوتتۇرا سىنىپى تەسىس قىلىش پارتىيە مەركىزىي كومىتېتى، گوۋۇيۈەننىڭ شىنجاڭنىڭ كەلگۈسى تەرەققىياتى ۋە ئەبەدىي ئەمىنلىكىنى كۆزدە تۇتۇپ تۈزگەن زور ئىستراتېگىيەلىك تەدبىرى.
</S>
<S ID=59790>
پارتىيە مەركىزىي كومىتېتىنىڭ سەمىمىي غەمخورلۇقى ۋە ھەر قايسى تەرەپلەرنىڭ ئاكتىپ قوللىشى بىلەن 2000 – يىلى ئىچكىرى ئۆلكىلەردە شىنجاڭ تولۇق ئوتتۇرا سىنىپى تەسىس قىلىنغاندىن بۇيان يىلىغا قوبۇل قىلىنغان ئوقۇغۇچى 2000 – يىلىدىكى 1000دىن 2016 – يىلىغا كەلگەندە (16قاراردا) 80 مىڭغا، سىنىپ تەسىس قىلغان مەكتەپ 93كە يەتتى.
</S>
<S ID=59791>
دۆلەت شىنجاڭنىڭ ھەر مىللەت ئىختىساسلىقلىرىنى يېتىشتۈرۈش قەدىمىنى تېزلىتىشى ئۈچۈن 2011 – يىلىدىن باشلاپ تيەنجىن، لياۋنىڭ، شاڭخەي، گۇاڭدۇڭ قاتارلىق توققۇز ئۆلكە، بىۋاسىتە قاراشلىق شەھەرنىڭ 27 شەھىرىدىكى 33 نۇقتىلىق ئوتتۇرا دەرىجىلىك كەسپىي مەكتەپتە شىنجاڭ ئوتتۇرا دەرىجىلىك كەسپىي سىنىپى ئاچتى.
</S>
<S ID=59792>
بۇ مەكتەپتە ئوقۇغان ئوقۇغۇچىلار ئىچكىرىدىكى ئۆلكە، شەھەرلەرنىڭ كەسپىي مائارىپ بايلىقىدىن پايدىلىنىپ، دېھقان – چارۋىچىلارنى نامراتلىقتىن قۇتۇلدۇرۇپ بېيىشقا يېتەكلەشتە تۈرتكىلىك رول ئوينىدى.
</S>
<S ID=59793>
 2006 – يىلىدىن باشلاپ ئاپتونوم رايونلۇق پارتكوم، خەلق ھۆكۈمىتى ئىچكىرىدىكى شىنجاڭ تولۇق ئوتتۇرا سىنىپى ۋە كەسپىي تېخنىكوم سىنىپىدا ئوقۇۋاتقان ئۆگىنىشى ياخشى، ئەخلاقلىق، ئائىلىسىدە قىيىنچىلىقى بار ئوقۇغۇچىلارنىڭ ئاتا – ئانىلىرى ئىچىدىن ۋەكىل تاللاپ، 2015 – يىلىغىچە 432 ئاتا – ئانىنى ئىچكىرىدىكى شىنجاڭ تولۇق ئوتتۇرا سىنىپلىرىنى ئېكسكۇرسىيە قىلدۇردى.
</S>
<S ID=59794>
بۇ يىل ئۆكتەبىرنىڭ ئاخىرىدا 126 ئاتا – ئانا ۋەكىلىنى ئىچكىرىدىكى شىنجاڭ تولۇق ئوتتۇرا سىنىپى ۋە كەسپىي تېخنىكوم سىنىپى تەسىس قىلىنغان مەكتەپلەرگە ئېكسكۇرسىيەگە ئورۇنلاشتۇرۇپ، ئائىلە ۋە مەكتەپنىڭ ئالاقىسىنى قويۇقلاشتۇرۇپ، ئاتا – ئانىلارنى خاتىرجەم قىلدى.
</S>
<S ID=59795>
 ئاقسۇ ۋىلايىتىدىن كەلگەن ھۆرنىساخان چاۋار مۇنداق دېدى: بىز پارتىيە، ھۆكۈمەتنىڭ ئالاھىدە غەمخورلۇقى بىلەن ئىچكىرى ئۆلكىلەرگە بېرىپ، پەرزەنتلىرىمىزنى يوقلاش پۇرسىتىگە ئېرىشتۇق.
</S>
<S ID=59796>
بالىلىرىمىزنىڭ تۇرمۇش، ئۆگىنىش ئەھۋالىنى كۆردۇق، ئۇلارنىڭ ئوقۇش، ياتاق، تاماق شارائىتى بەك ياخشى ئىكەن، ئوقۇتقۇچىلار بالىلىرىمىزغا ئاتا – ئانىسىدەك كۆيۈنىدىكەن.
</S>
<S ID=59797>
بۇلارنى كۆرۈپ پەرزەنتلىرىمىزدىن تولۇق خاتىرجەم بولدۇق، پارتىيەگە، ھۆكۈمەتكە بولغان مىننەتدارلىقىمىز ھەسسىلەپ ئاشتى.
</S>
<S ID=59798>
 تيەنجىن شەھىرىدىكى ئوتتۇرا مەكتەپلەردە ئېكسكۇرسىيەدە بولغان، غۇلجا ناھىيەسىدىن كەلگەن نۇرامبەگ ئەختەم مۇنداق دېدى: مەكتەپلەر مائارىپ مىنىستىرلىقىنىڭ تەلىپىگە ئاساسەن، شىنجاڭلىق ئوقۇغۇچىلارغا ئايرىم ياتاق ۋە مۇسۇلمانچە ئاشخانا تەييارلاپ بەرگەندىن باشقا، ئوقۇغۇچىلارنىڭ كۈندىلىك تۇرمۇشىنى باشقۇرۇشقا مەخسۇس ئوقۇتقۇچى بېكىتىپتۇ.
</S>
<S ID=59799>
كىشىنى تېخىمۇ ھاياجانلاندۇرىدىغىنى، بىز بالىلىرىمىز ئوقۇيدىغان مەكتەپتىكى ئوقۇتقۇچىلار بىلەن ‹‹تۇغقان›› بولۇپ قايتىپ كەلدۇق.
</S>
<S ID=59800>
ئەمدى بالىلىرىمىزدىن ئەنسىرەشنىڭ تېخىمۇ ھاجىتى قالمىدى، بالىلىرىمىزنىڭ قانداق قىيىنچىلىقى بولسا ‹‹تۇغقان››لىرىمىزنى ئىزدەيدىغان بولدى.
</S>
<S ID=59801>

</S>
</TEXT>
/BODY
/DOC