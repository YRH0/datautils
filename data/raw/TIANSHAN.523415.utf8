<DOC>
<DOCID>TIANSHAN.523415</DOCID>
<HEADER>
<CLASS>مەملىكەت</CLASS>
<DATE>2016-05-17 11:00:25</DATE>
</HEADER>
<BODY>
<HEADLINE>
<S ID=28201>
ئېلىمىز بۇ يىل 2 مىليوندىن ئارتۇق نامرات ئاھالىنى كۆچۈرىدۇ
</S>
</HEADLINE>
<TEXT>
<S ID=28202>
   شىنخۇا ئاگېنتلىقى، بېيجىڭ تېلېگراممىسى. قىسمەن نامرات رايونلارنىڭ ئاساسىي ياشاش شارائىتى ناچار بولۇش ياكى ئېكولوگىيەلىك مۇھىتى بىر قەدەر ئاجىز بولۇش ئەھۋالىنى نەزەردە تۇتۇپ، ئېلىمىز بۇ يىل 2 مىليوندىن ئارتۇق نامرات ئاھالىنى كۆچۈرۈپ، ئۇلارنى نامراتلىقتىن قۇتۇلدۇرۇشنى پىلانلىدى.
</S>
<S ID=28203>
   بۇ مۇخبىرىنىڭ يېقىندا گوۋۇيۈەن ئاخبارات ئىشخانىسى ئۆتكۈزگەن ئاخبارات ئېلان قىلىش يىغىنىدىن ئىگىلىگەن خەۋىرى.
</S>
<S ID=28204>
   گوۋۇيۈەن يۆلەش – ئېچىش ئىشخانىسىنىڭ مۇدىرى ليۇ يۇڭفا يىغىندا مۇنداق دېدى: ھازىر ئېلىمىزدىكى نۇرغۇن نامرات ئاھالە ياشاۋاتقان جايلاردا ئاساسىي ياشاش شارائىتى ھازىرلانمىغان ياكى ئېكولوگىيەلىك مۇھىتى بىر قەدەر ئاجىز ھەم بۇزغۇنچىلىققا ئۇچرىغان. بۇ ئىككى خىل ئەھۋالنى نەزەردە تۇتۇپ، ئېلىمىز 10 مىليون كىشىنى كۆچۈرىدۇ.
</S>
<S ID=28205>
   تونۇشتۇرۇلۇشىچە، ھازىر نامراتلار ئۈچ خىل ئۇسۇلدا كۆچۈرۈلىدىكەن. بىرىنچى خىل ئۇسۇلدا ناھىيە بازىرى ۋە مەركىزىي يېزا – بازارلارغا كۆچۈرۈش، بۇ جايلاردا ئاممىۋى مۇلازىمەت بىر قەدەر ئومۇملاشقان بولۇپ، نامراتلارنىڭ مەكتەپتە ئوقۇش، داۋالىنىش، ئىشلەش قاتارلىق ئىشلىرىغا قولايلىق بولىدىكەن؛ ئىككىنچى خىل ئۇسۇلدا ئىقتىسادىي تەرەققىيات رايونى، سانائەت رايونىغا كۆچۈرۈش ھەم كاپالەتلىك تۇرالغۇ سېلىپ بېرىش بولۇپ، ھەر بىر ئائىلىدىن بىردىن ئارتۇق كىشى تېخنىكا جەھەتتە تەربىيەلەنگەندىن كېيىن ئىشقا ئورۇنلاشتۇرۇلىدىكەن. ئۈچىنچى خىل ئۇسۇلدا نامراتلار داۋاملىق ئۆز جايىدا تۇرىدىكەن، لېكىن، تاشيول ياكى سۇ مەنبەسى يېقىن جايلارغا كۆچۈرۈلۈپ، ئىشلەپچىقىرىش ۋە تۇرمۇش شارائىتى ياخشىلىنىدىكەن.
</S>
<S ID=28206>
   ليۇ يۇڭفۇ مۇنداق دېدى: بۇ يىل بۇ كەڭ كۆلەمدىكى كۆچۈرۈش ھەرىكىتىنىڭ باشلىنىش يىلى بولۇپ، 2 مىليوندىن ئارتۇق كىشىنى كۆچۈرۈش پىلانلاندى، تەجرىبىلەر توپلانغاندىن كېيىن كۆچۈرىلىدىغان ئادەم سانى يەنە تەدرىجىي كۆپەيتىلىدۇ. ئىلگىرىكى نامراتلارنى كۆچۈرۈش خىزمىتى بىلەن سېلىشتۇرغاندا، بۇنىڭدىن كېيىن سېلىنما سالمىقى زورايتىلىپ، تېخىمۇ ئېتىبار سىياسەتلەر يولغا قويۇلىدۇ.
</S>
</TEXT>
/BODY
/DOC