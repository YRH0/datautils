<DOC>
<DOCID>TIANSHAN.488485</DOCID>
<HEADER>
<CLASS>شىنجاڭ</CLASS>
<DATE>2016-01-18 10:50:09</DATE>
</HEADER>
<BODY>
<HEADLINE>
<S ID=3256>
قىشلىق تەنھەرىكەت مۇسابىقىسىنىڭ 18 مىڭ پارچە ئىشىك بېلىتى سېتىلىپ بولدى
</S>
</HEADLINE>
<TEXT>
<S ID=3257>
   مەملىكەتلىك 13-نۆۋەتلىك قىشلىق تەنھەرىكەت مۇسابىقىسى شىنجاڭ تۇنجى قېتىم ئۆتكۈزۈشنى ئۆز ئۈستىگە ئالغان مەملىكەت خاراكتېرلىك چوڭ كۆلەملىك ئۇنىۋېرسال تەنتەربىيە مۇسابىقىسى.
</S>
<S ID=3258>
17-يانۋار مۇسابىقىنىڭ ئېچىلىش مۇراسىمىغا يەنە ئۈچ كۈن قالغان بولۇپ، تەنھەرىكەت مۇسابىقىسىنىڭ 18 مىڭ پارچىدىن ئارتۇق ئىشىك بېلىتى سېتىلىپ بولدى.
</S>
<S ID=3259>
ئىككى مەيدان ئېچىلىش مۇراسىمى، ھەرقايسى مۇسابىقە تۈرلەر ھەل قىلغۇچ مۇسابىقىسىنىڭ ئىشىك بېلىتى، ئارام ئېلىش كۈنىدىكى مۇسابىقىلەرنىڭ ئىشىك بېلىتى ئاساسىي جەھەتتىن سېتىلىپ بولدى.
</S>
<S ID=3260>
    بۇ نۆۋەتلىك قىشلىق تەنھەرىكەت مۇسابىقىسىنىڭ بېلەت خىزمىتىگە مەسئۇل جۇڭگو پوچتا ئىشلىرى گۇرۇھى شىركىتى ئۈرۈمچى تارماق شىركىتىنىڭ مۇدىرى ليۇ ياڭنىڭ تونۇشتۇرۇشىچە، ئۈندىداردا بېلەت سېتىۋالىدىغانلار كۆپ سالماقنى ئىگىلەيدىكەن.
</S>
<S ID=3261>
    نۆۋەتتىكى 18 مىڭ پارچە ئىشىك بېلىتىنىڭ سېتىلىپ بولۇش ئەھۋالىدىن قارىغاندا، ليۇ ياڭ فىگورا چىقىرىپ مۇز تېيىلىش، قىسقا ئارىلىققا تېز سۈئەتتە مۇز تېيىلىش، مۇز توپ قاتارلىق تۈرلەر بېلىتىنىڭ ئاللىبۇرۇن سېتىلىپ بولغانلىقىنى ئېيتتى.
</S>
<S ID=3262>
    دۆلەتلىك تەنتەربىيە ئىدارىسىدىكى ئالاقىدار خادىمنىڭ ئېيتىشىچە، قىشلىق تەنھەرىكەت مۇسابىقىسى ئىشىك بېلىتىنىڭ ناھايىتى تېز، كۆپ سېتىلىشىدىن شىنجاڭ خەلقىنىڭ تەنتەربىيە ئىشلىرىغا كۆڭۈل بۆلۈشى ۋە شىنجاڭ تەنتەربىيە كەسپىنىڭ تەرەققىيات ئىستىقبالىغا بولغان ئۈمىدۋارلىقىنى كۆرۈۋېلىشقا بولىدىكەن.
</S>
</TEXT>
/BODY
/DOC