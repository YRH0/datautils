<DOC>
<DOCID>TIANSHAN.546061</DOCID>
<HEADER>
<CLASS>پەن – مائارىپ</CLASS>
<DATE>2016-09-01 17:21:02</DATE>
</HEADER>
<BODY>
<HEADLINE>
<S ID=45083>
مائارىپ مىنىستىرلىقى خەۋىرى: 2015- يىلىغىچە مەملىكەت بويىچە مەخسۇس ئوقۇتقۇچىنىڭ سانى 15 مىليون 390 مىڭغا يەتتى، سەپلەش ئەھۋالى ئومۇمىي جەھەتتىن ياخشىلاندى
</S>
</HEADLINE>
<TEXT>
<S ID=45084>
   مائارىپ مىنىستىرلىقى تور بېكىتىنىڭ خەۋىرىگە قارىغاندا، 2015-يىلىغىچە، مەملىكەت بويىچە ھەر دەرىجىلىك ۋە ھەر تۈرلۈك مەكتەپلەردىكى مەخسۇس ئوقۇتقۇچىلارنىڭ سانى جەمئىي 15 مىليون 390 مىڭغا يەتكەن.
</S>
<S ID=45085>
بۇنىڭ ئىچىدە، ئوقۇش يېشىغا توشمىغانلار مائارىپىدىكى ئوقۇتقۇچىنىڭ سانى 2 مىليون 50 مىڭ، مەجبۇرىيەت مائارىپى باسقۇچىدىكى ئوقۇتقۇچى 9 مىليون 180 مىڭ، تولۇق ئوتتۇرا مەكتەپ باسقۇچىدىكى ئوقۇتقۇچى (ئوتتۇرا دەرىجىلىك كەسپىي مائارىپنى ئۆز ئىچىگە ئالىدۇ) 2 مىليون 540 مىڭ، ئالىي مائارىپتىكى ئوقۇتقۇچى (ئالىي كەسپىي مائارىپنى ئۆز ئىچىگە ئالىدۇ) 1 مىليون 570 مىڭ، ئالاھىدە مائارىپتىكى ئوقۇتقۇچى 50 مىڭ ئىكەن.
</S>
<S ID=45086>
بۇ ئوقۇتقۇچىلار 510 مىڭ مەكتەپتە خىزمەت قىلىدىغان بولۇپ، بۇ، 3 مىليارد 60 مىليون ئوقۇغۇچى بار بۇ دۇنيادا كۆلىمى ئەڭ چوڭ مائارىپ سىستېمىسىغا تىرەك بولىدىكەن.
</S>
<S ID=45087>
بۇنىڭ بىلەن، ئېلىمىز نوپۇسى كۆپ بىر دۆلەتتىن ئادەم كۈچى بايلىقى مول بىر دۆلەتكە ئايلىنىشنى ئەمەلگە ئاشۇرۇش ئۈچۈن غايەت زور تۆھپە قوشماقتا.
</S>
<S ID=45088>
   ئوقۇتقۇچىلار قوشۇنىنىڭ ئومۇمىي مىقدارى كۆپەيدى، سەپلەش ئەھۋالى ئومۇمىي جەھەتتىن ياخشىلاندى.
</S>
<S ID=45089>
مەخسۇس ئوقۇتقۇچى سانى 2014-يىلىدىكىدىن 280 مىڭ ئاشتى، بۇنىڭ ئىچىدە ئوقۇش يېشىغا توشمىغانلار مائارىپىدىكى ئوقۇتقۇچى 2 مىليون 68 مىڭ ئاشتى، ئالاھىدە مائارىپتىكى ئوقۇتقۇچى 22 مىڭ ئاشتى، باشلانغۇچ مائارىپتىكى ئوقۇتقۇچى 4 مىليون 52 مىڭ ئاشتى، ئالىي مائارىپتىكى ئوقۇتقۇچى 3 مىليون 81 مىڭ ئاشتى، ئەمما، ئوتتۇرا دەرىجىلىك مائارىپتىكى ئوقۇتقۇچى 45 مىڭ ئازىيىپ كەتتى.
</S>
<S ID=45090>
   ئوقۇتقۇچىلارنىڭ ياش قۇرۇلمىسى ئۈزلۈكسىز سەرخىللىشىپ، ئوتتۇرا ياش ۋە ياش ئوقۇتقۇچىلار ئوتتۇرا-باشلانغۇچ مەكتەپ ۋە ئالىي مەكتەپ ئوقۇتقۇچىلىرىنىڭ ئاساسىي گەۋدىسى بولۇپ قالدى.
</S>
<S ID=45091>
ئوتتۇرا-باشلانغۇچ مەكتەپ ئوقۇتقۇچىلىرى ئىچىدە، 40 ياشتىن تۆۋەن ئوقۇتقۇچى 56%نى ئىگىلەيدۇ، ئالىي مەكتەپ ئوقۇتقۇچىلىرى ئىچىدە 45 ياشتىن تۆۋەن ئوقۇتقۇچى 71%نى ئىگىلەيدۇ.
</S>
<S ID=45092>
   ئوقۇتقۇچىلارنىڭ ئوقۇش تارىخى قۇرۇلمىسى ئۈزلۈكسىز ياخشىلاندى، يۇقىرى سەۋىيەلىك ئوقۇش تارىخىغا ئىگە ئوقۇتقۇچىلارنىڭ نىسبىتى ئاشتى.
</S>
<S ID=45093>
ئوتتۇرا مەكتەپ ۋە باشلانغۇچ مەكتەپ، ئوتتۇرا دەرىجىلىك كەسپىي مەكتەپ ۋە ئالىي مەكتەپلەردىكى مەخسۇس ئوقۇتقۇچىلارنىڭ ئوقۇش تارىخىنىڭ لاياقەتلىك بولۇش نىسبىتى ئايرىم-ئايرىم ھالدا %98، %90 ۋە %99تىن يۇقىرىغا يەتتى.
</S>
</TEXT>
/BODY
/DOC