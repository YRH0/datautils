<DOC>
<DOCID>TIANSHAN.554402</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-03 11:30:23</DATE>
</HEADER>
<BODY>
<HEADLINE>
<S ID=51894>
‹‹مىڭ يۈەنلىك ئېتىز››دېھقانلارنىڭ كىرىمىنى ئاشۇرۇشتىكى ئاساسلىق يولغا ئايلاندى
</S>
</HEADLINE>
<TEXT>
<S ID=51895>
    گۈزەلنۇر ئۆمەر خەۋەر قىلىدۇ: توققۇزتارا ناھىيەسى يېقىنقى يىللاردىن بۇيان ئۆز يېرىنىڭ سۇ، تۇپراق ئەۋزەللىكىدىن پايدىلىنىپ، يېزا ئىگىلىك كەسىپ قۇرۇلمىسىنى تەڭشەپ، ‹‹مىڭ يۈەنلىك ئېتىز›› بەرپا قىلىش قەدىمىنى تېزلىتىپ، دېھقان – چارۋىچىلارنىڭ كىرىمىنى ئاشۇرۇشنى ئىلگىرى سۈردى.
</S>
<S ID=51896>
    تاشتۆپە يېزىسىنىڭ كونىتام كەنتى دېھقانچىلىقىنى ئاساس قىلغان كەنت بولۇپ، كۆپ يىللاردىن بۇيان كەنت كادىرلىرىنىڭ يېتەكچىلىكىدە بۇغداي ئورنىغا يېسسىۋېلەكنى تەكرار تېرىشتەك تېرىقچىلىق ئەندىزىسىنى قوللىنىپ بەلگىلىك كۆلەم شەكىللەندۈردى.
</S>
<S ID=51897>
ھازىر كەنتتىكى يېسسىۋېلەك كۆلىمى 1000 مودىن ئېشىپ، يىراق – يېقىنغا داڭلىق يېسسىۋېلەك تېرىقچىلىق كەنتىگە ئايلاندى.
</S>
<S ID=51898>
    بۇ كەنتتىكى لى فاڭرۇڭ بۇغداي ئورنىغا يېسسىۋېلەك تېرىپ پايدىسىنى كۆردى، بۇ يىل ئۇنىڭ يېسسىۋېلەكلىرى ناھايىتى ئوخشىدى.
</S>
<S ID=51899>
ئۇ مۇنداق دېدى: بۇغداينى يىغىۋالغاندىن كېيىن ئورنىغا يېسسىۋېلەك تېرىپ ھەر مو يەردىن 3000 يۈەن ئەتراپىدا كىرىم قىلدىم.
</S>
<S ID=51900>
ھەر يىلى ئالتە مو يەرگە يېسسىۋېلەك تېرىپ، 20 مىڭ يۈەنگە يېقىن كىرىم قىلىۋاتىمەن.
</S>
<S ID=51901>
    كونىتام كەنت ئاھالە كومىتېتىنىڭ مۇدىرى خې خەيلياڭ مۇنداق دېدى: كەنت ‹‹ئىككى كومىتېتى››دىكىلەر كەنتىمىزدە ھەمكارلىق كوپىراتىپى قۇرۇشقا تەييارلىق قىلىۋاتىمىز، بۇنىڭدىن كېيىن زاكازلىق يېزا ئىگىلىكىنى ئاساس قىلىپ، دېھقانلارنىڭ كىرىمىنى يەنىمۇ ئاشۇرىمىز.
</S>
<S ID=51902>
    بۇ ناھىيە يېزا ئىگىلىك كەسىپ قۇرۇلمىسىنى تەڭشەش جەريانىدا ‹‹بىر كەنتتە بىر مەھسۇلاتنى تەرەققىي قىلدۇرۇش›› ئەندىزىسى بويىچە كۈچنى ئالاھىدە، يۇقىرى ئۈنۈملۈك زىرائەتلەرنى نۇقتىلىق يېتىشتۈرۈش ۋە تەرەققىي قىلدۇرۇش مەقسەت قىلىنغان ‹‹مىڭ يۈەنلىك ئېتىز››، ‹‹ئون مىڭ يۈەنلىك ئېتىز›› بەرپا قىلىشقا قارىتىپ، ئېتىز كۆكتاتچىلىقى، ئالاھىدە باغ – ئورمانچىلىق، ئەسلىھەلىك يېزا ئىگىلىكى، جۇڭيىچە دورا ئۆسۈملۈكلىرى قاتارلىق يۇقىرى ئۈنۈملۈك تېرىقچىلىق كەسپىنى پەيدىنپەي شەكىللەندۈردى.
</S>
<S ID=51903>
ئۇقۇشىمچە، بۇ يىل ناھىيە بويىچە ‹‹مىڭ يۈەنلىك ئېتىز›› تېرىقچىلىق كۆلىمى 33 مىڭ موغا يېتىپ، بۇنىڭ ئىچىدە ‹‹5000 يۈەنلىك ئېتىز›› 17 مىڭ 796 مونى، ‹‹10 مىڭ يۈەنلىك ئېتىز›› 15 مىڭ 340 مونى ئىگەللىدى.
</S>
<S ID=51904>
‏    
</S>
</TEXT>
/BODY
/DOC