<DOC>
<DOCID>TIANSHAN.489315</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-18 16:23:41</DATE>
</HEADER>
<BODY>
<HEADLINE>
<S ID=3478>
توقسۇ ناھىيەسىدە شەھەر-يېزىلارنىڭ قىياپىتىدە زور ئۆزگىرىشلەر بارلىققا كەلدى
</S>
</HEADLINE>
<TEXT>
<S ID=3479>
    ئىختىيارىي مۇخبىرىمىز نىياز ساتتار خەۋىرى: ‹‹12-بەش يىل››لىق پىلان مەزگىلىدە توقسۇ ناھىيەسىنىڭ ئىسلاھات، تەرەققىيات، مۇقىملىقى ئىلگىرى سۈرۈلگەن، ھالقىش تېزلىتىلگەن، خەلق تۇرمۇشىغا نەپ يەتكۈزۈلۈپ، ئەل مايىل قىلىنغان، شۇنداقلا ناھىيەنىڭ ئۇنىۋېرسال ئەمەلىي كۈچى ئەڭ تېز ئاشقان، شەھەر-يېزىلارنىڭ قىياپىتىدە ئۆزگىرىش ئەڭ زور بولغان، ھەرمىللەت ئاممىسى ئەڭ كۆپ ئەمەلىي نەپكە ئېرىشكەن بەش يىل بولدى.
</S>
<S ID=3480>
    توقسۇ ناھىيەلىك پارتكوم ۋە خەلق ھۆكۈمىتى ئىلگىرى-كېيىن، 296 مىليون 700 مىڭ يۈەن مەبلەغ سېلىپ، سۇچىلىق، قاتناش قاتارلىق شەھەر-يېزىلارنىڭ ئاممىۋى ئۇل ئەسلىھەلەر قۇرۇلۇشىنى زور كۈچ بىلەن ئېلىپ بېرىش بىلەن بىللە، يېزا ئىگىلىكىدە يۇقىرى ئۈنۈمدە سۇ تېجەش، ئىچىملىك سۇ بىخەتەرلىكى قۇرۇلۇشى، يېڭى يېزا قۇرۇلۇشى، يېزا-كەنت ئۇل قۇرۇلۇشى، تەبىئىي گاز، ئەمىن ئۆي، رادىيو-تېلېۋىزىيەنى ھەممە ئائىلىلەرگە يەتكۈزۈش، يېزا-كەنت شىپاخانىلىرىنى ئۆزگەرتىش قاتارلق خەلق تۇرمۇشى قۇرۇلۇشىنى كۈچەپ يولغا قويدى.
</S>
<S ID=3481>
ئۆگەن دەرياسى سۇغىرىش رايونىنىڭ سۇچىلىق قۇرۇلۇشى ۋە سۇ تېجەش قاتارلىق 16 تۈرلۈك قۇرۇلۇشىنى تېزلەتتى.
</S>
<S ID=3482>
تيەنشىنئەي ئۇنىۋېرسال ئايرودۇرۇم قۇرۇلۇشى، دۆلەت يولى 314-لىنيەسىنىڭ توقسۇ بۆلىكىنى چوڭ، ئوتتۇرا دەرىجىدە ئۆزگەرتىپ ياساش قۇرۇلۇشى، شەرقى شەھەر يېڭى رايونى، مەمۇرىيەت رايونى قاتارلىقلارنى كۆلەملەشتۈرۈپ، شەھەر ئايلانما يولى، لىشۈي يولى، قىزىلنۇر يولىنى يېڭىدىن ياساش ۋە كونا يولنى ئۆزگەرتىش قۇرۇلۇشىنى تاماملاپ ئىستىرولۇق قاتناش تورىنى شەكىللەندۈردى.
</S>
<S ID=3483>
خەلق مەيدانى، مەنزىرە كۆل باغچىسى، ئىچئېرىق دەرياسىنىڭ مەنزىرە بەلبېغى قۇرۇلۇشىنى تاماملاپ ئاممىغا ئېچىۋەتتى.
</S>
<S ID=3484>
‹‹جىيامېي›› ، ‹‹ئالتۇن كۈۋرۈك›› ، ‹‹شېڭدې ئالتۇن كوچىسى›› ، ‹‹ئالتۇن بۈركۈت›› سودا ئوبروتى قاتارلىق سودا ئۇنىۋېرسال گەۋدىسى قۇرۇلۇپ، سودا ئوبوروت كەسپى جانلاندى.
</S>
<S ID=3485>
نۆۋەتتە ناھىيە بازىرىدىكى قۇرۇلۇش كۆلىمى 7 كىۋادرات كىلومېتىرغا يېتىپ، شەھەر-بازارلاشتۇرۇش نىسبىتى 37% گە يەتتى.
</S>
</TEXT>
/BODY
/DOC