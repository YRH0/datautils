<DOC>
<DOCID>TIANSHAN.535314</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-07-18 15:36:28</DATE>
</HEADER>
<BODY>
<HEADLINE>
<S ID=33579>
توردىكى ئون خىل قىلتاقتىن ھەزەر ئەيلەڭ
</S>
</HEADLINE>
<TEXT>
<S ID=33580>
ئىنتېرنېت تورىنىڭ تەرەققىي قىلىشىغا ئەگىشىپ، تور پونكىتىدىن پايدىلىنىپ ئالدامچىلىق قىلىدىغانلار كۈندىن – كۈنگە كۆپەيمەكتە. ئادەمنىڭ كۆزىنى ئالاچەكمەن قىلىۋېتىدىغان بىر قىسىم تور بەتلىرىدە ئالدامچىلىق يوشۇرۇنغان بولۇپ، يېقىندا مۇتەخەسسىسلەر ئىنتېرنېت تورىدا ئومۇملىشىپ قالغان ئون چوڭ قىلتاقنى يەكۈنلىدى.
</S>
<S ID=33581>
   1.پۇل تۆلەپ كۇلۇبقا ئەزا بولۇش، ئەزانى كۆپەيتىپ پۇل تېپىش ئۇسۇلى. پۇل تۆلەپ كۇلۇبقا ئەزا بولۇش، ئەزانى كۆپەيتىپ پۇل تېپىش ئۇسۇلى ئەنئەنىۋى شاخلىتىپ سېتىشقا قارىغاندا تارقىلىش دائىرىسى كەڭ، سۈرئىتى تېز بولۇپ، شاخلىتىپ ساتىدىغان مەھسۇلاتلاردەك چەكلىمىگە ئۇچرمىغاچقا، كومپيۇتېر يۇمشاق دېتالى، ئۇچۇرلاردىن پايدىلىنىشنى ئاساس قىلىدىكەن.
</S>
<S ID=33582>
   2. پاي چېكى سودىسى قىلىدىغان بىر قىسىم كىشىلەر توردا ساختا خەۋەر تارقىتىپ، توردىلا پاي چېكىنىڭ باھاسىغا تەسىر كۆرسىتىدىكەن. پايغا مەبلەغ سالغۇچىلار پاي باھاسىنىڭ ئۆسكەنلىكى ياكى چۈشكەنلىكىدىن خەۋەرتاپقاندىن كېيىن يەنە دەرھال تەدبىر قوللىنىدىكەن.
</S>
<S ID=33583>
   3. تۈرلۈك ۋاسىتىلەر ئارقىلىق پۇل تاپقىلى ۋە مەھسۇلاتلارنى سېتىۋالسا پايدا ئالىدىغانلىقىنى تەشۋىق قىلىپ، شۇ تۈرگە قاتناشقانلارنى كۆپلەپ پۇل خەجلەپ خام ماتېرىيال ئىشلەپچىقىرىش، مەھسۇلاتنى پىششىقلاپ ئىشلەشكە دەۋەت قىلىپ، سېتىۋالىدىغاندا سۈپەت ئۆلچەمگە يەتمىدى ياكى مالنى ۋاقتىدا تاپشۇرمىدى دېگەننى باھانە قىلىپ، سېتىۋېلىشنى رەت قىلىش ئۇسۇلىنى قوللىنىدىكەن.
</S>
<S ID=33584>
   4.چوڭ مۇكاپاتقا ئېرىشىش. بىر قىسىم كىشىلەر mail–E (يەنى ئېلېكتىرونلۇق پوچتا يوللانمىسى) ئەۋەتىپ، چوڭ مۇكاپاتقا ئېرىشكەنلىكىنى ئۇقتۇرۇپ، مۇكاپات بۇيۇملىرىنى پوچتا ئارقىلىق ئەۋەتىپ بېرىش ئۈچۈن، پوچتا پېرېۋوت ھەققىنى ئەۋەتىپ بېرىشنى تەلەپ قىلىدىكەن.
</S>
<S ID=33585>
‏   5. mail–E ئەۋەتىپ ياكى قوبۇل قىلىپ پۇل تېپىش. ئېلېكتىرونلۇق پوچتا يوللانمىسى ئەۋەتىش ياكى قوبۇل قىلىش ئارقىلىق، باشقىلارنى پۇل تېپىشقا قىزىقتۇرۇش توردا كۆپ كۆرۈلىدىغان پۇل تېپىش ئۇسۇلى. بۇنىڭدا ئالدامچىلار باشقىلارنى دائىم ئامېرىكا دوللىرىغا قىزىقتۇرۇپ قىلتاققا چۈشۈرىدۇ، ئەمما شۇنچە ئۇزاق ئاۋارە بولۇپمۇ تورغا چىققۇدەك پۇل تاپالماي، ئاخىرى لىۋىنى چىشلەپ قالىدۇ.
</S>
<S ID=33586>
   6.ئۇچۇردىن پايدا ئالىدۇ. بۇنداق ئۇسۇل mail–E ئەۋەتىش ياكى قوبۇل قىلىشقا ئوخشاپ كېتىدۇ، ئەمما ئالدىنىپ قېلىش ئېھتىماللىقى يۇقىرى بولىدۇ. ئېلېكتىرونلۇق پوچتا يوللانمىسىدا بەلگىلىك ۋاقىت ئىچىدە تاپشۇرۇپ ئالغان ئۇچۇرنى نەچچە نۇسخا كۆپەيتىپ باشقىلارغا ئەۋەتىپ بېرىشنى تەلەپ قىلىدۇ ھەم ئازراق پۇل ئەۋەتىپ، ماتىماتېكىلىق ھېسابلاش ئۇسۇلى ئارقىلىق، قانچىلىك ۋاقىتتا قانچىلىك پۇلغا ئىگە بولىدىغانلىقىنى ئېيتىپ ئالدامچىلىق قىلىدۇ.
</S>
<S ID=33587>
   7. ئۇلاش قىلتىقى. قانداقتۇر بىر خىل يۇمشاق دېتالنى چۈشۈرسە ‹‹كېڭەيتىش ھەققى››گە ئېرىشىدىغانلىقىنى ئېيتىدۇ، ئەمما بۇنداق يۇمشاق دېتالنى چۈشۈرۈش ئۈچۈن مەشغۇلات ئېلىپ بارغاندا، بۇ يۇمشاق دېتال ئابۇنېت بىلەن ispنىڭ ئۇلىنىش ئېغىزىنى ئېتىۋېتىدۇ ھەم چەت ئەلگە تېلېفون ئۇلاپ بېرىش ئىستانسىسىغا ئۇلاپ قويىدۇ، شۇنىڭ بىلەن ئۇلار باشقىلارنى چەت ئەلگە تېلېفون بېرىش ھەققىگە قەرزدار قىلىپ قويىدۇ.
</S>
<S ID=33588>
   8.ئېلان تورىنى چېكىش. بۇ ھازىر ئەڭ كۆپ ئۇچرايدىغان ئالدامچىلىق ئۇسۇلى. تورغا چىققاندا ئېلان سودىگىرى بىر تۈرنى چېكىشنى تەلەپ قىلىدۇ، توردىكى ئېلان بېتىنى كۆرگەن ۋە چەككەندە، ئېلان ۋاكالەتچى سودىگىرى ئېلاننىڭ كومپيۇتېردا كۆرۈلگەن ۋاقتى ياكى چەككەن قېتىم سانىغا ئاساسەن ھېسابلاب، بەلگىلىك خىراجەت تەقسىم قىلىدۇ. بىراق، پۇل يېتىپ كەلگىچە ئالدامچىلارنىڭ چۆنتىكىگە چۈشۈپ كېتىدۇ.
</S>
<S ID=33589>
   9. تورغا چىقىپ نومۇر يىغىش ئارقىلىق پۇل تېپىش ئۇسۇلى. نومۇر يىغىش ئۇسۇلى تور پونكىتىغا تىزىمغا ئالدۇرۇش، تور پونكىتىنى كۆرۈش، چۈشۈرۈش ئۇسۇلىنى تونۇشتۇرۇش قاتارلىق مەزمۇنلاردىن تەركىب تاپقان بولىدۇ.
</S>
<S ID=33590>
   10.نىمكەش ماللار بازىرىدا ھارام ماللارنى سېتىش. توردىكى نىمكەش ماللار بازىرى، ئادەتتە ‹‹خېرىداردىن خېرىدارغا›› دېگەندەك ئۇسۇل قوللىنىلىدۇ، بۇ بازارنى نازارەت قىلىدىغان ياكى ۋاسىتىچىلىك قىلىدىغان ئاپپارات بولمىغاچقا، بۇلغانغان بۇيۇملار يوشۇرۇنغان بولىدۇ. شۇڭا، ھارام ماللارنى يوشۇرۇپ ساتىدىغان، ئالدامچىلار يوشۇرۇنغان خەتەرلىك رايونلار ھېسابلىنىدۇ.
</S>
<S ID=33591>
ئابدۇقەييۇم ئېلى
</S>
<S ID=33592>
‏
</S>
</TEXT>
/BODY
/DOC