<DOC>
<DOCID>TIANSHAN.549940</DOCID>
<HEADER>
<CLASS>شىنجاڭ</CLASS>
<DATE>2016-09-19 11:29:47</DATE>
</HEADER>
<BODY>
<HEADLINE>
<S ID=49280>
شىنجاڭ دېھقانلىرىنىڭ 2–نۆۋەتلىك ‹‹ئەسەبىيلىكنى تۈگىتىش›› تېمىسىدىكى ئېتۇت مۇسابىقىسىنىڭ تەكرار مۇسابىقىسى باشلاندى
</S>
</HEADLINE>
<TEXT>
<S ID=49281>
    خې چۈنچۇەن، لۇ يۈجېن خەۋەر قىلىدۇ: شىنجاڭ دېھقانلىرىنىڭ 2 – نۆۋەتلىك ‹‹ئەسەبىيلىكنى تۈگىتىش›› تېمىسىدىكى ئېتۇت مۇسابىقىسىنىڭ تەكرار مۇسابىقىسى 18 – سېنتەبىر باشلاندى، سانجى خۇيزۇ ئاپتونوم ئوبلاستى، خوتەن ۋىلايىتى ئايرىم – ئايرىم تەكرار مۇسابىقە ئۆتكۈزدى، باشقا ۋىلايەت، ئوبلاستلارنىڭ تەكرار مۇسابىقىسى 9 – ئاينىڭ ئاخىرلىرىدىن باشلاپ ئۆتكۈزۈلىدۇ.
</S>
<S ID=49282>
   سانجى ئوبلاستى مەدەنىيەت سارىيىنىڭ تىياتىرخانىسىدا، سانجى خۇيزۇ ئاپتونوم ئوبلاستىنىڭ يەتتە ناھىيە، شەھىرىدىن تاللاپ ئەۋەتىلگەن ئون ۋەكىللەر ئۆمىكى ئون ئېتۇت ئورۇنلاپ، كەسكىن رىقابەتلەشتى.
</S>
<S ID=49283>
مورى قازاق ئاپتونوم ناھىيەسى، قۇتۇبى ناھىيەسىدىن كەلگەنلەر ئورۇنلىغان ‹‹ئويغىنىش››، ‹‹داۋۇتنىڭ مەھبۇسنى يوقلىشى›› ناملىق ئېتۇت 1 – دەرىجىلىك مۇكاپاتقا ئېرىشتى.
</S>
<S ID=49284>
خوتەن ۋىلايىتىنىڭ يەتتە ناھىيە، بىر شەھىرىدىن كەلگەن ۋەكىللەر ئۆمىكى خوتەن ۋىلايەتلىك كىنو – تىياتىرخانىدا 18 ئېتۇت ئورۇنلاپ مۇسابىقىلەشتى، چىرا ناھىيەسىنىڭ ئولۇغساي يېزىسىدىكى دېھقان – چارۋىچىلار ئورۇنلىغان ‹‹نامراتلىق شەرەپ ئەمەس›› دېگەن ئېتۇت 1 – دەرىجىلىك مۇكاپاتقا ئېرىشتى.
</S>
<S ID=49285>
تەكرار مۇسابىقىدە يېڭىپ چىققان ئېتۇتلار خوتەن ۋىلايىتى ۋە سانجى ئوبلاستىغا ۋاكالىتەن ئاپتونوم رايونىمىزنىڭ شىنجاڭ دېھقانلىرىنىڭ 2 – نۆۋەتلىك ‹‹ئەسەبىيلىكنى تۈگىتىش›› تېمىسىدىكى ھەل قىلغۇچ ئىتوت مۇسابىقىسگە قاتناشتۇرۇلىدۇ.
</S>
<S ID=49286>
   خوتەن شەھىرىنىڭ جىيا يېزىسى قۇمباغ كەنتىدىكى ئابدۇقىيۇم مەتتۇرسۇن قاتارلىق 12 كىشى ئۆزلىرى ئىجاد قىلغان ‹‹ئەسەبىي توي مۇراسىمىدىن قۇتۇلايلى›› ناملىق ئىتوت تەكرار مۇسابىقىگە قاتناشتى.
</S>
<S ID=49287>
ئابدۇقىيۇم مەتتۇرسۇن مۇنداق دېدى: ئىتوت ئورۇنلاۋاتقاندا مەيداندىكى تاماشىبىنلارنى كۆرۈپ ناھايىتى ھاياجانلاندىم، بىز ئورۇنلىغان ئىتوتنىڭ ئەھمىيىتىنىڭ ئىنتايىن چوڭقۇر بولغانلىقىنى ھېس قىلدىم.
</S>
<S ID=49288>
   خوتەن ۋىلايىتىدىكى ئېتۇت مۇسابىقىسىنىڭ باھالىغۇچىسى تۇرسۇنجان ئابدۇللا مۇنداق دېدى: بۇ ئېتوتلاردىن پۇقرالارنىڭ ‹‹ئەسەبىيلىكنى تۈگىتىشكە، ئىلىم – پەنگە ئىنتىلىشكە بولغان تەقەززاسىنى كۆرۈۋالغىلى بولىدۇ، بۇ ئېتۇتلاردا يەنە نادانلىق ۋە ئەسەبىيلىكنىڭ زىيىنى تولۇق ئېچىپ تاشلانغان، پارتىيە ۋە ھۆكۈمەتنىڭ غەمخۇرلۇقى مەدھىيەلەنگەن، دەۋر روھى تولۇق نامايان قىلىنغان.
</S>
<S ID=49289>
   ئىگىلىشىمىزچە، دېھقانلارنىڭ بۇ قېتىمقى ئېتۇت مۇسابىقىسى زامانىۋى مەدەنىيەتنى يېتەكچى، ‹‹ئەسەبىيلىكنى تۈگىتىش›› نى مۇھىم نۇقتا قىلغان بولۇپ، ئېتۇتتىن ئىبارەت بۇ ئەپچىل، يۇمۇرىستىك، ئاممىباب، چۈشىنىشلىك سەنئەت شەكلىدىن پايدىلىنىپ، دېھقانلار ئۆزلىرى ئورۇنلىغان، قايىل قىلارلىق، چۈشىنىشلىك سەنئەت شەكلى ئارقىلىق ھەر مىللەت كادىر ۋە ئاممىنى دىن ئەسەبىيلىكىنىڭ رەزىل ماھىيىتى ۋە سىڭىپ كىرىش ۋاسىتىلىرىنى چوڭقۇر تونۇپ يېتىشكە يېتەكلەپ، تاماشىبىنلار ئارىسىدا كۈچلۈك ئىنكاس قوزغىغان.
</S>
<S ID=49290>
‏
</S>
</TEXT>
/BODY
/DOC