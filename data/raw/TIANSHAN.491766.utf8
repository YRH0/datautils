<DOC>
<DOCID>TIANSHAN.491766</DOCID>
<HEADER>
<CLASS>پەن – مائارىپ</CLASS>
<DATE>2016-01-22 13:00:35</DATE>
</HEADER>
<BODY>
<HEADLINE>
<S ID=4958>
ئاپتونوم رايونىمىز‹ ‹بەش چوڭ قۇرۇلۇش›› نى پۇختا ئىلگىرى سۈرۈش ئارقىلىق مائارىپ سۈپىتىنى يۇقىرى كۆتۈرىدۇ
</S>
</HEADLINE>
<TEXT>
<S ID=4959>
    رەناگۈل خۇدابەردى خەۋەر قىلىدۇ: 19 – يانۋار ئېچىلغان ئاپتونوم رايوننىڭ 2016 – يىللىق مائارىپ خىزمىتى يىغىنىدا، بۇ يىل ئاساسىي مائارىپنىڭ سۈپىتىنى ئومۇميۈزلۈك ئۆستۈرۈش قۇرۇلۇشى، ھازىرقى زامان كەسپىي مائارىپ، ئالىي مائارىپنىڭ سۈپىتىنى ئۆستۈرۈش پىلانى، ئاسپىرانتلار مائارىپىنى يېڭىلاش پىلانى ۋە ‹‹قوش تىل›› مائارىپىنىڭ سۈپىتىنى ئۆستۈرۈش قۇرۇلۇشى قاتارلىق ‹‹بەش چوڭ قۇرۇلۇش››نىڭ قەدىمى پۇختا ئىلگىرى سۈرۈلىدىغانلىقى، مائارىپنىڭ سۈپىتىنى تەكشۈرۈش كۈچەيتىلىدىغانلىقى، مائارىپ سۈپىتىنى ئۆستۈرۈشنى چۆرىدىگەن ھالدا، زامانىۋىلاشقان مائارىپ باشقۇرۇش سىستېمىسى بەرپا قىلىنىدىغانلىقى ئوتتۇرىغا قويۇلدى.
</S>
<S ID=4960>
    يىغىندا، ئاپتونوم رايونلۇق پارتكوم دائىمىي كومىتېتىنىڭ ئەزاسى، ئاپتونوم رايوننىڭ مۇئاۋىن رەئىسى ئەركىن تۇنىياز: سۈپەتنى ئۆستۈرۈشنى تۈپ يادرو، ئەخلاقلىق ئادەم تەربىيەلەشنى نىشان قىلىپ، مائارىپ ئىسلاھاتىدا يېڭى قەدەم تاشلاش كېرەك، دەپ كۆرسەتتى.
</S>
<S ID=4961>
ئۇ ھەر دەرىجىلىك پارتكوم، ھۆكۈمەت، مائارىپ ئورۇنلىرى، مەكتەپلەردىن ئۆز قۇرۇلۇشىنى ئومۇميۈزلۈك كۈچەيتىپ، مائارىپنىڭ سۈپىتىنى ئۆستۈرۈشنى كۈچلۈك كاپالەتكە ئىگە قىلىش؛ تۆتتە ياخشى ئوقۇتقۇچىلار قوشۇنى قۇرۇلۇشىنى ۋە ھەيدەكچىلىك قىلىشنى كۈچەيتىش؛ ئىجتىمائىي مۇقىملىق ۋە ئەبەدىي ئەمىنلىكنى مەقسەت ۋە مەۋقە قىلىپ، تارىخىي مەسئۇلىيەتنى زىممىسىگە ئېلىپ، جاسارەتلىك ۋە غايىلىك بولۇپ، قىيىنچىلىقنى يېڭىپ، ئاپتونوم رايوننىڭ مائارىپ خىزمىتىدە يېڭى ۋەزىيەت يارىتىش؛ ئاپتونوم رايوننىڭ مائارىپ خىزمىتى دۇچ كېلىۋاتقان ئىستراتېگىيەلىك نىشان ۋە يۆنىلىشنى تولۇق تونۇپ ۋە ئىگىلەپ، يېڭى نورمال ھالەتكە پائال ماسلىشىش؛ يېڭى تەرەققىيات ئىدىيەسى ئارقىلىق مائارىپنىڭ سۈپىتىنى ئۆستۈرۈشكە يېتەكچىلىك قىلىش؛ ئىقتىدار قۇرۇلۇشىنى ئۈزلۈكسىز كۈچەيتىپ، مائارىپنىڭ سۈپىتىنى ئۆستۈرۈشتەك يادرولۇق مۇھىم ۋەزىپىنى ئورۇنداش؛ پۈتۈن كۈچ بىلەن ئىسلاھاتنى چوڭقۇرلاشتۇرۇپ، مائارىپ ئىسلاھاتىدا ئېھتىياجنى تەمىنلەشكە ئۆزگەرتىشنى ئەمەلگە ئاشۇرۇش؛ ئەخلاقلىق ئادەم يېتىشتۈرۈش ۋەزىپىسىنى ئەمەلىيلەشتۈرۈش؛ كۈچ سەرپ قىلىپ، مائارىپنىڭ ئادىللىقىغا ھەقىقىي كاپالەتلىك قىلىش؛ ‹‹قوش تىل›› مائارىپىنى ئىلگىرى سۈرۈشتە قەتئىي تەۋرەنمەي چىڭ تۇرۇش؛ ‹‹13 – بەش يىل››دا زامانىۋىلاشقان مائارىپنى تىرىشىپ ئىشقا ئاشۇرۇپ، ئاپتونوم رايونىمىزنى مائارىپتا كۈچلۈك بولغان رايونغا ئايلاندۇرۇشنى تەلەپ قىلدى.
</S>
<S ID=4962>
‏    
</S>
</TEXT>
/BODY
/DOC