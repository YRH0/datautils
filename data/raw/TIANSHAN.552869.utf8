<DOC>
<DOCID>TIANSHAN.552869</DOCID>
<HEADER>
<CLASS>شىنجاڭ</CLASS>
<DATE>2016-09-26 11:24:27</DATE>
</HEADER>
<BODY>
<HEADLINE>
<S ID=50513>
بورتالا كۆرگەزمىدە قانداق پۇرسەتلەرگە ئېرىشتى؟
</S>
</HEADLINE>
<TEXT>
<S ID=50514>
 مۇبارەك ئىسمائىل
</S>
<S ID=50515>
   بورتالا موڭغۇل ئاپتونوم ئوبلاستى ۋەكىللەر ئۆمىكى بۇ نۆۋەتلىك كۆرگەزمىدە ئىمزالىغان توختام تۈرى 34 كە، ئىمزالانغان كېلىشىم سوممىسى 6مىليارد 440مىليون يۈەنگە يېتىپ، ئالدىنقى نۆۋەتلىك كۆرگەزمىدىكىدىن ئايرىم – ئايرىم ھالدا %41.7، %65.5 ئاشتى.
</S>
<S ID=50516>
ئۇنداقتا، بورتالا ئوبلاستى بۇ نۆۋەتلىك كۆرگەزمىدە قانداق پۇرسەتلەرگە ئېرىشتى؟
</S>
<S ID=50517>
   بورتالا موڭغۇل ئاپتونوم ئوبلاستلىق پارتكومنىڭ مۇئاۋىن شۇجىسى، دائىمىي ئىشلارغا مەسئۇل مۇئاۋىن ئوبلاست باشلىقى ۋاڭ جىجۈن مۇنداق دېدى: بورتالا ئوبلاستى جۇڭگو ئاسىيا – ياۋروپا كۆرگەزمىسىدىن ئىبارەت بۇ سۇپىدىن تولۇق پايدىلىنىش ئۈچۈن، ئالدىنقى باسقۇچلۇق تەييارلىق خىزمىتىدە رايون ئورنى، بايلىق ئالاھىدىلىكىگە بىرلەشتۈرۈپ، ئوبلاست بويىچە ‹‹بىر رايون، ئۈچ باغچە››، ئارشاڭ – سايرام ساياھىتى قاتارلىق مۇھىم نۇقتىلارنى چۆرىدەپ، ئاپتونوم رايونىمىز ئىچى ۋە سىرتىغا كۆپ قېتىم سودىگەر جەلپ قىلىش گۇرۇپپىلىرىنى ئەۋەتكەنىدى.
</S>
<S ID=50518>
بۇ قېتىمقى كۆرگەزمىدە كېڭىشىش، تەكشۈرۈپ تەتقىق قىلىش ئارقىلىق توقۇمىچىلىق، كىيىم – كېچەك، پىششىقلاپ ئىشلەش، ئەشيا ئوبوروتى، يېزا ئىگىلىك قوشۇمچە مەھسۇلاتلىرىنى ئىنچىكە پىششىقلاپ ئىشلەش، يېڭىچە بىناكارلىق ماتېرىياللىرى، ئۇل ئەسلىھە قۇرۇلۇشى قاتارلىق تۈرلەردە كېلىشىم ئىمزالىدى.
</S>
<S ID=50519>
   بۇ نۆۋەتلىك جۇڭگو ئاسىيا – ياۋروپا كۆرگەزمىسىدە بورتالا موڭغۇل ئاپتونوم ئوبلاستى كېلىشىم تۈزگەن تۈرلەر ئالتە چوڭ يارقىن نۇقتىنى نامايان قىلىپ، ئىلگىرىكىگە ئوخشىمايدىغان تەرەققىيات پۇرسىتىنى كۈتۈۋالدى.
</S>
<S ID=50520>
   بىرىنچى، كەسىپ زەنجىرىنى ئۇزارتىش تۈرلىرىدە ياخشى نەتىجىلەرنى قولغا كەلتۈردى.
</S>
<S ID=50521>
زور بىر تۈركۈم توقۇمىچىلىق، كىيىم – كېچەك كارخانىلىرىنى كېلىشىم تۈزۈشكە جەلپ قىلىپ، كېلىشىم تۈرىنى نوقۇل يىپ ئېگىرىشتىن رەخت توقۇش، كىيىم – كېچەك ئىشلەپچىقىرىش قاتارلىق تۈرلەرگىچە كېڭەيتتى.
</S>
<S ID=50522>
مەسىلەن، چېڭدۇ ئەنپىڭ مەبلەغ سېلىش شىركىتىنىڭ رەخت توقۇش، ئىلمە توقۇمىچىلىق تۈرى، سىچۈەن سىچىنگوۋا كىيىم – كېچەك چەكلىك شىركىتىنىڭ يىلىغا 2 مىليون قۇر كىيىم – كېچەك ئىشلەپچىقىرىش تۈرى، شەندۇڭ خۈيچۈەن سانائەت چەكلىك شىركىتىنىڭ يىلىغا 3 مىليون قۇر كىيىم – كېچەك ئىشلەپچىقىرىش تۈرى قاتارلىقلار.
</S>
<S ID=50523>
   ئىككىنچى، ئۈسكۈنە – جابدۇق ياسىمىچىلىقى تۈرىدە يېڭى نەتىجىلەرگە ئېرىشتى.
</S>
<S ID=50524>
جياڭسۇ ‹‹شۇماكې›› لىفىت چەكلىك شىركىتىنىڭ يىلىغا 800 يۈرۈش لىفىت، پەلەمپەي لىفىت ئىشلەپچىقىرىش تۈرى بورتالا ئوبلاستىنىڭ بۇ خىلدىكى ئۈسكۈنە – جابدۇق ياسىمىچىلىق كەسپىدىكى بوشلۇقنى تولدۇرىدۇ.
</S>
<S ID=50525>
   ئۈچىنچى، سىرتقا يۈزلەنگەن ئىقتىساد تۈرلىرى تەدرىجىي قېزىلدى.
</S>
<S ID=50526>
بورتالا ئوبلاستى ‹‹بىر بەلباغ، بىر يول›› يادرولۇق رايون قۇرۇلۇشىدا غەربكە ئېچىۋېتىشتىكى مۇھىم تۈگۈن بولۇش سۈپىتى بىلەن، شاۋشىڭ ‹‹جېندې›› سەھىيە ماتېرىياللىرى چەكلىك شىركىتىنى مەبلەغ سېلىشقا جەلپ قىلىپ، يىلىغا 80 مىليون مېتىر داكا ۋە يىپ ئېگىرىش تۈرى بويىچە كېلىشىم ئىمزالىدى.
</S>
<S ID=50527>
   تۆتىنچى، ئالىي دەرىجىلىك ساياھەت كەسىپ تۈرىدە زور ئىلگىرىلەشنى قولغا كەلتۈردى.
</S>
<S ID=50528>
بورتالا ئوبلاستى تەشۋىق قىلىش، تونۇشتۇرۇش ئارقىلىق ساياھەتچىلىكنىڭ دەرىجىسىنى ئۆستۈرۈپ، گۇاڭدۇڭ ‹‹ۋېيخۇا›› تاغ – دەريا چەكلىك شىركىتى بىلەن ئائىلە ئاپتوموبىلى ساياھەت لاگېرى قۇرۇلۇشى تۈرى، شەنشى ‹‹كەييۆ›› مېھمانساراي چەكلىك شىركىتى بىلەن ئارشاڭ ئىستىراھەت مېھمانسارىيى قۇرۇش تۈرى بويىچە كېلىشىم ئىمزالىدى.
</S>
<S ID=50529>
   بەشىنچى، مۇھىت ئاسراش تىپىدىكى يېشىل ئايلانما ئىقتىساد تۈرىدە يېڭى ئىلگىرىلەش بولدى.
</S>
<S ID=50530>
جۇڭگو دېڭىز قۇلۇلىسى ئىگىلىك تىكلەش پاي كونترول چەكلىك شىركىتى تۇرمۇش ئەخلەتلىرىنى كۆيدۈرۈپ توك ھاسىل قىلىش تۈرى، ئىچكى موڭغۇل ‹‹شىشو›› مېتالچىلىق چەكلىك شىركىتى رەڭلىك مېتال، ھاسىلىي بايلىقتىن دەۋرىي پايدىلىنىش تۈرى ئالدىنقى مەزگىللىك پىلانلاش باسقۇچىغا كىرىپ بولدى.
</S>
<S ID=50531>
   ئالتىنچى، يۇقىرى، يېڭى تېخنىكا نەتىجىلىرىنى قوللىنىش تۈرىدە يېڭى بۆسۈش ھاسىل قىلدى.
</S>
<S ID=50532>
شىنجاڭ ‹‹جىنيالەن›› پەن – تېخنىكا چەكلىك شىركىتىنىڭ يىلىغا 1 مىليون توننا كاربون تالاسى، گىرافىت ئالكېن، دەرەخ يېلىمى، بېنزول تاختا قاتارلىق مەھسۇلاتلارنى ئىشلەپچىقىرىش تۈرى، شىنجاڭ چيەنكۈن كالتسىي كەسپىي چەكلىك شىركىتىنىڭ نانومېتىرلىق كالتسىي ۋە پارچىلىنىدىغان سولياۋ يوپۇق ئىشلەپچىقىرىش لىنىيەسى تۈرى، سىچۈەن گوجىڭ مۇھىت ئاسراش پەن – تېخنىكا چەكلىك شىركىتى UV بامبۇك تالاسى فىتور – كاربون بېزەك تاختا ئىشلەپچىقىرىش تۈرى قاتارلىقلار بويىچە كېلىشىم ئىمزالىدى، بۇنىڭ بىلەن بورتالا ئوبلاستىنىڭ يۇقىرى، يېڭى تېخنىكا نەتىجىلىرىنى شۇ جاينىڭ بايلىق مەنبەسى بىلەن بىرلەشتۈرۈش قەدىمى يەنىمۇ تېزلەشتى.
</S>
</TEXT>
/BODY
/DOC