<DOC>
<DOCID>TIANSHAN.523814</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-18 18:03:43</DATE>
</HEADER>
<BODY>
<HEADLINE>
<S ID=28388>
دېھقان ياشلارنىڭ ئىشقا ئورۇنلىشىش ئارزۇسى ھەمكارلىق كوپىراتىپىدا ‹‹قاناتلاندى››
</S>
</HEADLINE>
<TEXT>
<S ID=28389>
    ئابدۇسالام قادىر خەۋەر قىلىدۇ: غۇلجا ناھىيەسىنىڭ بايتوقاي بازىرى تۆۋەنكى تايىريۈزى كەنتىدە قۇرۇلغان ئەسلىھەلىك يېزا ئىگىلىكى بازىسىدىكى ‹‹دۇڭچىڭ›› گۈل – گىياھ كۆكتاتچىلىق دېھقانلار كەسپىي ھەمكارلىق كوپىراتىپى يېقىنقى يىللاردىن بۇيان، بىر تۇتاش ئىشلەپچىقىرىش، بىر تۇتاش باشقۇرۇش، بىر تۇتاش سېتىشنى ئىشقا ئاشۇرۇپلا قالماي، يەنە بۇ بازاردىكى ئەمگەكچىلەرگە ئىشقا ئورۇنلىشىش پۇرسىتى ياراتتى. تۆۋەنكى تايىريۈزى كەنتىدىكى ئىمىنجان قۇربانغازى مۇنداق دېدى: بۇ كوپىراتىپقا ئىشقا ئورۇنلاشقىنىمغا بەش يىل بولدى، ئايدا 2000 يۈەن ئىش ھەققى ئېلىۋاتىمەن. ھەمكارلىق كوپىراتىپى بىلەن ئۇزاق يىل ئىشلەش توغرىسىدا توختام تۈزدۈم.
</S>
<S ID=28390>
   كوپىراتىپ مەسئۇلى ياڭ جىچيەن مۇنداق دېدى: كوپىراتىپىمىزدا كۆكتات، گۈل – گىياھ ئۆستۈرۈش ئاساس قىلىنغان بولۇپ، پارنىك سانى 60قا يېتىدۇ. ھازىرغىچە قىيىنچىلىقى بار ئائىلىلەردىكى 50تىن ئارتۇق كىشى كوپىراتىپقا ئىشقا ئورۇنلاشتى. ئۇلارنىڭ ئايلىق ئىش ھەققى 1500 يۈەندىن 2000 يۈەنگىچە بولۇۋاتىدۇ. ئىشلەپچىقىرىشنىڭ ئالدىراش مەزگىلىدە بايتوقاي بازىرىدىكى 100دىن ئارتۇق كىشى كۈنلۈك ئىشلەپ كۆڭۈلدىكىدەك كىرىم قىلىۋاتىدۇ.
</S>
<S ID=28391>
‏
</S>
</TEXT>
/BODY
/DOC