<DOC>
<DOCID>TIANSHAN.526627</DOCID>
<HEADER>
<CLASS>شىنجاڭ</CLASS>
<DATE>2016-06-03 15:24:16</DATE>
</HEADER>
<BODY>
<HEADLINE>
<S ID=29574>
تارباغاتايدىكى تاغ گۈللىرى ئېچىلدى: مىللەتلەر ئىتتىپاق ۋە بىر گەۋدە، كۆپ مەنبەلىك شىنجاڭنىڭ ئەندىزىسى
</S>
</HEADLINE>
<TEXT>
<S ID=29575>
   ‹‹تور تەشۋىقاتىنىڭ مەيدان قۇرۇلۇشىنى زور كۈچ بىلەن كۈچەيتىش كېرەك››، ‹‹توردا توغرا تەشۋىقات قىلىش كېرەك››، ‹‹شىنجاڭ ھېكايىلىرىنى ياخشى سۆزلەپ، تارقىتىش ئىقتىدارىنى ئۆستۈرۈش كېرەك››، ‹‹ئاكتىپ ۋە ساغلام ھالدا تور مەدەنىيىتى ئارقىلىق كىشى قەلبىنى ئىللىتىپ، جەمئىيەتنى تەربىيەلەش كېرەك›› 4-ئاينىڭ 26-كۈنى، جۇڭگو كومپارتىيەسى مەركىزىي كومىتېتى سىياسىي بىيۇروسىنىڭ ئەزاسى، ئاپتونوم رايونلۇق پارتكومنىڭ شۇجىسى جاڭ چۈنشيەن ئاپتونوم رايونلۇق پارتكومنىڭ تور بىخەتەرلىكى ۋە ئۇچۇرلاشتۇرۇشقا رەھبەرلىك قىلىش گۇرۇپپىسىنىڭ يىغىنىدا ئەنە شۇنداق دېگەنىدى.
</S>
<S ID=29576>
    يىغىننىڭ روھىغا ئاساسەن، 5-ئاينىڭ 20-كۈنى، شىنجاڭ ئالاقە تورى ئۇچۇر ئىشخانىسى، تارباغاتاي ۋىلايەتلىك پارتكوم تەشۋىقات بۆلۈمى بىرلىكتە ئۇيۇشتۇرغان چوڭ تىپتىكى تور مەدەنىيىتى پائالىيىتى ‹‹تارباغاتايدىكى تاغ گۈللىرى ئېچىلدى›› رەسمىي باشلاندى. جېڭ يەنجياڭ (ئۈندىدار نومۇرى: xj-talk) تارباغاتاي ۋىلايىدىكى بەش ناھىيە، ئىككى شەھەردە پۈتۈن مۇساپىلىك تۈز لىنىيەلىك تەكشۈرۈشنى قانات يايدۇرغان.
</S>
<S ID=29577>
    دۆلەتلىك ئالاقە تورى ئۇچۇر ئىشخانىسى يېتەكچىلىك قىلغان، شىنجاڭ ئالاقە تورى ئۇچۇر ئىشخانىسى ۋە تارباغاتاي ۋىلايەتلىك پارتكوم تەشۋىقات بۆلۈمى بىرلىكتە ئۆتكۈزگەن چوڭ تىپتىكى تور مەدەنىيىتى پائالىيىتى ‹‹تارباغاتايدىكى تاغ گۈللىرى ئېچىلدى›› ئالدىنقى ھەپتىنىڭ ئاخىرى مۇۋەپپەقىيەتلىك ئاياغلاشتى.
</S>
<S ID=29578>
    5-ئاينىڭ 20-كۈنى پائالىيەت رەسمىي باشلاندى. سەككىز كۈن جەريانىدا، جېڭ يەنجياڭ يول بويى تارباغاتايدىكى ھەرمىللەت ئاممىسىنىڭ قىزغىن، دوستانىلىقىنى، بىر گەۋدە، كۆپ مەنبەلىك مەدەنىيىتىنىڭ سېھرىي كۈچىنى، ئىناق ئۆتۈشتەك مىللەتلەر مۇناسىۋىتىنى چوڭقۇر ھېس قىلدى.
</S>
<S ID=29579>
    ئەمەلىيەتتە، مىللەتلەر ئىتتىپاقلىقى ۋە مەدەنىيىتىنىڭ بىر گەۋدە، كۆپ مەنبەلىكى تارباغاتاي ۋىلايىتىنىڭ ئەڭ مۇھىم مەنىۋى يادروسى ھېسابلىنىدۇ.
</S>
<S ID=29580>
    2-قېتىملىق مەركەزنىڭ شىنجاڭ خىزمىتى سۆھبەت يىغىنىدا مۇنداق كۆرسىتىلدى: ھەر قايسى مىللەتلەر ئۆزئارا سىڭىشكەن ئىجتىمائىي قۇرۇلما ۋە مەھەللە مۇھىتى بەرپا قىلىشقا تۈرتكە بولۇش. جۇڭگو كومپارتىيەسى مەركىزىي كومىتېتى سىياسىي بىيۇروسىنىڭ ئەزاسى، ئاپتونوم رايونلۇق پارتكومنىڭ شۇجىسى جاڭ چۈنشيەن ئاپتونوم رايونلۇق پارتكومنىڭ 8-نۆۋەتلىك 7-قېتىملىق ئومۇمىي ھەيئەتلەر (كېڭەيتىلگەن) يىغىنىدا سۆز قىلغاندا: ھەر قايسى مىللەتلەر ئۆزئارا سىڭىشكەن ئىجتىمائىي قۇرۇلما ۋە مەھەللە مۇھىتى، ئۆزئارا بېرىش-كېلىش قىلىشىدىغان، مەھەللىدىكىلەر ئۆزئارا بىر-بىرىگە كۆڭۈل بۆلىدىغان دوستانە مۇناسىۋەت بەرپا قىلىشىغا تۈرتكە بولۇش كېرەك، دەپ تەكىتلىگەن.
</S>
<S ID=29581>
    تارباغاتاي ۋىلايىتىنىڭ ئۆز ئارا سىڭىشكەن ئولتۇراقلىشىش مۇھىتى ئىنتايىن ياخشى ئاساسقا ئىگە: شەھەر-بازارلاردا نوقۇل بىرلا مىللەت ئولتۇراقلاشقان مەھەللە يوق بولۇپ، ھەممىسى كۆپ مىللەت ئارىلىشىپ ئولتۇراقلاشقان. يېزىلاردىمۇ ئاساسەن بىرلا مىللەت ئولتۇراقلاشقان كەنتلەر يوق بولۇپ، ھەرقايسى مىللەتلەر ئۆزئارا ئارىلىشىپ ئولتۇراقلاشقان، ئىجتىمائىي ئالاقىسى ئىنتايىن قويۇق.
</S>
</TEXT>
/BODY
/DOC