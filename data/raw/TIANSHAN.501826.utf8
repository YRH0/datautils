<DOC>
<DOCID>TIANSHAN.501826</DOCID>
<HEADER>
<CLASS>شىنجاڭ</CLASS>
<DATE>2016-02-25 15:38:38</DATE>
</HEADER>
<BODY>
<HEADLINE>
<S ID=15723>
جەنۇبىي شىنجاڭدىكى كۆپ قىسىم جايلاردا ئاي ئاخىرىغىچە داۋاملىق تۈردە چاڭ-توزانلىق ھاۋارايى كۆرۈلىدۇ
</S>
</HEADLINE>
<TEXT>
<S ID=15724>
    مۇخبىرنىڭ 24-فېۋرال چۈشتىن كېيىن شىنجاڭ ئۇيغۇر ئاپتونوم رايونلۇق مېتېئورولوگىيە ئىستانسىسىدىن ئىگىلىشىچە، 10-فېۋرالدىن باشلاپ كۆرۈلگەن جەنۇبىي شىنجاڭدىكى چاڭ-توزانلىق ھاۋارايى ھازىرغا قەدەر داۋاملاشقان ھەمدە كۆپ قىسىم شەھەرلەردە ئۇدا 14 كۈن ھاۋا ئېغىر دەرىجىدە بۇلغىنىش ئەھۋالى كۆرۈلگەن. 
</S>
<S ID=15725>
    شىنجاڭ ئۇيغۇر ئاپتونوم رايونلۇق مۇھىت ئاسراش نازارىتىنىڭ تور بېكىتىدىكى ئۆلچەپ تەكشۈرۈش سانلىق مەلۇماتىدا كۆرسىتىلىشىچە، ئېغىر بۇلغانغان شەھەرلەر ئايرىم-ئايرىم ھالدا تۇرپان، بايىنغۇلىن موڭغۇل ئاپتونوم ئوبلاستى، ئاقسۇ، قىزىلسۇ قىرغىز ئاپتونوم ئوبلاستى، قەشقەر، خوتەن، ئۈرۈمچى، شىخەنزە، ئوتۇنكوزا، سانجى قاتارلىق جايلارنى ئۆز ئىچىگە ئالىدىكەن.
</S>
<S ID=15726>
سانلىق مەلۇماتتا كۆرسىتىلىشىچە، ئۈرۈمچى، شىخەنزە، ئوتۇنكوزا، سانجىدىن ئىبارەت تۆت شەھەردىكى ئاساسلىق بۇلغىغۇچى مادداPM2.5دىن سىرت، تۇرپان، بايىنغۇلىن موڭغۇل ئاپتونوم ئوبلاستى، ئاقسۇ، قىزىلسۇ قىرغىز ئاپتونوم ئوبلاستى، قەشقەر، خوتەندىن ئىبارەت ئالتە جايدىكى ئاساسلىق بۇلغىغۇچى PM10 بولغان. 
</S>
<S ID=15727>
    شىنجاڭ ئۇيغۇر ئاپتونوم رايونلۇق مېتېئورولوگىيە ئىستانسىسىنىڭ باش مۇلازىمەتچىسى دوۋ شىنيىڭنىڭ تونۇشتۇرىشىچە، بۇ يىل 10-فېۋرالدىن باشلاپ، بىر قەدەر كۈچلۈك بولغان سوغۇق ھاۋا ئېقىمىنىڭ تەسىرىدە، جەنۇبىي شىنجاڭدىكى خوتەن، بايىنغۇلىن موڭغۇل ئاپتونوم ئوبلاستى، قەشقەر قاتارلىق جايلار بۇ يىل كىرگەندىن بۇيانقى تۇنجى قېتىملىق چاڭ-توزانلىق ھاۋارايىنىڭ تەسىرىگە ئۇچرىغان.
</S>
<S ID=15728>
    
</S>
</TEXT>
/BODY
/DOC