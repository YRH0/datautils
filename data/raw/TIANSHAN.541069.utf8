<DOC>
<DOCID>TIANSHAN.541069</DOCID>
<HEADER>
<CLASS>شىنجاڭ</CLASS>
<DATE>2016-08-14 13:42:07</DATE>
</HEADER>
<BODY>
<HEADLINE>
<S ID=39427>
مۇنەۋۋەر ياشلارنىڭ مىللەتلەر ئىتتىپاقلىقىغا دائىر ھېكايىلىرى سېرك ئارتىسلىرىنى تەسىرلەندۈردى
</S>
</HEADLINE>
<TEXT>
<S ID=39428>
   مۇساجان مۇھەممەد خەۋەر قىلىدۇ: ئاپتونوم رايونىمىز بويىچە ھەر ساھە، ھەر كەسىپتىكى مۇنەۋۋەر ياشلارنىڭ ۋەكىللىرى 5 – ئاۋغۇست شىنجاڭ سەنئەت يۇرتىدا شىنجاڭ سەنئەت يۇرتى سېرك ئۆمىكىدىكىلەرگە ‹‹ئىتتىپاقلىشىپ كۈچنى مۇجەسسەملەپ، ھاياتىمىزنى تېخىمۇ مەنىلىك ئۆتكۈزۈشكە تىرىشايلى!›› تېمىسىدا دوكلات بەردى.
</S>
<S ID=39429>
   ئۇقۇشىمچە، بۇ قېتىمقى دوكلات بېرىش يىغىنىنى شىنجاڭ سەنئەت يۇرتى سېرك ئۆمىكى پارتكومى ئاپتونوم رايوننىڭ ‹‹مىللەتلەر ئىتتىپاقلىقى – تەرەققىياتى يىلى›› پائالىيىتىگە ئاۋاز قوشۇپ، ياش ئارتىسلارنىڭ مىللەتلەر ئىتتىپاقلىقىنى كۈچەيتىپ، گۈزەل، ئىناق شىنجاڭ قۇرۇشقا تۆھپە قوشۇش ئاڭلىقلىقىنى ئۆستۈرۈش مەقسىتىدە ئۇيۇشتۇرغان.
</S>
<S ID=39430>
مەملىكەت بويىچە مەدەنىيەت كەسىپلىرى بازىسى باشلامچىسى، ئاپتونوم رايونلۇق ياش كارخانىچىلار جەمئىيىتىنىڭ مۇئاۋىن رەئىسى، مۇنەۋۋەر ياش كارخانىچى، شىنجاڭ قارلۇق مەدەنىيەت – پەن – تېخنىكا تارقىتىش شىركىتىنىڭ دىرېكتورى پەخرىدىن شېرىپ، مەملىكەت بويىچە مۇنەۋۋەر پىدائىي، ئاپتونوم رايون بويىچە مىللەتلەر ئىتتىپاقلىقى – تەرەققىياتىدىكى ئىلغار شەخس، ئۈرۈمچى شەھىرى تەڭرىتاغ رايونلۇق دۆلەت باج ئىدارىسىنىڭ خىزمەتچىسى، ‹‹ئون يۈەن مېھرىبانلىق فوندى ساخاۋەت ئەترىتى››نىڭ قۇرغۇچىسى رەشىدە قاسىم ھايات سەرگۈزەشتىلىرىگە بىرلەشتۈرۈپ، مىللەتلەر ئىتتىپاقلىقى، ئىنسانىي مېھىر – مۇھەببەت، كەڭ قورساقلىقنىڭ مۇھىملىقىنى جانلىق مىساللار بىلەن چۈشەندۈردى.
</S>
<S ID=39431>
   ئاپتونوم رايونلۇق ئىتتىپاق كومىتېتى تەشۋىقات بۆلۈمىنىڭ مۇئاۋىن باشلىقى شۆھرەت شەۋكەت مۇنداق دېدى: جەمئىيىتىمىز تېخىمۇ كۆپ ئىلغار تىپلارغا ۋە قەيسەر، شىجائەتلىك مۇنەۋۋەر ياشلارغا موھتاج.
</S>
<S ID=39432>
بۇ ئىككى ئىلغار تىپ مىللەتلەر ئىتتىپاقلىقىدىكى ئىلغار شەخسلا بولۇپلا قالماي، ئەتراپىدىكىلەرگە ئاكتىپ كۈچ تارقاتقۇچىلار. ياشلار ئوخشاش بولمىغان مەدەنىيەتكە ھۆرمەت قىلىپ، ئىلغار تەرەپلەرنى ئۆزلەشتۈرۈپ، مىللەتلەر ئىتتىپاقلىقىنى شوئارغا ئايلاندۇرۇپ قويماي، گۈزەل شىنجاڭ قۇرۇپ چىقىشنى ئېغىزدىلا ئەمەس، ئەمەلىيىتىدە كۆرسىتەلىگەندە، ئىناقلىق، ئىتتىپاقلىق گۈللىرىنى پورەكلەپ ئېچىلدۇرالايمىز.
</S>
</TEXT>
/BODY
/DOC