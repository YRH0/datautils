<DOC>
<DOCID>TIANSHAN.494864</DOCID>
<HEADER>
<CLASS>شىنجاڭ</CLASS>
<DATE>2016-02-01 16:52:22</DATE>
</HEADER>
<BODY>
<HEADLINE>
<S ID=8277>
لېكسىيە سۆزلەش يولىدىكى جەڭچىمەن
</S>
</HEADLINE>
<TEXT>
<S ID=8278>
    ئۈرۈمچى شەھىرى تەڭرىتاغ رايونى غالبىيەت يولى تەۋەلىك باشقۇرۇش كومىتېتى شىنجاڭ ئۇنىۋېرسىتېتى مەھەللىسىنىڭ خىزمەتچىسى مىرشات تۇرسۇن
</S>
<S ID=8279>
    كۆپچىلىك، ياخشىمۇ سىلەر!
</S>
<S ID=8280>
مېنىڭ ئىسمىم مىرشات تۇرسۇن، ئۈرۈمچى شەھىرى تەڭرىتاغ رايونى غالىبىيەت يولى تەۋەلىك باشقۇرۇش كومىتېتى شىنجاڭ ئۇنىۋېرسىتېتى مەھەللىسىنىڭ بىر ئاددىي تەشۋىقاتچىسى.
</S>
<S ID=8281>
    مەن بۇ نۇتۇققا تەييارلىق قىلىش جەريانىدا ئۆزۈمنىڭ شەھىرىمىزدىكى بارلىق رايون – ناھىيە، ئىدارە – ئورگان، كوچا باشقارمىسى ۋە مەھەللىلەرگە بېرىپ لېكسىيە سۆزلىگەنلىكىمنى بايقىدىم.
</S>
<S ID=8282>
مەن ئۈرۈمچى شەھىرىنىڭ مىللەتلەر ئىتتىپاقلىقى ۋە ‹‹ئەسەبىيلىكنى تۈگىتىش›› سەييارە لېكسىيە سۆزلەش پائالىيىتىدە، ‹‹ئۈچ ئەل›› خىزمىتى پائالىيىتىدىكى ئىلغارلارنىڭ ئىش – پائالىيەتلىرىدىن سەييارە دوكلات بېرىش، ئۈرۈمچى شەھىرىنىڭ ‹‹ئوندا ئالدىدا مېڭىش›› مۇۋەپپەقىيەتلىرىدىن سەييارە دوكلات بېرىش قاتارلىق پائالىيەتلەرگە قاتناشتىم، ھەر مىللەت كادىرلار، ئاھالىلەر، دېھقان – چارۋىچىلارغا 130 نەچچە مەيدان لېكسىيە سۆزلىدىم، لېكسىيەنى ئاڭلىغانلار 20 مىڭ ئادەم/ قېتىمدىن ئاشتى.
</S>
<S ID=8283>
مەن يەنە ئاپتونوم رايونلۇق ئاساسىي قاتلام تەشۋىقاتچىلىرى مۇسابىقىسىگە قاتنىشىپ، خەنزۇ تىلى گۇرۇپپىسى بويىچە 1 – دەرىجىلىك مۇكاپاتقا ئېرىشتىم، بۇ شەرەپ ۋە ئىلھام مېنىڭ لېكسىيە سۆزلەش يولىدىكى ئىشەنچىمنى تېخىمۇ چىڭىتتى.
</S>
<S ID=8284>
    ھەر قېتىم لېكسىيە سۆزلەش ۋەزىپىسىنى تاپشۇرۇۋالغىنىمدا، مەن ئۇنى نوقۇل ۋەزىپە دەپ قارىماي، بىر خىل بۇرچ دەپ بىلىمەن.
</S>
<S ID=8285>
    مەن غەربىي جەنۇب ئۇنىۋېرسىتېتىنى پۈتكۈزگەن، ئالىي مەكتەپتىكى ۋاقتىمدا، دىن ئەسەبىيلىكى ئىدىيەسىنىڭ شىنجاڭدىكى ھەر مىللەت ئاممىغا خەۋپ يەتكۈزگەنلىكىنى بىلگىنىمدە، بۆلگۈنچىلەر ۋە دىن ئەسەبىيلىرىگە ئىچ – ئىچىمدىن ئۆچلۈك قىلاتتىم، چۈنكى ئۇلار يورۇقلۇق ۋە ئۈمىد ئەمەس، بەلكى تۈگىمەس بالايىئاپەت ئېلىپ كەلگەنىدى.
</S>
<S ID=8286>
مەن ئالىي مەكتەپنى پۈتكۈزگەندىن كېيىن شىنجاڭغا قايتىپ كېتىپ، ئۆگەنگەن بىلىملىرىم ئارقىلىق بۆلگۈنچىلىك ۋە ئەسەبىيلىككە قارشى كۈرەشكە ئاز بولسىمۇ بىر كىشىلىك ھەسسە قوشۇشنى نىيەت قىلدىم.
</S>
<S ID=8287>
لېكسىيە سۆزلەش خىزمىتى ماڭا بۇ سەھنىنى ھازىرلاپ بەردى، مەن ئۆگەنگەنلىرىمنى لېكسىيە سۆزلەش خىزمىتى ئەمەلىيىتىدە ئىشلەتتىم.
</S>
<S ID=8288>
    ئاڭلىغۇچىلارنىڭ تېخىمۇ ياخشى چۈشىنىشى ۋە قوبۇل قىلىشى ئۈچۈن، مەن لېكسىيە سۆزلىگەندە ‹‹لەرزىگە سېلىش›› ۋە ‹‹ئويلىنىش›› بولۇشىنى ياقتۇرىمەن.
</S>
<S ID=8289>
‹‹ئەسەبىيلىكنى تۈگىتىش›› توغرىسىدا لېكسىيە سۆزلىگىنىمدە، ‹‹نۇقتىئىنەزەر شىنجاڭ››نى تېما قىلدىم، مەقسىتىم ئاڭلىغۇچىلارغا ئۆزگىچە تۇيغۇ بېرىش ئىدى.
</S>
<S ID=8290>
مەن لېكسىيەنى باشلىغاندا قائىدە سۆزلىمەيمەن، ئالدى بىلەن ئەتراپىمدىكى ئىشلارنى سۆزلەپ، كۆپچىلىكنى باش تېمىغا باشلاپ كىرىمەن.
</S>
<S ID=8291>
مەسىلەن: مەن ئىچكىرىدە ئالىي مەكتەپتە ئوقۇغان ۋاقتىمدا، دەسلەپتە باشقىلار مېنىڭ تەقى – تۇرقۇمغا قىزىقتى، ئۇلارنىڭ نەزەرىدىكى شىنجاڭلىقلار ئات مىنىش، ئوقيا ئېتىش دېگەنلەرنىڭ ھەممىسىنى بىلىدىغان، مېھماندوست ۋە تۇرمۇشنى سۆيىدىغان كىشىلەر ئىدى.
</S>
<S ID=8292>
لېكىن شىنجاڭدا زوراۋانلىق، تېررورلۇق دېلوسى يۈز بەرگەندىن كېيىن، كوچىدا كېتىۋاتقىنىمدا، ياكى ئاپتوبۇسقا، تاكسىغا چىققىنىمدا، كىشىلەرنىڭ شىنجاڭلىقلارغا بولغان قارىشىدا ئازراق ئۆزگىرىش بولغانلىقىنى بايقىدىم، نۇرغۇن كىشىنىڭ نەزەرىدە شىنجاڭ قاپقارا ھىجابلىنىدىغانلارنىڭ ماكانىغا، زامانىۋى مەدەنىيەتتىن ئايرىلغان بىر چەت جايغا ئايلىنىپ قالغانىدى.
</S>
<S ID=8293>
ئۆزۈم بىر شىنجاڭلىق بولۇش سۈپىتىم بىلەن، ھەقىقىي شىنجاڭنى كۆپچىلىككە تونۇتۇش مەسئۇلىيىتىم ۋە مەجبۇرىيىتىم بار، دەپ ئويلىدىم.
</S>
<S ID=8294>
شىنجاڭ گۈزەل، رەڭدار، ناخشا – ئۇسسۇل ۋە خۇشاللىققا تولغان ماكان، ھاياتىي كۈچى ئۇرغۇپ تۇرىدىغان، كۆپ مەدەنىيەتلىك، مىللەتلەر ئىتتىپاق ئۆتىدىغان، تېز تەرەققىي قىلىۋاتقان زامانىۋى ماكان.
</S>
<S ID=8295>
گۈزەل شىنجاڭغا ئاياغ باسقانلار ھەر مىللەت ئاممىنىڭ رەڭگارەڭ كىيىملىرىنى، ھەر مىللەت ئامما ئۆزئارا تايىنىپ، ئۆزئارا ياردەم بېرىپ ئورتاق ئىلگىرىلەۋاتقان تەسىرلىك كۆرۈنۈشنى كۆرەلەيدۇ، مانا بۇلار ھەقىقىي شىنجاڭلىقلار، مانا بۇ ھەقىقىي شىنجاڭدۇر.
</S>
<S ID=8296>
    ئۇيغۇر بولۇش سۈپىتىم بىلەن، ئاڭلىغۇچىلارغا شۇنى سۆزلىشىم كېرەككى، ئۇيغۇر مەدەنىيىتىدە دىن ئەسەبىيلىكى ئىدىيەسى يوق، بىزنىڭ مەدەنىيىتىمىز بېكىنمە مەدەنىيەت ئەمەس!
</S>
<S ID=8297>
بىزگە ئەڭ زۆرۈر بولۇۋاتقىنى ئىدىيە ۋە مەدەنىيەتنىڭ زامانىۋىلىشىشىدۇر، مەدەنىيىتىمىز دەۋر بىلەن تەڭ ئىلگىرىلەپ، توختىماي زامانىۋىلاشقاندىلا، ئۇيغۇر مىللىتى ئۈزلۈكسىز يۈكسىلىدۇ.
</S>
<S ID=8298>
دىن ئەسەبىيلىرىنىڭ سەپسەتىلىرىگە ئەگىشىپ كەتسەك، مەدەنىيىتىمىز دىن ئەسەبىيلىكى ئىدىيەسىنىڭ ئىسكەنجىسىدە قالىدۇ – دە، پايدا ئالىدىغىنى ئاشۇ رەزىل بۆلگۈنچىلەر ۋە تېررورچىلار بولىدۇ.
</S>
<S ID=8299>
    بىر قېتىم تەڭرىتاغ رايونىدىكى ئاز سانلىق مىللەتلەر توپلاشقان بىر مەھەللىدە ئەسەبىيلىككە قارشى تۇرۇش تېمىسىدا لېكسىيە سۆزلىدىم.
</S>
<S ID=8300>
ئۇ يەردە جەنۇبىي ۋە شىمالىي شىنجاڭدىن كەلگەن نۇرغۇن ياشانغان كىشى، ياشلار ۋە بالىلار بار ئىكەن، مەن ئۇلار بىلەن قىزغىن پاراڭلاشتىم.
</S>
<S ID=8301>
لېكسىيەمنى ئاڭلىغاندىن كېيىن ئۇلارنىڭ كۆپىنچىسى ئورنىدىن تۇرۇپ چاۋاك چالدى.
</S>
<S ID=8302>
مەن كۆپچىلىككە ئىدىيە، مەدەنىيەت ۋە ئىقتىساد قاتارلىق جەھەتلەردە ئارقىدا قېلىشىمىزغا يەنىلا ئاساسلىقى ئىدىيەمىزدىكى مۇتەئەسسىپلىكنىڭ سەۋەبچى بولۇۋاتقانلىقىنى، ئەگەر ئەسەبىيلىك ئىدىيەسىنىڭ تۇتقۇن قىلىشىغا يول قويساق، مۇنەۋۋەر مەدەنىيىتىمىزنىڭ ئارقىغا چېكىنىدىغانلىقى، ھەتتا شاللىنىپ كېتىدىغانلىقىنى چۈشەندۈردۈم.
</S>
<S ID=8303>
    لېكسىيەمنى ئاڭلىغان نۇرغۇن كىشى چوڭقۇر ئويغا پاتتى، بەزىلەر مەندىن زوراۋانلىق، تېررورلۇق قىلمىشلىرىنىڭ زادى دىن بىلەن مۇناسىۋىتى بارمۇ – يوق؟ دەپ سورىدى.
</S>
<S ID=8304>
مەن: دىننىڭ ئەخلاققا ئىنتايىن ئەھمىيەت بېرىدىغانلىقىنى، كىشىلەرنى ياخشىلىققا بۇيرۇيدىغانلىقىنى بىلىمەن، ھېچقانداق دىن زوراۋانلىق، تېررورلۇق ھەرىكىتى بىلەن شۇغۇللىنىشقا دەۋەت قىلمايدۇ.
</S>
<S ID=8305>
ئاشۇ قارا نىيەت بۆلگۈنچىلەر ۋە ئەسەبىي كۈچلەرلا ئاشۇنداق پەسكەش ۋاسىتىلەرنى قوللىنىدۇ! دېدىم.
</S>
<S ID=8306>
مەن مۇشۇنداق ئاددىي قائىدىلەر بىلەن كىشىلەرنىڭ ئىدىيەسىگە تەسىر كۆرسىتىپ، ئۇلارنى يېڭىچە تەپەككۇر ئۇسۇلىغا يېتەكلىدىم.
</S>
<S ID=8307>
    مەيلى قەيەردە لېكسىيە سۆزلەي، دائىم تېخىمۇ كۆپ كىشىگە مەدەت بېرىش ۋە ئۇلارنى كۆپرەك ئويلاندۇرۇش ئۈچۈن تىرىشتىم.
</S>
<S ID=8308>
مەن ھەر قېتىملىق لېكسىيەدە: مەيلى ئۇيغۇر، خەنزۇ، قازاق ياكى تاتار، ئۆزبېك بولسۇن، ھەممەيلەننىڭ جۇڭخۇا مىللىتى دېگەن ئورتاق نامىمىز بار، مەيلى ئىسلام دىنى، خىرىستىيان دىنى، بۇددا دىنىغا ئېتىقاد قىلايلى، ياكى دىنغا ئېتىقاد قىلمايلى، ھەممەيلەننىڭ جۇڭخۇا خەلق جۇمھۇرىيىتىنىڭ پۇقراسى دېگەن ئورتاق نامىمىز بار، ھەممەيلەن ئۆز ۋەتىنىمىز جۇڭگونى قىزغىن سۆيىمىز، دېگەنلەرنى ئېغىزىمدىن چۈشۈرمىدىم.
</S>
<S ID=8309>
    مەن ئۆزۈمنى ئىزچىل ئىدېئولوگىيە ساھەسىدىكى جەڭچى دەپ بىلىمەن، دۈشمەنلەر بىر جاينى ئىگىلىمەكچى بولسا، مەن ئامال قىلىپ ئاۋۋال بۇ يەرنى قوغدايمەن، ئەسەبىي بۆلگۈنچى كۈچلەر سەپسەتە تارقاتماقچى بولىدىكەن، ئىككىلەنمەي ئوتتۇرىغا چىقىپ رەددىيە بېرىمەن، ئۇلار بىلەن ئاخىرىغىچە كۈرەش قىلىمەن، ئىدېئولوگىيە ساھەسىدىكى بۆلگۈنچىلىككە قارشى تۇرۇش كۈرىشىدە قابىل ئەسكەر، ئۆتكۈر خەنجەر بولۇپ، جەڭچى سۈپىتىدە لېكسىيە سۆزلەش يولىدا داۋاملىق ئىلگىرىلەيمەن!
</S>
<S ID=8310>

</S>
</TEXT>
/BODY
/DOC