<DOC>
<DOCID>TIANSHAN.539417</DOCID>
<HEADER>
<CLASS>شىنجاڭ</CLASS>
<DATE>2016-08-08 16:35:16</DATE>
</HEADER>
<BODY>
<HEADLINE>
<S ID=37990>
شىنجاڭ يىپەك يولى ئىقتىساد بەلبېغى ساياھەت مەركىزى قۇرماقتا
</S>
</HEADLINE>
<TEXT>
<S ID=37991>
    جۇڭگو ئۇيغۇرچە رادىيو تورى، 7-ئاۋغۇست بېيجىڭ خەۋىرى: جۇڭگو پۇقرالىرى قازاقىستانغا ساياھەتكە بېرىش تۇنجى ئۆمىكىنى يولغا سېلىش پائالىيىتى 5-ئاۋغۇست ئۈرۈمچىدە باشلاندى.
</S>
<S ID=37992>
بۇنىڭ بىلەن، قازاقىستان جۇڭگونىڭ ئۆمەك بولۇپ ساياھەتكە چىقىشىدىكى مەنزىل دۆلىتىگە ئايلاندى، جۇڭگو پۇقرالىرىنىڭ قازاقىستانغا ساياھەتكە بېرىشىنىڭ مۇقەددىمىسى رەسمىي ئېچىلىپ، جۇڭگو-قازاقىستان ساياھەت ھەمكارلىقىدا يەنىمۇ مەزمۇت قەدەم تاشلاندى.
</S>
<S ID=37993>
    قازاقىستان زۇڭلىسى بۇلتۇر 12-ئايدا جۇڭگودا زىيارەتتە بولغان مەزگىلدە، «جۇڭگو پۇقرالىرى قازاقىستانغا ئۆمەك بولۇپ ساياھەتكە بېرىش ھەققىدىكى ئەسلەتمە»نى ئىمزالىغاندىن تارتىپ، بۇ يىل 15-ئىيۇل ئۆمەك بولۇپ ساياھەتكە بېرىش ۋىزا سىياسىتىنى رەسمىي يولغا قويغۇچە، ئۇنىڭدىن 6-ئاۋغۇستتىن 9-ئاۋغۇستقىچە تۆت گۇرۇپپىغا بۆلۈنگەن 300 گە يېقىن ئادەمنىڭ قازاقىستانغا ساياھەتكە بېرىشىغىچە بولغان جەريان ئارقىلىق، شىنجاڭ ساياھەتچىلىكى يەنە بىر قېتىم دۆلەت دەرۋازىسىدىن چىقىپ، شىنجاڭ ساياھەتچىلىكىنىڭ تېخىمۇ ئېچىۋېتىشچان قىياپەت بىلەن دۇنياغا باغرىنى ئاچقانلىقى نامايان قىلىندى.
</S>
<S ID=37994>
    بىر نەچچە كۈندىن بۇيان، شىنجاڭنىڭ چېگرا ھالقىپ ساياھەت قىلىش ئىشلىرىدىن خۇشخەۋەرلەر ئۈزۈلمەي كەلدى، شىنجاڭ جۇڭگو خەلقئارا ساياھەت كوپىراتىپى بىلەن تيەنجىن ئاۋىياتسىيەسى ھەمكارلىشىپ ئورۇنلاشتۇرغان ئۈرۈمچىدىن رۇسىيەنىڭ قازانغا بىۋاسىتە بارىدىغان ساياھەت ھۆددە ئايروپىلانىغا ئولتۇرغان جۇڭگونىڭ ھەر قايسى جايلىرىدىن كەلگەن 170 ساياھەتچى 4-ئاۋغۇست يولغا چىقتى؛ شىنجاڭ جوڭشىن خەلقئارا ساياھەت كوپىراتىپى چەكلىك شىركىتى ئۈستىگە ئالغان 2016-يىللىق تۇنجى تۈركۈمدىكى جۇڭگو-رۇسىيە-قازاقىستان-موڭغۇلىيە ئالتاي تېغىنى ئايلىنىپ چېگرا ھالقىپ ئۆزلىرى ئاپتوموبىل ھەيدەپ ساياھەت قىلىش ئۆمىكى 4-ئاۋغۇست پۈتۈن مۇساپىنى تولۇق ئاياغلاشتۇردى.
</S>
<S ID=37995>
يېڭى لىنىيەلەرنىڭ ئېچىلىشى ۋە يېڭى ھالەتنىڭ بارلىققا كېلىشى ئارقىسىدا، پۈتۈن مەملىكەتنىڭ ھەر قايسى جايلىرىدىكى ساياھەتچىلەر گۈزەل شىنجاڭنى ئازادە ساياھەت قىلىش بىلەن بىر ۋاقىتتا، يەنە دۆلەت دەرۋازىسىدىن ئەركىن-ئازادە چىقىپ، قەدىمىي يىپەك يولىنى قىدىرىپ، ئوتتۇرا ئاسىيانىڭ ئۆرپ-ئادەت مەنزىرىسىنى ھېس قىلدى.
</S>
<S ID=37996>
    شىنجاڭ ياۋرو-ئاسىيا چوڭ قۇرۇقلۇقىنىڭ مەركىزىگە جايلاشقان، قۇرۇقلۇق چېگرىسى 5600 كىلومېتىردىن ئاشىدۇ، سەككىز دۆلەت بىلەن تۇتىشىدۇ، تارىختا قەدىمىي يىپەك يولىنىڭ مۇھىم ئۆتىڭى بولغان، ناھايىتى كۈچلۈك رايون، بايلىق، ئادىمىيەت ئەۋزەللىكىگە ئىگە.
</S>
<S ID=37997>
ئاپتونوم رايونلۇق پارتكوم 8-نۆۋەتلىك 10-ئومۇمىي يىغىنىنىڭ كېڭەيتىلگەن يىغىنىدا ئېچىۋېتىش-شىنجاڭنىڭ ئىقتىسادىنى تەرەققىي قىلدۇرۇشتىكى ئەڭ چوڭ يوشۇرۇن كۈچ دەپ تەكىتلەندى ھەم يىپەك يولى ئىقتىساد بەلبېغى يادرولۇق رايونى قۇرۇشنى تېزلىتىش ئىستراتېگىيەلىك ئورۇنلاشتۇرۇشى ئوتتۇرىغا قويۇلدى.
</S>
<S ID=37998>
ئاپتونوم رايون بۇنى يېتەكچى قىلغان ھالدا، بۇلتۇر 10-ئايدىن تارتىپ، ئىلگىرى-كېيىن بولۇپ ئۈچ قېتىم ئۆمەك ئەۋەتىپ، ساياھەت ھەمكارلىقىنى تەكشۈرۈپ تەتقىق قىلدى ھەم كېڭەشتى، قازاقىستانغا بېرىپ، ساياھەت يولىنى بىرلىكتە ئېچىش، چېگرا ھالقىغان ساياھەتنى قولايلاشتۇرۇش سىياسىتىنى تېخىمۇ يولغا قويۇش، ئارام ساياھىتى ۋە ئۆزى ئاپتوموبىل ھەيدەپ ساياھەت قىلىش قاتارلىق يېڭى كەسىپلەرنىڭ تەرەققىياتىنى تېز ئىلگىرى سۈرۈش قاتارلىقلار جەھەتتە ئورتاقلىق ھاسىل قىلدى.
</S>
<S ID=37999>
    چېگرا ھالقىغان ساياھەت لىنىيەسىنى ئېچىش ۋە سەرخىللاشتۇرۇش، مۇكەممەللەشتۈرۈشتىن سىرت، ئاپتونوم رايونلۇق ساياھەت ئىدارىسى يەنە ئۆمەكلەرنى ئاكتىپ تەشكىللەپ ساياھەتكە چىقاردى، موسكۋا، بېرلىن قاتارلىق جايلاردا ئۆتكۈزۈلگەن خەلقئارالىق ساياھەت يەرمەنكىلىرىگە ئاكتىپ قاتناشتى، چوڭ خەلقئارا ساياھەت مۇنبىرى، يىغىنلارنى ئۆتكۈزدى، دۆلەت ھالقىغان ساياھەت ھەمكارلىقى سەھنىسىنى مۇكەممەللەشتۈرۈپ، يىپەك يولى بويىدىكى دۆلەتلەر بىلەن بولغان ئالماشتۇرۇش، ئالاقىنى كۈچەيتتى.
</S>
<S ID=38000>
    تونۇشتۇرۇلۇشىچە، شىنجاڭ ئۇيغۇر ئاپتونوم رايونى كېيىنكى قەدەمدە يەنە دۆلەت قاتلىمىدىن قوللاشقا ئاكتىپ ئىلتىماس قىلىپ، ساياھەت ھەمكارلىقىدا تېخىمۇ ئالدىن قەدەم تاشلايدىكەن؛ سىرتقا چىقىش ئىستراتېگىيەسىنى چوڭقۇرلاشتۇرۇپ، ساياھەتتە ئالدىن بىرلىشىش، ئالدىن يۈرۈشتۈرۈشكە تۈرتكە بولىدىكەن؛ ئالاھىدە ساياھەت لىنىيەسى ۋە مەھسۇلاتلىرىنى قاراتمىلىق تەرەققىي قىلدۇرىدىكەن؛ چېگرا ھالقىغان ساياھەت تەشۋىقاتىنى كۈچەيتىدىكەن.
</S>
<S ID=38001>
شىنجاڭ بىلەن ئەتراپتىكى دۆلەت، رايونلار بىلەن بولغان ساياھەت ھەمكارلىقىغا يەنىمۇ تۈرتكە بولۇپ، شىنجاڭنى سىرتقا ئېچىۋېتىشنىڭ ئىقتىسادىي، ئىجتىمائىي ئاساسىنى پۇختىلاپ، ئەمەلىي ھەمكارلىقنىڭ يېڭى ئېشىش نۇقتىلىرىنى بارلىققا كەلتۈرىدىكەن.
</S>
</TEXT>
/BODY
/DOC