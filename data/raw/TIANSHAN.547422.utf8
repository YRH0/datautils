<DOC>
<DOCID>TIANSHAN.547422</DOCID>
<HEADER>
<CLASS>شىنجاڭ</CLASS>
<DATE>2016-09-05 16:46:54</DATE>
</HEADER>
<BODY>
<HEADLINE>
<S ID=46880>
جېڭ شياۋمىڭ: يۇقىرى سەۋىيەلىك تەنتەربىيە تۈرىنى بىرلىشىپ بەرپا قىلىمىز
</S>
</HEADLINE>
<TEXT>
<S ID=46881>
ۋاڭ يايۈن
</S>
<S ID=46882>
    خۇنەن تەنتەربىيە كەسپى گۇرۇھى چەكلىك شىركىتى ئىشخانىسىنىڭ مۇدىرى جېڭ شياۋمىڭ مۇنداق دېدى: 11 – ئاۋغۇست ئەتىگەندە ئۆتكۈزۈلگەن رېئودى ژانېيرو ئولىمپىك تەنھەرىكەت مۇسابىقىسىنىڭ ئاياللار 69 كىلوگىراملىقلار بويىچە ئىشتانكا كۆتۈرۈش مۇسابىقىسىدە شىنجاڭنىڭ خۇنەن بىلەن بىرلىشىپ تەربىيەلىگەن تەنھەرىكەتچىسى شياڭ يەنمېي بىر ئالتۇن مېدال ئالدى، بۇ ئالتۇن مېدالنىڭ ئەھمىيىتى زور!
</S>
<S ID=46883>
شىنجاڭ بىلەن تەنتەربىيە جەھەتتە ھەمكارلىشىش مەقسىتى بولغاچقا، ئۇ بۇ قېتىمقى ‹‹كۆرگەزمە››گە قاتنىشىپ ئىنتايىن خۇش بولدى.
</S>
<S ID=46884>
    جېڭ شياۋمىڭ مۇنداق دېدى: شىنجاڭدا ناھايىتى ياخشى قوللاش سىياسىتى بار، شۇنداقلا يەنە مەيدان، سارايلار قۇرۇلۇشى ۋە تەنتەربىيەنى كېڭەيتىش ئېھتىياجى ئىنتايىن كۆپ.
</S>
<S ID=46885>
ئۇلار بۇ قېتىمقى ‹‹ئىككى كۆرگەزمە››گە شىركەتنىڭ ئاساسلىق تىجارىتى بولغان تەنتەربىيە تېخنىكىسى، تەنتەربىيە مەدەنىيىتى، تەنتەربىيە ساياھەتچىلىكى قاتارلىق بەش چوڭ مەزمۇننى ئېلىپ كەلگەن بولۇپ، پۈتۈن شىركەتنىڭ ئىلغار ئىدىيەسىنى تەشۋىق قىلماقچى، بولۇپمۇ ‹‹ھەرىكەتچان ئادەمسىمان مايمۇن›› تەنتەربىيە جامائەت مۇلازىمەت سۇپىسىنى تونۇشتۇرۇشنى مەقسەت قىلغان.
</S>
<S ID=46886>
ئۇ مۇنداق دېدى: بىز جۇڭگونىڭ ئەۋزەل ماھارەت كۆرسىتىش تۈرىنى يىپەك يولى بويىدىكى دۆلەتلەرگە كېڭەيتىش خىزمىتىنى ئىزچىل ئىشلەۋاتىمىز.
</S>
<S ID=46887>
شىنجاڭ يىپەك يولى ئىقتىساد بەلبېغىدىكى يادرولۇق رايون بولۇش سۈپىتى بىلەن سەككىز دۆلەت بىلەن تۇتىشىدىغان بولۇپ، سىرتقا كېڭەيتىش جەھەتتە تەبىئىي ئەۋزەللىككە ئىگە، كەلگۈسىدە تىرېنېرلار ۋە تەنھەرىكەتچىلەرنى ئېكسكۇرسىيە قىلدۇرۇش ۋە تەربىيەلەش جەھەتتە يەنىمۇ ياخشى ئالاقە ئورنىتىشنى ئۈمىد قىلىمەن، ئۇنىڭدىن باشقا، شىنجاڭنىڭ ئالاھىدە بايلىق ئەۋزەللىكىدىن تولۇق پايدىلىنىپ، يۇقىرى سەۋىيەلىك تەنتەربىيە تۈرىنى بىرلىشىپ بەرپا قىلغىلى ھەم تەنتەربىيە پائالىيىتى ئارقىلىق مەدەنىيەت تارقاتقىلى بولىدۇ.
</S>
</TEXT>
/BODY
/DOC