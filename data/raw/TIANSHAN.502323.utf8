<DOC>
<DOCID>TIANSHAN.502323</DOCID>
<HEADER>
<CLASS>خەلقئارا</CLASS>
<DATE>2016-02-26 15:21:52</DATE>
</HEADER>
<BODY>
<HEADLINE>
<S ID=16219>
مىسىر زۇڭتۇڭى سىسى كورېيەدە دۆلەت ئىشلىرى زىيارىتىدە بولىدۇ
</S>
</HEADLINE>
<TEXT>
<S ID=16220>
    جۇڭگو ئاخبارات تورى، 25-فېۋرال تېلېگراممىسى: كورېيە تاراتقۇلىرىنىڭ خەۋەر قىلىشىچە، كورېيە بىلەن مىسىر 2016-يىلى 3-ئاينىڭ 3-كۈنى چوڭۋادې ـــ زۇڭتۇڭ مەھكىمىسىدە باشلىقلار سۆھبىتى ئۆتكۈزۈپ، كورېيە-مىسىر مۇناسىۋىتى، رايون ۋە يەرشارى قىزىق نۇقتا مەسىلىلىرى توغرىسىدا مۇھاكىمە ئېلىپ بارىدىكەن.
</S>
<S ID=16221>
    كورېيە زۇڭتۇڭى پارك گيۇنخاينىڭ تەكلىپىگە بىنائەن، مىسىر زۇڭتۇڭى سىسى 2-مارتتىن 4-مارتقىچە كورېيەدە زىيارەتتە بولىدۇ، مىسىر زۇڭتۇڭى ئالدىنقى قېتىم 17 يىل ئىلگىرى، يەنى 1999-يىلى كورېيەدە زىيارەتتە بولغان.
</S>
<S ID=16222>
كورېيە تاراتقۇلىرىدا دېيىلىشىچە، بۇ يىل بىرلەشكەن دۆلەتلەر تەشكىلاتى خەۋپسىزلىك كېڭىشىنىڭ ۋاقىتلىق ئەزا دۆلىتى بولۇش سۈپىتى بىلەن، مىسىر كورېيەنىڭ بىخەتەرلىك، ئىقتىساد، مەدەنىيەت قاتارلىق تۈرلۈك ساھەلەردىكى مۇھىم شېرىكى بولۇپ كەلگەن.
</S>
<S ID=16223>
    ئىككى دۆلەت زۇڭتۇڭلىرى باشلىقلار سۆھبىتىدە ئىككى تەرەپنىڭ ئىقتىساد-سودا، ئۇل ئەسلىھەلەر قۇرۇلۇشى ھەمكارلىقى، تەرەققىيات ھەمكارلىقى، مەدەنىيەت، مائارىپ ھەمكارلىقى، خەلقئارا سەھنىلەردىكى ھەمكارلىق ۋە رايون ۋەزىيىتى قاتارلىقلار ھەققىدە پىكىر ئالماشتۇرىدۇ.
</S>
<S ID=16224>
ئىككى دۆلەت باشلىقلىرى 2014-يىلى 9-ئايدا بىرلەشكەن دۆلەتلەر تەشكىلاتى قۇرۇلتىيىغا قاتناشقاندا سۆھبەتلەشكەنىدى.
</S>
<S ID=16225>
    كورېيە زۇڭتۇڭ مەھكىمىسى مۇنۇلارنى بىلدۈردى: سىسىنىڭ بۇ قېتىمقى زىيارىتىدىن ئىككى دۆلەت باشلىقلىرىنىڭ رىشتىسىنى مۇستەھكەملەپ، ئىككى دۆلەت مۇناسىۋىتىنى كېڭەيتىپ ۋە چوڭقۇرلاشتۇرۇپ، كورېيە-مىسىر مۇناسىۋىتىنىڭ يەنىمۇ بىر دەرىجە يۇقىرى كۆتۈرۈشىدىن ئۈمىد بار.
</S>
</TEXT>
/BODY
/DOC