<DOC>
<DOCID>TIANSHAN.556160</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-13 11:50:41</DATE>
</HEADER>
<BODY>
<HEADLINE>
<S ID=53211>
قەشقەردىن قاراماي ۋە غۇلجىغا بىۋاسىتە قاتنايدىغان تۆمۈريول لىنىيەسى ئېچىلدى
</S>
</HEADLINE>
<TEXT>
<S ID=53212>
   ئىختىيارىي مۇخبىرىمىز رەپقەت مالىك خەۋىرى: 20-ئۆكتەبىردىن باشلاپ، قاراماي شەھىرى ۋە ئەتراپتىكى ئاھالىلەر قارامايدىن پويىزغا ئولتۇرۇپ جەنۇبىي شىنجاڭغا بارالايدۇ.
</S>
<S ID=53213>
   مۇخبىرنىڭ قاراماي شەھەرلىك قاتناش ئىدارىسىدىن ئىگىلىشىچە، شىنجاڭ تۆمۈريول تارمىقى 20-ئۆكتەبىردىن باشلاپ تۆمۈريول قاتناش خەرىتىسىنى بۇ يىلنىڭ ئىچىدە 8-قېتىم تەڭشەيدىكەن.
</S>
<S ID=53214>
قەشقەردىن ئۈرۈمچىگە قاتنايدىغان لىنىيە قاراماي ۋە غۇلجىغىچە ئۇزارتىلىدىكەن.
</S>
<S ID=53215>
   بۇ قېتىمقى تەڭشەشكە ئاساسەن، قەشقەردىن ئۈرۈمچى جەنۇبىي ۋوگزالىغا قاتنايدىغان K9788/5 ، K9786/7 قېتىملىق يولۇچىلار پويىزى قەشقەر–قاراماي ئارىسىدا قاتنايدىغان يولۇچىلار پويىزىغا ئۆزگەرتىلىدىكەن.
</S>
<S ID=53216>
يېڭىدىن ئۈرۈمچى، شىخەنزە، كۇيتۈن، قاراماي ۋوگزالى تەسىس قىلىنىدىكەن.
</S>
<S ID=53217>
بۇنىڭ ئىچىدە، قاراماي-قەشقەر ئارىسىغا قاتنايدىغان K9786 قېتىملىق پويىز چۈشتىن بۇرۇن سائەت 7:12 ئۆتكەندە يولغا چىقىپ، ئەتىسى چۈشتىن بۇرۇن سائەت 9:56 ئۆتكەندە قەشقەرگە يېتىپ بارىدىكەن.
</S>
<S ID=53218>
پويىز كۇيتۈن، شىخەنزە، ئۈرۈمچى، ئۈرۈمچى جەنۇبىي ۋوگزالى، تۇرپان، مالەن، خوشۇت، قاراشەھەر، كورلا، كۇچا، ئاقسۇ، مارالبېشى، ئاتۇشتىن ئۆتۈپ قەشقەرگە بارىدىكەن.
</S>
<S ID=53219>
قەشقەردىن قارامايغا قاتنايدىغان K9788 قېتىملىق يولۇچىلار پويىزى قەشقەردىن كەچ سائەت 6:41 ئۆتكەندە يولغا چىقىپ، ئەتىسى كەچ سائەت 6:26 ئۆتكەندە قارامايغا يېتىپ بارىدىكەن.
</S>
<S ID=53220>
   ئىگىلىنىشچە، پويىز بېلىتى 22-سېنتەبىردىن باشلاپ تور، تېلېفون، بېلەت سېتىش كۆزنىكى ۋە ئاپتوماتىك بېلەت سېتىش ماشىنىسىدا سېتىلىشقا باشلىغان.
</S>
</TEXT>
/BODY
/DOC