<DOC>
<DOCID>TIANSHAN.520886</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-03 12:04:16</DATE>
</HEADER>
<BODY>
<HEADLINE>
<S ID=26835>
قوشنا–قولۇملارنىڭ كۆيۈمچانلىقى دېڭ باۋئېنىڭ قەلبىنى ئىللىتتى
</S>
</HEADLINE>
<TEXT>
<S ID=26836>
    ئادالەت ئابدۇۋەلى خەۋەر قىلىدۇ: كېسەل سەۋەبىدىن كۆزى كۆرۈش ئىقتىدارىدىن قالغان دېڭ باۋئې كۆپ يىللاردىن بېرى قوشنىلىرىنىڭ ياردىمى بىلەن قەلبى ئىللىقلىققا تولۇپ، خاتىرجەم تۇرمۇش كەچۈرۈپ كەلمەكتە.
</S>
<S ID=26837>
   كۇچا ناھىيەسىنىڭ ‹‹شىنتيەندى›› ئولتۇراق رايونىدىكى دېڭ باۋئې ئىلگىرى كۆز نېرۋىلىرى يىگىلەشكە ‹‹گلاۋكوما›› كېسىلى قوشۇلۇپ، 2009 – يىلى كۆزى تۇيۇقسىز كۆرمەس بولۇپ قالغان ئىدى. ئۇ دەسلەپتە بۇ رېئاللىقنى قوبۇل قىلالماي، كۈنلىرىنى غەم – ئەندىشە، چۈشكۈنلىكتە ئۆتكۈزدى. ئۇنىڭ كېسىلىنى داۋالىتىش، تۇرمۇشىنى قامداش ئۈچۈن، ئېرى يىل بويى سىرتتا ئىشلەۋاتقان بولسىمۇ، تۇرمۇشى يەنىلا غۇربەتچىلىك ئىچىدە ئۆتۈۋاتاتتى. ئۇ ئۆيىدە يالغۇز بولغاچقا، تۇرمۇشتا قىينىلىپ قالغان ئىدى، قوشنىلىرى ئۇنىڭ ئەھۋالىنى بىلگەندىن كېيىن، دائىم ئۇنىڭ ئۆيىگە كىرىپ ياردەم بېرىپ تۇرىدىغان بولدى، ئۇلارنىڭ غەمخورلۇقى ۋە ياردىمى بىلەن، ئۇنىڭ چىرايىغا كۈلگە يۈگۈردى. دېڭ باۋئې مۇنداق دېدى: كۆزۈم كۆرمىگەچكە، كەيپىياتىممۇ ناچار ئىدى، ئۆيدە ھېچقانداق ئىش قىلالمايتتىم، قوشنىلارنىڭ ياردەم قىلىپ تۇرۇشى بىلەن كۆڭلۈم ئەمىن تېپىپ، تۇرمۇشقا ئۈمىدۋار قاراپ خاتىرجەم كۈن كەچۈرۈۋاتىمەن، قوشنىلىرىمغا رەھمەت.
</S>
<S ID=26838>
   دېڭ باۋئې قاچا يۇيۇشتىن باشقا ئىشنى قىلالمايتتى، ئۇنىڭ بىردىنبىر كۆڭلىنى ئاچىدىغان ئىش تېلېۋىزور ئاۋازىنى ئاڭلاش ئىدى. ھازىر قوشنىلىرى ھەر كۈنى كېلىپ، ئۇنىڭ ئۆيلىرىنى تازىلاپ، كىيىم – كېچەكلىرىنى يۇيۇپ رەتلەپ بېرىدىغان، ھەمراھ بولۇپ مۇڭدىشىدىغان، مەھەللىدىكى يېڭىلىقلارنى سۆزلەپ بېرىدىغان بولدى.
</S>
<S ID=26839>
   رىزۋانگۈل پازىل دېڭ باۋئېنىڭ ئۇدۇل قوشنىسى ئىدى. دېڭ باۋئېنىڭ كۆزى كۆرمەس بولۇپ قالغاندىن بۇيان، ئۇ ھەر كۈنى دېگۈدەك ئۇنىڭ ئۆيىگە كىرىپ، ئۆي ئىشلىرىنى قىلىشىپ بېرىپ، سىردىشىپ، ئۇنى سىرتلارغا ئەپچىقىپ ئايلاندۇرۇپ كەلدى، يەنە ئۇنى پات – پات ئۆيىگە چاقىرىپ مېھمان قىلىپ ئاچا – سىڭىللاردەك ئىناق ئۆتتى.
</S>
<S ID=26840>
‏
</S>
</TEXT>
/BODY
/DOC