<DOC>
<DOCID>TIANSHAN.498792</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-18 16:16:11</DATE>
</HEADER>
<BODY>
<HEADLINE>
<S ID=12581>
يەكەن ناھىيەسى سودىگەر چاقىرىش تۈر مەبلىغىنى%12 ئاشۇرۇپ ئەمەلىيلەشتۈردى
</S>
</HEADLINE>
<TEXT>
<S ID=12582>
    ئىختىيارىي مۇخبىرىمىز پاشاگۈل ئابدۇراخمان خەۋىرى: يەكەن ناھىيەسى بۇلتۇر سانائەت ئىقتىسادىنى يۈكسەلدۈرۈشنى ئاساس قىلىپ يولغا قويغان 30 تۇرلۈك سودىگەر چاقىرىپ مەبلەغ كىرگۈزۈش تۈرىدە ئەمەلىيلەشكەن مەبلەغنى 3 مىليارد 600 مىليون يۈەنگە يەتكۈزۈپ، 2014-يىلدىكىدىن %12 ئاشۇردى.
</S>
<S ID=12583>
    بۇ ناھىيە بۇلتۇر 27 مىليون يۈەن مەبلەغ سېلىپ، ئارسلانباغ سانائەت رايونىنىڭ مەركەزلەشتۈرۈپ ئىسسىقلىق بىلەن تەمىنلەش قۇرۇلۇشى، غەربىي ۋوگزال سانائەت رايونىدىكى ئىككى يۈرۈش ئۆلچەملەشكەن زاۋۇت سېخى ۋە ئۇنىۋېرسال بىنا تۈرى قۇرۇلۇشىنى تاماملاپ، سانائەت رايونىنىڭ سۇ، توك، يول، گاز قاتارلىق نۇقتىلىق ئۇل ئەسلىھەلىرىنى يەنىمۇ مۇكەممەللەشتۈرۈپ، باغچا رايونىغا مەبلەغ سېلىشتىكى قاتتىق، يۇمشاق مۇھىتنى ئۈزلۈكسىز ئەلالاشتۇرۇپ ۋە توقۇمىچىلىق، كىيىم- كېچەك، ئىلمە توقۇلما كەسپى رايونى قۇرۇپ، خۇادىيەن ئېلېكتىرونى، كوئىنلۇن تېغى تېۋىتچىلىقى قاتارلىق بىر تۈركۈم كارخانىلارنى شۇ يىلى قۇرۇپ ئىشقا كىرىشتۈرۈپ، سۈپەت ۋە ئۈنۈمنى تەڭ ئۆستۈردى.
</S>
<S ID=12584>
«بىر كارخانىغا بىر سىياسەت قوللىنىش» نى ئـــەمەلىيلـــەشتۈرۈپ، مىكرو، كىچىك كارخانىلارنى چىڭ تۇتۇپ،  كۆلەمدىن تۆۋەن بەش كارخانىنى كۆلەمدىن يۇقىرى ئۆلچەمگە يەتكۈزدى ۋە كارخانا مەھسۇلاتلىرىنى كۆرگەزمە قىلىپ سېتىش مەركىزى قۇرۇپ، سېتىپ چىقىرىشنى ئىلگىرى سۈردى.
</S>
<S ID=12585>
خۇڭيۈەن مەبلەغ يۈرۈشتۈرۈش كېپىللىك سۇپىسىنىڭ رولىنى جارى قىلدۇرۇپ، 25 كارخانىغا جەمئىي 71مىليون يۈەن كېپىللىك قەرزى ئېلىپ بېرىپ، مەبلەغ يۈرۈشتۈرۈش بېسىمىنى تۆۋەنلىتىپ، ھۆكۈمەت-بانكا–كارخانا ھەمكارلىقىنى كۈچەيتىپ، بانكىنى ماسلاشتۇرۇپ كارخانىلارغا 236 مىليون يــۈەن قــــەرز ھــەل قىلىپ بەردى. خىڭ فىڭ سىنىك كەسپىدە 100 مىڭ توننا ئېلېكتىرولىزلىق سىنىك كىسلاتاسى، كوئېنلۇن خىمىيەۋى سانائەت كەسپىنىڭ 100 مىڭ توننا بورىك كىسلاتاسى، 180 مىڭ توننا ماگنىي سولفات ئىشلەپچىقىرىش قاتارلىق تۈرلەرنىڭ تەرەققىياتىنى ئىلگىرى سۈرۈش بىلەن بىرگە، ئالتۇن تاجى خۇاتوڭ 300 مىڭ يۈرۈش ئاشخانا جابدۇقلىرى، شاڭخەي- شىنجاڭ بىئو پەن-تېخنىكىسى بادامنى ئىنچىكە ئىشلەش قاتارلىق بىر تۈركۈم يېڭى تۈرلەر ۋە قۇرۇلۇۋاتقان تۈرلەرنىڭ قۇرۇلۇشىنى تېزلىتىش ئارقىلىق كارخانىلارنىڭ ئىشلەپچىقىرىش، تىجارىتىگە تولۇق كاپالەتلىك قىلىپ، ناھىيە بويىچە سانائەت قوشۇلما قىممىتىنى 670 مىليون يۈەنگە يەتكۈزۈپ، 2014-يىلدىكىدىن %15.2 ئاشۇردى.
</S>
</TEXT>
/BODY
/DOC