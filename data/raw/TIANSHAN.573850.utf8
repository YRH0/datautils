<DOC>
<DOCID>TIANSHAN.573850</DOCID>
<HEADER>
<CLASS>ئۈرۈمچى</CLASS>
<DATE>2016-12-22 13:23:03</DATE>
</HEADER>
<BODY>
<HEADLINE>
<S ID=67095>
بەش خىل ئەھۋالدا يولۇچىلار كىرا ھەققىنى تۆلەشنى رەت قىلسا بولىدۇ
</S>
</HEADLINE>
<TEXT>
<S ID=67096>
    شىنجاڭ تورى خەۋىرى: «ئۈرۈمچى شەھەرلىك يولۇچى توشۇش كىرا ئاپتوموبىللىرىنى باشقۇرۇش نىزامى»نىڭ 20-ماددىسىغا ئاساسەن، بەش خىل ئەھۋالدا يولۇچىلار كىرا ھەققىنى تۆلەشنى رەت قىلسا بولىدىكەن.
</S>
<S ID=67097>
 كىرا ئاپتوموبىلىنىڭ ھەق ھېسابلىغۇچى بولمىسا؛ ھەق ھېسابلىغۇچى بار تۇرۇپ ئىشلەتمىسە؛ تەشەببۇسكارلىق بىلەن تالون بەرمىسە؛ يول يۈرۈش داۋامىدا كاشىلا يۈز بېرىپ توشۇش مۇلازىمىتىنى ئورۇندىيالمىسا؛ يولۇچىلارنىڭ ماقۇللىقىنى ئالماي تۇرۇپ يول ئۈستىدىن باشقا يولۇچىنى ئېلىۋالسا يولۇچىلار كىرا ھەققىنى تۆلەشنى رەت قىلسا بولىدىكەن.
</S>
<S ID=67098>
    ئۈرۈمچى شەھەرلىك يولۇچى توشۇشنى بىر تۇتاش باشقۇرۇش ئىشخانىسىنىڭ مۇئاۋىن مۇدىرى ئەكبەر ئەزىزنىڭ تونۇشتۇرىشىچە، يولۇچىلار كىرا ئاپتوموبىللىرىنىڭ رەت قىلىشىغا، باھا تالىشىشىغا، ئۈستى-ئۈستىلەپ يولۇچى ئېلىشىغا، يولنى ئۇزارتىپ ئەگىپ مېڭىشى ۋە باھا ھېسالىغۇچىنى ئىشلەتمەسلىك قاتارلىق قانۇنسىز قىلمىشلارغا يولۇققاندا شەھەر ئاھالىلىرى 3879999 غا تېلېفون قىلسا ياكى ئەرىز قىلىش ماتېرىيالىنى يولۇچى توشۇشنى بىر تۇتاش باشقۇرۇش ئىشخانىسى خەت ساندۇقىtgb3879999@163.comغا يوللىسا؛ 3872451غا فاكىس يوللاش ئارقلىق ۋە ياكى يولۇچى توشۇشنى بىر تۇتاش باشقۇرۇش ئىشخانىسى ئورگان تور بېتى (www.xjtaxi.com) كىرىپ ئەھۋال مەلۇم قىلسا بولىدىكەن.
</S>
<S ID=67099>
  دىققەت قىلىشقا تېگىشلىكى شۇكى، ئەرىز قىلغۇچى يولۇچى توشۇشنى بىر تۇتاش باشقۇرۇش ئاپپاراتلىرىنى يازما ماتېرىيال ۋە مۇناسىۋەتلىك ئىسپاتلار بىلەن تەمىنلىشى كېرەك ئىكەن.
</S>
<S ID=67100>
يازمىچە ماتېرىيالنىڭ ئاساسلىق مەزمۇنى ئەرىز قىلغۇچىنىڭ كىملىك ئۇچۇرى، ئالاقىلىشىش تېلېفونى، ئالاقە ئادېرىسى، ئەرىز قىلىشتىكى قانۇنغا خىلاپلىق قىلغانلىق پاكىتىنى ئۆز ئىچىگە ئالىدىكەن.
</S>
<S ID=67101>
مۇناسىۋەتلىك ئىسپاتتا كىرا ئاپتوموبىلغا ئولتۇرغان ۋاقىت، ئورۇن، شوپۇرنىڭ قىياپەت تەسۋىرى، ھۆججەت، ئاپتوموبىلنىڭ رەڭگى، ئاپتوموبىل نومۇر تاختا ئۇچۇرى ۋە باشقا ئىسپاتلار تولۇق بولۇشى كېرەك ئىكەن.
</S>
</TEXT>
/BODY
/DOC