<DOC>
<DOCID>TIANSHAN.547306</DOCID>
<HEADER>
<CLASS>خەلقئارا</CLASS>
<DATE>2016-09-05 13:12:15</DATE>
</HEADER>
<BODY>
<HEADLINE>
<S ID=46744>
زېمبابۋې زۇڭتۇڭى ئۆسەك گەپكە كۈلگىنىچە رەددىيە بەردى: مەن ئۆلۈپ تىرىلدىم
</S>
</HEADLINE>
<TEXT>
<S ID=46745>
   زېمبابۋې زۇڭتۇڭى موگابې ئۆزىنىڭ سالامەتلىكى ھەققىدە تارقالغان ئۆسەك گەپلەرگە 3-سېنتەبىر كۈلگىنىچە رەددىيە بېرىپ: مەن ئۆلۈپ يەنە تىرىلدىم، دېدى.
</S>
<S ID=46746>
   بۇ يىل 92 ياشقا كىرگەن موگابې ئاۋغۇستنىڭ ئاخىرلىرى بىر رايوندا ئېچىلىۋاتقان يىغىندىن بالدۇرراق ئايرىلغان، ئۇنىڭدىن كېيىن جامائەتچىلىككە كۆرۈنمىگەن.
</S>
<S ID=46747>
زېمبابۋېدىكى بىر ئاخبارات تورى: موگابې چەت ئەلگە كېسەل كۆرسىتىش ئۈچۈن يىغىندىن بالدۇر ئايرىلغان، دۇبەيگە كېتىۋاتقان يولدا ۋاپات بولغان» دېگەن.
</S>
<S ID=46748>
   3-سېنتەبىر، موگابې دۇبەيدىن زېمبابۋې پايتەختى خارارېغا قايتقان ۋە ئۇنىڭ «ھايات-ماماتى»غا ئالاقىدار ئۆسەك سۆزلەر ھەققىدىكى سوئاللارغا كۈلۈپ تۇرۇپ:«شۇنداق، مەن ھەقىقەتەن ئۆلگەنىدىم، بىراق، يەنە تىرىلىپ قالدىم، ئۆزەمنىڭ دۆلىتىگە كەلسەملا تىرىلىپ قالىمەن» دېگەن.
</S>
<S ID=46749>
كەينىدىن ئۇ ئەستايىدىللىق بىلەن دۇبەيگە ئائىلە ئىشى بىلەن، يەنى ئوغلىغا ئالاقىدار بىر ئىش بىلەن بارغانلىقىنى ئېيتقان.
</S>
<S ID=46750>
   موگابې 1924-يىلى 21-فېۋرال تۇغۇلغان. 1980-يىلى زېمبابۋې مۇستەقىل بولغاندا ھۆكۈمەت زۇڭلىسى بولغان؛ 1987-يىلىدىن تا ھازىرغىچە زۇڭتۇڭ بولۇپ كەلگەن.
</S>
<S ID=46751>
كۆپ يىللاردىن بۇيان، ئۇنىڭ سالامەتلىكى زېمبابۋې خەلقى ۋە خەلقئارا جامائەتچىلىك كۆڭۈل بۆلىدىغان مەسىلىگە ئايلانغان.
</S>
</TEXT>
/BODY
/DOC