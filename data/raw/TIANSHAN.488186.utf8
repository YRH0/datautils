<DOC>
<DOCID>TIANSHAN.488186</DOCID>
<HEADER>
<CLASS>ئۈرۈمچى</CLASS>
<DATE>2016-01-15 12:02:13</DATE>
</HEADER>
<BODY>
<HEADLINE>
<S ID=3129>
سۇلۇق ساي-ئېقىندالا چوڭ كۆۋرۈكىدە ھەپتە ئاخىرىدا سىناق تەرىقىسىدە قاتناشقا يول قويۇلىدۇ
</S>
</HEADLINE>
<TEXT>
<S ID=3130>
    مۇخبىرىمىز ۋاڭ لىنا خەۋەر قىلىدۇ: 200 كۈندىن ئارتۇق قۇرۇلۇش قىلىنغان، مەملىكەتلىك 13- نۆۋەتلىك قىشلىق تەنھەرىكەت مۇسابىقىسىنىڭ مۇسابىقە مەيدانىغا بېرىش يولىدىكى مۇھىم ئۆتكەل − ئۈرۈمچى ناھىيەسىدىكى سۇلۇق ساي (شۈيشىگۇ) - ئېقىندالا (بەنفاڭگۇ) چوڭ كۆۋرۈكى يېقىندا پۈتتى.
</S>
<S ID=3131>
ئىگىلىنىشىچە، بۇ يول 15- يانۋاردىن مۇسابىقە تۈگىگىچە ئېچىۋېتىلىپ، سىناق تەرىقىسىدە قاتناشقا يول قويۇلىدىكەن، بۇ جەرياندا ئاپتوموبىللارنىڭ ئەڭ يۇقىرى ئېغىرلىق چېكى بەش توننا بولىدىكەن.
</S>
<S ID=3132>
بۇ يىل ئىيۇننىڭ ئاخىرىدا رەسمىي قاتناش باشلىنىدىكەن.
</S>
<S ID=3133>
    بۇ ئەگمە كۆۋرۈكنىڭ ئەڭ ئېگىز بۆلىكى يەر يۈزىدىن 50 مېتىر ئېگىزلىكتە بولۇپ، تاماشا سۇپىسىمۇ لايىھەلەنگەن.
</S>
<S ID=3134>
بۇ ئاپتونوم رايونىمىزدىكى دائىرىسى چوڭ، قۇرۇلۇشنىڭ قىيىنلىق دەرىجىسى يۇقىرى بولغان تۇنجى قارلىغاچسىمان پولات كۆۋرۈك ئىكەن.
</S>
<S ID=3135>
    ئۇنىڭدىن باشقا، كۆۋرۈكنىڭ ئىككى تەرىپىدىكى باشلىما يولنىڭ ئۇزۇنلۇقى 11 مىڭ 787.2 مېتىر بولۇپ، شەھەردىكى غول يول ئۆلچىمى ئاساس قىلىنغان، قارىمۇقارشى يۆنىلىشتە ئىككىدىن تۆت ئاپتوموبىل يولى تەسىس قىلىنغان، سائەتلىك سۈرئىتى 40 كىلومېتىر قىلىپ لايىھەلەنگەن.
</S>
<S ID=3136>
ئىككى تەرەپتىكى پىيادىلەر يولىنىڭ ھەربىرىنىڭ كەڭلىكى ئۈچ مېتىر كېلىدىكەن.
</S>
<S ID=3137>
نۆۋەتتە بۇ كۆۋرۈكنىڭ قۇرۇلمىسى تولۇق پۈتكەن بولۇپ، كېچىلىك يورۇتۇش ئەسلىھەلىرى قۇرۇلۇشىمۇ ئاياغلاشقان.
</S>
</TEXT>
/BODY
/DOC