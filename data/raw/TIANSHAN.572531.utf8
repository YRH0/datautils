<DOC>
<DOCID>TIANSHAN.572531</DOCID>
<HEADER>
<CLASS>شىنجاڭ</CLASS>
<DATE>2016-12-16 11:30:00</DATE>
</HEADER>
<BODY>
<HEADLINE>
<S ID=65490>
چەرچەن يۈدۇ ئايرودۇرۇمى12–ئاينىڭ 19–كۈنىدىن باشلاپ تۇنجى قەرەللىك ئاۋىياتسىيە لىنىيەسىنى ئاچىدۇ
</S>
</HEADLINE>
<TEXT>
<S ID=65491>
  يۈەن لېي خەۋەر قىلىدۇ: جەنۇب ئاۋىياتسىيەسى 12 – ئاينىڭ 19 – كۈنىدىن باشلاپ ئۈرۈمچى – كورلا – چەرچەن ئاۋىياتسىيە لىنىيەسىنى ئاچىدۇ، بۇ ئاۋىياتسىيە لىنىيەسى چەرچەن يۈدۇ ئايرودۇرۇمىنى كېڭەيتىپ قۇرغاندىن كېيىن ئېچىلغان تۇنجى پۇقرالار قەرەللىك ئاۋىياتسىيە لىنىيەسى بولۇپ قالىدۇ.
</S>
<S ID=65492>
ئىگىلىنىشىچە، يېڭى ئېچىلغان ئۈرۈمچى – كورلا – چەرچەن ئاۋىياتسىيە لىنىيەسىنىڭ نۆۋەتلىك ئايروپىلان نومۇرى 8/CZ6677 بولۇپ، ھەر دۈشەنبە، چارشەنبە، جۈمە، شەنبە، يەكشەنبە كۈنلىرى بىر قېتىمدىن ئۇچىدۇ.
</S>
<S ID=65493>
190Eتىپلىق ئايروپىلان ئۇچۇش ۋەزىپىسىنى ئىجرا قىلىدۇ، بېرىپ – كېلىشتە 200گە يېقىن يولۇچى توشۇيدۇ.
</S>
<S ID=65494>
ئۈرۈمچىدىن چەرچەنگە بارىدىغان 8/CZ6677 تىپلىق ئايروپىلان سائەت 15 تە ئۇچۇپ، سائەت 15 تىن 55 مىنۇت ئۆتكەندە كورلا ئايرودۇرۇمىغا قونىدۇ، كورلىدا 50 مىنۇت توختىغاندىن كېيىن، سائەت 16 دىن 45 مىنۇت ئۆتكەندە يەنە كورلىدىن ئۇچۇپ، سائەت 17 دىن 35 مىنۇت ئۆتكەندە چەرچەنگە قونىدۇ.
</S>
<S ID=65495>
قايتىش مۇساپىسىدە سائەت 18 دىن 25 مىنۇت ئۆتكەندە چەرچەندىن ئۇچۇپ، سائەت 19 دىن 15 مىنۇت ئۆتكەندە كورلا ئايرودۇرۇمىغا قونىدۇ، كورلىدا 50 مىنۇت توختىغاندىن كېيىن، سائەت 20 دىن 05 مىنۇت ئۆتكەندە قايتا ئۇچۇپ، سائەت 20 دىن 55 مىنۇت ئۆتكەندە ئۈرۈمچى ئايروپورتىغا قونىدۇ.
</S>
<S ID=65496>
 جەنۇب ئاۋىياتسىيەسىنىڭ بۇ قېتىم ئۈرۈمچى – كورلا – چەرچەن ئاۋىياتسىيە لىنىيەسىنى ئېچىشى شىنجاڭ ئىچى ئاۋىياتسىيە بازىرىدىكى بوشلۇقنى تولدۇرۇش، شىنجاڭنىڭ ئاۋىياتسىيە لىنىيەسى تورىنى يەنىمۇ قويۇقلاشتۇرۇش، چەرچەن ۋە بايىنغولىن موڭغۇل ئاپتونوم ئوبلاستىنىڭ ئۇنىۋېرسال قاتناش – تىرانسپورت سىستېمىسىنى مۇكەممەللەشتۈرۈش، چەرچەن خەلقىنىڭ سەپەرگە چىقىشىنى ياخشىلاشتا مۇھىم ئەھمىيەتكە ئىگە.
</S>
<S ID=65497>
‏
</S>
</TEXT>
/BODY
/DOC