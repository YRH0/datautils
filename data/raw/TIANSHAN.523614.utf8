<DOC>
<DOCID>TIANSHAN.523614</DOCID>
<HEADER>
<CLASS>شىنجاڭ</CLASS>
<DATE>2016-05-18 10:34:04</DATE>
</HEADER>
<BODY>
<HEADLINE>
<S ID=28272>
ئوتتۇرا–باشلانغۇچ مەكتەپلەردە ئاپەتتىن مۇداپىئەلىنىش، ئاپەتنى ئازايتىش تەشۋىقات ھەپتىلىكى پائالىيىتى باشلاندى
</S>
</HEADLINE>
<TEXT>
<S ID=28273>
    رەناگۈل خۇدابەردى خەۋەر قىلىدۇ: 12 – ماي ئەتىگەن سائەت 10دىن 20 مىنۇت ئۆتكەندە، مەكتەپتە جىددىي سىگنال ئاۋازى ياڭرىدى، 1600 نەپەر ئوقۇغۇچى تېز، تەرتىپلىك ھالدا سىنىپ ئىچىدىكى بىخەتەر جايغا چېكىندى، چېكىنىشكە ئالدى – كەينى بولۇپ ئىككى مىنۇت ۋاقىت كەتتى. بۇ شىنجاڭ يېزا ئىگىلىك ئۇنىۋېرسىتېتى شۆبە ئوتتۇرا مەكتىپىنىڭ ئاپەتنىڭ ئالدىنى ئېلىش، ئاپەتنىڭ زىيىنىنى ئازايتىش مانېۋىرىنىڭ نەق مەيدان كۆرۈنۈشى ئىدى.
</S>
<S ID=28274>
   2016 – يىل 5 – ئاينىڭ 12 – كۈنى مەملىكەت بويىچە 8 – قېتىملىق ‹‹ئاپەتنىڭ ئالدىنى ئېلىش، ئاپەتنى ئازايتىش كۈنى››. شۇ كۈنى چۈشتىن بۇرۇن، ئاپتونوم رايونىمىزدىكى ئوتتۇرا – باشلانغۇچ مەكتەپلەرنىڭ ‹‹12 – ماي›› ئاپەتتىن مۇداپىئەلىنىش، ئاپەتنى ئازايتىش تەشۋىقات ھەپتىلىكى پائالىيىتىنى باشلاش مۇراسىمى شىنجاڭ يېزا ئىگىلىك ئۇنىۋېرسىتېتى شۆبە ئوتتۇرا مەكتىپىدە ئۆتكۈزۈلدى، شۇنىڭ بىلەن بىللە، بۇ پائالىيەت ئاپتونوم رايونىمىز بويىچە 1500دىن كۆپرەك ئوتتۇرا – باشلانغۇچ مەكتەپ ۋە بالىلار باغچىسىدا ماس قەدەمدە قانات يايدۇرۇلدى.
</S>
<S ID=28275>
   مۇخبىرنىڭ ئاپتونوم رايونلۇق مائارىپ نازارىتى مۇقىملىقنى قوغداش خىزمىتى باشقارمىسىنىڭ خادىمى تاڭ خۇڭبىڭدىن ئىگىلىشىچە، مەكتەپتىكى ئوقۇتقۇچى، ئوقۇغۇچىلارنىڭ ئوت كېتىش، يەر تەۋرەش قاتارلىق ئاپەتلەرگە تاقابىل تۇرۇش ئىقتىدارىنى ئۆستۈرۈش ئۈچۈن، ئاپتونوم رايونلۇق مائارىپ نازارىتى ئاپتونوم رايونىمىزدىكى ئوتتۇرا – باشلانغۇچ مەكتەپلەردە ھەر ئايدا ئاز دېگەندە بىر قېتىم ئاپەتلەرگە جىددىي تاقابىل تۇرۇش مانېۋىرى ئۇيۇشتۇرۇشنى، ئاپەتنىڭ ئالدىنى ئېلىش، خەتەردىن ساقلىنىش، ئۆزىنى قۇتقۇزۇش، ئۆزئارا قۇتقۇزۇش ئاساسىي بىلىملىرىنى ئوقۇتقۇچى، ئوقۇغۇچىلار ئارىسىدا ئومۇملاشتۇرۇش ئارقىلىق ئاپەتتىن مۇداپىئەلىنىش ئېڭىنى يەنىمۇ كۈچەيتىپ، تاسادىپىي ۋەقە، ئاپەت كەلتۈرۈپ چىقارغان خەتەر ۋە زىياننى ئەڭ زور دەرىجىدە ئازايتىشنى تەلەپ قىلىنغان.
</S>
</TEXT>
/BODY
/DOC