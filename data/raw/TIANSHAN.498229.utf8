<DOC>
<DOCID>TIANSHAN.498229</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-16 18:53:13</DATE>
</HEADER>
<BODY>
<HEADLINE>
<S ID=11771>
شايار ناھىيەسىنىڭ يېڭىچە سانائەتلەشتۈرۈش ۋە شەھەر–بازارلاشتۇرۇش قۇرۇلۇشى ئىلگىرى سۈرۈلدى
</S>
</HEADLINE>
<TEXT>
<S ID=11772>
   تاھىرجان نىياز، ئامىنە ئابلەت خەۋەر قىلىدۇ: شايار ناھىيەسى بۇلتۇر ھاللىق سەۋىيەگە يېتىش باش نىشانىنى زىچ چۆرىدەپ، ئىقتىسادىي تەرەققىياتنىڭ يېڭى نورمال ھالىتىگە ماسلىشىپ، يېڭىچە سانائەتلەشتۈرۈش ۋە شەھەر – بازارلاشتۇرۇش خىزمىتىدە يېڭى تەرەققىياتنى قولغا كەلتۈردى.
</S>
<S ID=11773>
   ناھىيە بۇلتۇر سودىگەر ۋە مەبلەغ جەلپ قىلىش سالمىقىنى زورايتقانلىقتىن، ئاپتونوم رايون سىرتىدىن ئەمەلىيلەشكەن مەبلەغ 1 مىليارد 700 مىليون يۈەنگە، ئىمزالانغان توختام ئومۇمىي سوممىسى 1 مىليارد 865 مىليون يۈەنگە يېتىپ، يېڭىدىن تىزىملىتىپ ماكانلاشقان، مەبلەغ سوممىسى 50 مىليون يۈەندىن ئاشىدىغان كارخانىدىن تۆتى بارلىققا كەلدى.
</S>
<S ID=11774>
ناھىيە بويىچە ئورۇندالغان سانائەت ئومۇمىي مەھسۇلات قىممىتى 2 مىليارد 510 مىليون يۈەنگە، سانائەت ئاشۇرۇلما قىممىتى 690 مىليون يۈەنگە يېتىپ، ئوخشاش مەزگىلدىكىدىن %10.3 ئاشتى.
</S>
<S ID=11775>
1 مىليارد 583 مىليون يۈەن مەبلەغ سېلىنىپ، يېزا – بازارلارنى گاز بىلەن تەمىنلەش، كاپالەت خاراكتېرلىك تۇرالغۇ قاتارلىق 61 خەلق تۇرمۇشى قۇرۇلۇشى تۈرى يولغا قويۇلدى.
</S>
<S ID=11776>
يېڭىدىن 5350 يۈرۈش ئەمىن ئۆي سېلىنىپ، ئۆلچەملەشكەن ئەمىن ئۆي قۇرۇلۇشى ئىلگىرى سۈرۈلگەن كەنت 29غا يەتتى.
</S>
<S ID=11777>
يېڭىدىن 272 يۈرۈش جامائەت ئىجارە ئۆيى سېلىنىپ، 203 كىلومېتىر يېزا تاشيولى ياسالدى.
</S>
<S ID=11778>
يېزا ئىگىلىكىدىكى يېڭىدىن كۆپەيگەن يۇقىرى ئۈنۈملۈك تېمىتىپ سۇغىرىش كۆلىمى 67 مىڭ موغا يېتىپ، يېڭىدىن 156 كىلومېتىر سۇ سىڭمەس ئېرىق – ئۆستەڭ ياسىلىپ، 2154 ئائىلىگە ئىچىملىك سۇ تۇرۇبىسى يەتكۈزۈلدى.
</S>
<S ID=11779>
كۈتۈۋېلىنغان ساياھەتچى 180 مىڭ ئادەم/قېتىمغا، ساياھەتچىلىكتىن قىلىنغان كىرىم 89 مىليون يۈەنگە يەتتى.
</S>
<S ID=11780>
‏
</S>
</TEXT>
/BODY
/DOC