<DOC>
<DOCID>TIANSHAN.503614</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-01 16:22:28</DATE>
</HEADER>
<BODY>
<HEADLINE>
<S ID=16966>
«مەڭگۈ قايتىپ كەتمەسلىك ئىدىيەسى بىلەن ئاممىنىڭ خىزمىتىنى قىلىمىز»
</S>
</HEADLINE>
<TEXT>
<S ID=16967>
      ئىختىيارىي مۇخبىرىمىز ئىمىنجان تۇرسۇن خەۋىرى: ئاپتونوم رايونلۇق سودا ئىشلىرى نازارىتىدىن «ئەل رايىنى بىلىش، ئەلگە نەپ يەتكۈزۈش، ئەلنى مايىل قىلىش» پائالىيىتى بويىچە بۇ يىل 3-تۈركۈمدە يوپۇغا ناھىيەسىنىڭ ئەشمە بازار يۇقىرى ئەشمە، تۆۋەن ئەشمە كەنتى، يىما، جاغدا كەنتى ۋە ئاچچىق يېزىسىنىڭ ھەسەن تېمى، ئارا مەھەللە، مارجانقۇم، توما كەنتلىرىگە چۈشكەن سەككىز خىزمەت گۇرۇپپىسىدىكى 50 دىن ئارتۇق ھەر مىللەت كادىرلار 25-فېۋرال ئۆز خىزمەت ئورۇنلىرىغا يېتىپ بارغاندا، ھەر قايسى كەنتلەردىكى ئامما يول بويىغا چىقىپ ئۇلارنى قىزغىن كۈتۈۋالدى، يۈك-تاق، نەرسە-كېرەكلىرىنى كۆتۈرۈشۈپ، ياتاقلىرىنى تازىلىشىپ، ئۇلارغا بولغان سەمىمىيتىنى ئىپادىلىدى.
</S>
<S ID=16968>
    28-فېۋرال  بۇ ناھىيەنىڭ ئەشمە بازار يوقىرى ئەشمە كەنتىگە چۈشكەن خىزمەت گۇرۇپپىسىدىكى كادىرلار كەنتتىكى ۋەتەنپەرۋەر دىنىي زات، قۇرۇلتاي ئابدۇقادىر تۇرسۇننىڭ ئائىلىسىدە ئۆزئارا تونۇشۇش، ئەھۋال ئىگىلەش سۆھبىتى ئېلىپ بېرىۋاتقان بولۇپ، سودا نازارىتى ئومۇمىي خىزمەت گۇرۇپپىسىنىڭ باش يېتەكچىسى، شۇ كەنتتىكى خىزمەت گۇرۇپپىسىنىڭ باشلىقى لى جيەنجې مۇنداق دېدى: بىزنى كۈتۈۋېلىش ئۈچۈن ئالدىمىزغا چىققان كەنت ئاممىسىنىڭ چىرايىدىكى تەبەسسۇم، خۇشاللىق كۈلكىسىدىن بىزگە بولغان ئالاھىدە ھۆرمىتىنى ، ئاددىي بولسىمۇ بىز ئۈچۈن تەييارلىغان كۆڭۈل سوۋغىسىدىن ئۇلارنىڭ ئاقكۆڭۈل، ساددا، سەمىمىيتىنى تونۇپ يېتىپ،چوڭقۇر تەسىرلەندۇق.
</S>
<S ID=16969>
بۇ نۆۋەت كەنتكە چۈشكەن بارلىق كادىرلار مەڭگۈ قايتىپ كەتمەيدىغان ئىدىيە بىلەن ئاممىنىڭ خىزمىتىنى قىلىشقا، بارلىق ئاماللار بىلەن ئۇلارنىڭ قىيىنچىلىقىنى ھەل قىلىپ، كۈتكەن يېردىن چىقىپ، ئۈمىدىنى ئاقلاشقا بەل باغلىدۇق.
</S>
<S ID=16970>
بىز ئاپتونوم رايونلۇق پارتكوم ئوتتۇرىغا قويغان ئاساسىي قاتلام تەشكىلاتلار قۇرۇلۇشىنى كۈچەيتىش، زامانىۋى مەدەنىيەتنى ئەۋج ئالدۇرۇپ، «ئەسەبىيلىكنى تۈگىتىش» ۋە نامراتلارنى دەل جايىدا يۆلەپ، خەلق تۇرمۇشىغا كاپالەتلىك قىلىشتىن ئىبارەت نۇقتىلىق خىزمەت تەدبىرلىرىنى تۈرلۈك ئاماللار بىلەن ئەمەلىيلەشتۈرۈشنى چىڭ تۇتۇپ، «ئۈچ ئەل» خىزمىتىدىكى «ئالتە تۈرلۈك ۋەزىپە»نى تولۇق ئورۇنداشقا كاپالەتلىك قىلىمىز.
</S>
<S ID=16971>
نۆۋەتتە، بىزنىڭ ھەر قايسى خىزمەت گۇرۇپپا كادىرلىرى مۇشۇ خىل ئىدىيە، پىلان بويىچە ئامما ئارىسىغا چوڭقۇر چۆكۈپ، خىزمەتلەرگە ئومۇميۈزلۈك كىرىشىپ بولدى.
</S>
<S ID=16972>
        يوپۇرغا ناھىيەسىنىڭ ئەشمە، يەكشەنبە بازار، تېرىم، ئاچچىق، ئاخۇنلۇقۇم قاتارلىق 9 يېزا-بازاردىكى 86 كەنتكە «ئۈچ ئەل» خىزمىتى بىلەن بۇ يىل 3-تۈركۈمدە چۈشكەن ئاپتونوم رايون، بىڭتۇەن، ۋىلايەت ۋە ناھىيەدىن چۈشكەن ھەر قايسى خىزمەت گۇرۇپپىسىدىكى 450 دىن ئارتۇق ھەر مىللەت كادىرلىرى بەلگىلەنگەن ۋاقىت ئىچىدە ئۆز خىزمەت ئورۇنلىرىغا يېتىپ بېرىپ، دەسلەپكى قەدەمدە ئامما بىلەن تونۇشۇش، پىكىرلىشىش، سۆھبەتلىشىش ۋە ئۇلارنىڭ ئاساسىي ئەھۋالىنى ئىگەللەش خىزمىتىنى ئەتراپلىق قانات يايدۇرۇپ، بۇ يىللىق «ئۈچ ئەل» خىزمىتىدە ئەمەلىي ئۈنۈم، نەتىجىلەرنى بارلىققا كەلتۈرۈش ئاساسىنى پۇختىلىدى.
</S>
<S ID=16973>
    
</S>
</TEXT>
/BODY
/DOC