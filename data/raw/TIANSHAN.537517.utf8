<DOC>
<DOCID>TIANSHAN.537517</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-28 13:13:10</DATE>
</HEADER>
<BODY>
<HEADLINE>
<S ID=35226>
پىچان ناھىيەسى سودىگەر چاقىرىپ مەبلەغ جەلپ قىلىشتا ياخشى نەتىجىگە ئېرىشتى
</S>
</HEADLINE>
<TEXT>
<S ID=35227>
     ئىختىيارىي مۇخبىرىمىز مىجىت ئىبراھىم خەۋىرى: پىچان ناھىيەسى بۇ يىل كىرگەندىن بۇيان، تەشۋىقاتنى كۈچەيتىپ، سودىگەر چاقىرىپ مەبلەغ جەلپ قىلىشتىكى تۈرلۈك ئەۋزەل سىياسەت ۋە تەدبىرلەرنى دەل ۋاقتىدا ئەمەلىيلەشتۈرگەنلىكتىن، سودىگەر چاقىرىپ مەبلەغ جەلپ قىلىشتا ياخشى نەتىجىلەرنى قولغا كەلتۈردى.
</S>
<S ID=35228>
    پىچان ناھىيەسى بۇ يىل سودىگەر چاقىرىپ مەبلەغ جەلپ قىلىشتا، ئۈنۈملۈك تەدبىرلەرنى قوللىنىپ مەبلەغ سېلىش مۇھىتىنى ئەلالاشتۇردى.
</S>
<S ID=35229>
بايلىق ئەۋزەللىكىنى ئىقتىسادىي ئەۋزەللىككە ئايلاندۇرۇش قەدىمىنى تېزلىتىپ، تۈر قۇرۇلۇشىنى ئىقتىسادنى ئاشۇرۇشنىڭ يېڭى بۆسۈش نۇقتىسى سۈپىتىدە چىڭ تۇتۇپ ئىشلىدى.
</S>
<S ID=35230>
سودىگەر چاقىرىپ مەبلەغ جەلپ قىلىشتا تەشۋىقات خىزمىتىگە ئالاھىدە ئەھمىيەت بېرىپ، مەبلەغ سالغۇچىلار ۋە كارخانىلار ئۈچۈن ئەلا مۇلازىمەت قىلىش ئۈچۈن ئالتە گۇرۇپپا تەشكىللەپ، تەرەققىيات ئىستىقبالى زور، بازار يوشۇرۇن كۈچىگە ئىگە سودىگەر چاقىرىش تۈرلىرىنى ئەستايىدىل، ئىنچىكە تاللاپ چىقىپ، ئاپتونوم رايون ئىچى-سىرتىدىكى تەرەققىي قىلغان رايونلاردا تۈر تونۇشتۇرۇش، تەشۋىق قىلىش پائالىيەتلىرىنى قانات يايدۇردى.
</S>
<S ID=35231>
ھەر دەرىجىلىك كادىرلاردا «ھەممە ئادەم سودىگەر چاقىرغۇچى، ھەممە ئادەم مۇلازىم بولۇش» ئىدىيەسىنى تۇرغۇزۇپ، ئۇلارنىڭ خېرىدار، مەبلەغ جەلپ قىلىش مەسئۇلىيەتچانلىقىنى كۈچەيتتى.
</S>
<S ID=35232>
ئۇنىۋېرسال مۇلازىمەت پۇكىيى تەسىس قىلىپ، مەبلەغ سالغۇچىلارنىڭ رەسمىيەت بېجىرىشىگە قولايلىق يارىتىپ بېرىش بىلەن بىرگە، رەسىمىيەتلەرنى پۈتۈن كۈچى بىلەن ئاددىيلاشتۇردى.
</S>
<S ID=35233>
سودىگەر چاقىرىپ مەبلەغ كىرگۈزگەنلەرنى مۇكاپاتلاش تۈزۈمىنى يەنىمۇ مۇكەممەللەشتۈرۈپ، ئۇلارغا ئىلھام بېرىش مېخانىزمىنى شەكىللەندۈردى.
</S>
<S ID=35234>
بۇنىڭ نەتىجىسىدە ناھىيە بۇ يىلنىڭ ئالدىنقى يېرىمىدا، 4 مىليارد 292 مىليون يۈەن مەبلەغ كىرگۈزدى، بۇ ئالدىنقى يىلنىڭ ئوخشاش مەزگىلىدىكىسىدىن %35.21 ئارتۇق.
</S>
</TEXT>
/BODY
/DOC