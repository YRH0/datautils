<DOC>
<DOCID>TIANSHAN.574364</DOCID>
<HEADER>
<CLASS>شىنجاڭ</CLASS>
<DATE>2016-12-23 15:10:50</DATE>
</HEADER>
<BODY>
<HEADLINE>
<S ID=67461>
قاراجون ساياھەت رايونى 5A دەرىجىلىك ساياھەت رايونى بولدى
</S>
</HEADLINE>
<TEXT>
<S ID=67462>
 ئەخەت ئېلاخۇننىڭ ئالاقىدار تارماقلاردىن ئىگىلىشىچە، تېكەس ناھىيەسىنىڭ قاراجون يايلىقى يېقىندا دۆلەت ساياھەت ئىدارىسى تەرىپىدىن 5A دەرىجىلىك ساياھەت رايونى، دېگەن شەرەپكە ئېرىشكەن.
</S>
<S ID=67463>
 قاراجون ساياھەت رايونى تېكەس ناھىيەسىنىڭ غەربىي جەنۇبىدا بولۇپ، ناھىيە بازىرى بىلەن بولغان ئارىلىقى 16 كىلومېتىر كېلىدۇ.
</S>
<S ID=67464>
ساياھەت رايونىنىڭ ئومۇمىي كۆلىمى 2848 كىۋادرات كىلومېتىر بولۇپ، 2009 – يىلدىن باشلاپ ئاپتونوم رايون بويىچە داڭلىق ساياھەت رايونى، 4A دەرىجىلىك ساياھەت رايونى، ئاپتونوم رايون بويىچە ئۈلگىلىك ئېكولوگىيەلىك ساياھەت رايونى، دېگەن ناملارغا ئېرىشكەن؛ 2013 – يىلى دۇنيا تەبىئىي مىراسلار قامۇسىغا كىرگۈزۈلگەن.
</S>
<S ID=67465>
 تېكەس ناھىيەسى سودىگەر چاقىرىپ جەلپ قىلغان قاراجون ساياھەت تەرەققىيات شىركىتى قاراجون ساياھەت رايونىنى ئېچىشقا سەككىز يىلدىن ئون يىلغىچە 1 مىليارد يۈەن مەبلەغ سېلىشنى پىلانلىدى.
</S>
<S ID=67466>
قاراجون ساياھەت رايونى كۆكسۇ جىلغىسى، قاراجوننىڭ غەربى، قاراجوننىڭ شەرقى، تەڭرىتاغنىڭ ئوتتۇرا قىسمىدىكى قارلىق چوققا، بوشلۇقتىكى ئورمانلىقتىن ئىبارەت بەش چوڭ مەنزىرە رايونىغا بۆلۈنگەن بولۇپ، ھازىر ساياھەت تاشيولى، ساياھەتچىلەر مۇلازىمەت مەركىزى، ئاپتوموبىل توختىتىش ئورنى، ئۇنىۋېرسال مۇلازىمەت مەيدانى، ئاممىۋى ھاجەتخانا، سۇ ئۈستى كۆڭۈل ئېچىش مەيدانى قاتارلىق 19 تۈردە قۇرۇلۇش باشلىنىپ، بۇنىڭغا 620 مىليون يۈەن مەبلەغ سېلىندى.
</S>
<S ID=67467>
‏
</S>
</TEXT>
/BODY
/DOC