<DOC>
<DOCID>TIANSHAN.555344</DOCID>
<HEADER>
<CLASS>خەلقئارا</CLASS>
<DATE>2016-10-10 13:04:04</DATE>
</HEADER>
<BODY>
<HEADLINE>
<S ID=52832>
دۇتېۋارت ئامېرىكا مەركىزىي ئاخبارات ئىدارىسىنىڭ ئۆزىنى قەستلەپ ئۆلتۈرمەكچى بولغانلىقىنى ئاشكارىلىدى
</S>
</HEADLINE>
<TEXT>
<S ID=52833>
   «مانىلا ۋاقىت گېزىتى»نىڭ 9-ئۆكتەبىردىكى خەۋىرىگە قارىغاندا، فىلىپپىن زۇڭتۇڭى رودرىگو دۇتېۋارت يېقىندا يەنە ئامېرىكىغا ھەيۋە قىلىپ: «مېنى تەختتىن چۈشۈرمەكچى بولۇۋاتىسىلەر، مەركىزىي ئاخبارات ئىدارىسى ئارقىلىق ماڭا تاقابىل تۇرماقچى بولساڭلار، مەن تەييار» دېگەن.
</S>
<S ID=52834>
   ئۇنىڭ بىلدۈرۈشىچە، ئامېرىكىلىقلارنىڭ فىلىپپىننى «دەرۋازىۋەن» قىلىۋېلىشىغا ھەرگىز يول قويمايدىكەن.
</S>
<S ID=52835>
دۇتېۋارت يەنە تەختتىن چۈشكەن تەقدىردىمۇ، ئۇ پەقەت تەقدىرنىڭ ئورۇنلاشتۇرۇشى، دېگەن.
</S>
<S ID=52836>
   6-ئۆكتەبىر سۆزلىگەن سۆزىدە دۇتېۋارت يەنە ئامېرىكىنىڭ فىلىپپىنغا ياردەم بېرىشنى توختىتىشىغا قارىتا فىلىپپىننىڭ ئامېرىكىدىن «تىلەمچىلىك قىلمايدىغانلىقى»، ئۇلارنىڭ ياردىمى بولمىسىمۇ فىلىپپىننىڭ مەۋجۇت بولۇپ تۇرالايدىغانلىقىنى بىلدۈرگەن.
</S>
<S ID=52837>
   ئىيۇننىڭ ئاخىرلىرى ھاكىمىيەت بېشىدا تۇرغاندىن باشلاپ، دۇتېۋارت ئىزچىل ئامېرىكا بىلەن چىقىشالماي كەلدى، فىلىپپىن-ئامېرىكا مۇناسىۋىتى ئەگرى-توقاي بولدى.
</S>
<S ID=52838>
سېنتەبىردە دۇتېۋارت ئامېرىكا مەركىزىي ئاخبارات ئىدارىسىنىڭ ئۆزىنى ئۆلتۈرۈشنى پىلانلىغانلىقىنى ئېيتقان.
</S>
<S ID=52839>
   «مانىلا ۋاقىت گېزىتى»نىڭ فىلىپپىن زۇڭتۇڭ باياناتچىسىنىڭ سۆزىنى نەقىل كەلتۈرۈشىچە، نۆۋەتتە دۇتېۋارتنى تەختتىن چۈشۈرۈش پىلانى تەكشۈرۈلگەن بولۇپ، پىلان ئارقىسىغا يوشۇرۇنغان كىشى ئېنىقلانغان.
</S>
<S ID=52840>
   باشقا خەۋەردە ئېيتىلىشىچە، فىلىپپىندىكى بىر ئاپپاراتنىڭ ئەڭ يېڭى مۇستەقىل تەكشۈرۈش نەتىجىسىدە كۆرسىتىلىشىچە، دۇتېۋارت ۋەزىپىگە ئولتۇرغان ئۈچ ئايدىن بۇيان، ئۇنى قوللاش نىسبىتى ئۈزلۈكسىز ئۆرلىگەن، تەكشۈرۈشكە قاتناشقان %76 فىلىپپىنلىق دۇتېۋارتنىڭ ئىپادىسىدىن رازى بولغان، %11 فىلىپپىنلىق رازى بولمىغان، كۆپ قىسىم كىشىلەر دۇتېۋارتنىڭ جىنايەتكە قاتتىق زەربە بېرىش ئۇسۇلىنى قوللىغان.
</S>
</TEXT>
/BODY
/DOC