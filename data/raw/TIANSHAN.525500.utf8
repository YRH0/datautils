<DOC>
<DOCID>TIANSHAN.525500</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-29 12:25:04</DATE>
</HEADER>
<BODY>
<HEADLINE>
<S ID=29201>
باي ناھىيەسى كەنت دەرىجىلىك بازىنى مۇستەھكەملەپ، ئاممىنىڭ مەدەنىي تۇرمۇشىنى بېيتتى
</S>
</HEADLINE>
<TEXT>
<S ID=29202>
    قۇربان سايىم خەۋەر قىلىدۇ: باي ناھىيەسى ‹‹ئەسەبىيلىكنى تۈگىتىش›› خىزمىتىنى ئىلگىرى سۈرۈشتە كەنت دەرىجىلىك بازا قۇرۇلۇشىنى كۈچەيتىپ، 137 كەنتتە ۋاسكېتبول، ۋالىبول مەيدانى ياساپ، ئەسلىھەلىرىنى تولۇقلىغاندىن باشقا، دېھقان – چارۋىچىلارغا ئۆز ئارا پىكىر ئالماشتۇرىدىغان ۋە ئۆزلۈكىدىن ئۆگىنىدىغان سەھنە ھازىرلاپ بېرىپ، ئاممىنىڭ ئىشتىن سىرتقى مەنىۋى تۇرمۇشىنى بېيتتى.
</S>
<S ID=29203>
   بۇ ناھىيە يېقىندىن بۇيان ئاممىنىڭ ئارزۇسىنى نەزەرگە ئېلىپ، ياشلارنىڭ ۋاسكېتبولغا بولغان قىزىقىش ئالاھىدىلىكىگە ئاساسەن، قەرەللىك ھالدا يېزا، كەنتلەردە ۋاسكېتبول مۇسابىقىسىنى ئۆتكۈزۈپ تۇردى.
</S>
<S ID=29204>
   مىچىغ يېزىلىق پارتكومنىڭ شۇجىسى ۋاڭ لەنجاڭ مۇنداق دېدى: بىز ياشلارنىڭ توپ ئويناشقا ئامراقلىقىنى كۆزدە تۇتۇپ، مەدەنىيەت مەيدانىغا ۋاسكېتبول گارى، ۋالىبول سەتكىسى سەپلەپ بەردۇق ھەم مەھەللىلەرنى بىرلىك قىلىپ، ۋاسكېتبول مۇسابىقىسى تەشكىللىدۇق، ياشلارنىڭ مۇسابىقىگە قاتنىشىش قىزغىنلىقى ناھايىتى يۇقىرى بولدى.
</S>
<S ID=29205>
   ئۇقۇشىمچە، بۇ ناھىيە 1 مىليون 360 مىڭ يۈەن مەبلەغ سېلىپ، 137 كەنت، مەھەللىدىكى پائالىيەت زالىغا چالغۇ، ئاۋاز ياڭراتقۇ ۋە ئېكران سەپلەپ بەرگەن؛ بىر قىسىم كەنتلەرگە يەنە چاقماق چىراغ ۋە ئېلېكتىرونلۇق رويال قاتارلىق ئەسلىھەلەرنى تولۇقلاپ بېرىپ، ئاممىنىڭ كۆڭۈل ئېچىش كېچىلىكى ئۆتكۈزۈشىگە، زامانىۋى مەدەنىيەتنى ئىلگىرى سۈرۈشىگە قولايلىق يارىتىپ بەرگەن.
</S>
<S ID=29206>
‏
</S>
</TEXT>
/BODY
/DOC