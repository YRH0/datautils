<DOC>
<DOCID>TIANSHAN.551439</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-09-22 15:20:47</DATE>
</HEADER>
<BODY>
<HEADLINE>
<S ID=49856>
كۇچا ناھىيەسىدىكى دېھقانلار توك ئىشلىتىشتىن غەم قىلمايدىغان بولدى
</S>
</HEADLINE>
<TEXT>
<S ID=49857>
     ئەھمەد ئىسمائىل خەۋەر قىلىدۇ: دۆلەت ئېلېكتىر تورى كۇچا ناھىيەلىك توك بىلەن تەمىنلەش شىركىتى بۇ يىل كىرگەندىن بۇيان سېلىنمىنى ئاشۇرۇپ، يېزا، كەنتلەرنىڭ ئېلېكتىر تورىنى ئۆزگەرتىپ، دېھقانلارنى خاتىرجەم، بىخەتەر توك ئىشلىتىش ئىمكانىيىتىگە ئىگە قىلدى.
</S>
<S ID=49858>
بۇ ناھىيەدە يېزا ئېلېكتىر تورىنىڭ توك لىنىيە ئۈسكۈنىلىرى ئۇزاق يىل ئىشلىتىلگەچكە، توك بېسىمى ئېشىپ كېتىش ياكى تۆۋەن بولۇش سەۋەبلىك ئاھالىلەرنىڭ نورمال توك ئىشلىتىشى توسالغۇغا ئۇچرىغانىدى.
</S>
<S ID=49859>
دۆلەت ئېلېكتىر تورى كۇچا ناھىيەلىك توك بىلەن تەمىنلەش شىركىتى بۇ ئەھۋاللارنى ئۆزگەرتىش ئۈچۈن بۇ يىل يۇقىرى دەرىجىلىك ئورۇنلارنىڭ قوللىشى بىلەن 24 مىليون يۈەندىن ئارتۇق مەبلەغ سېلىپ، 8 – ئاينىڭ ئاخىرىغىچە 76 كىلومېتىر يېزا، كەنت توك يولىنى ئۆزگەرتىپ، دەرىجىسىنى ئۆستۈرۈپ، ناھىيە بويىچە يەتتە يېزا – بازاردىكى 15 مىڭدىن ئارتۇق ئائىلىنىڭ توك ئىشلىتىشى قىيىن بولۇش مەسىلىسىنى ھەل قىلدى.
</S>
<S ID=49860>
ياقا بازىرىنىڭ چۆلئاۋات كەنتىدىكى ئىسمائىل ئۆمەر ئون نەچچە يىلدىن بۇيان ياغلىق دان پىششىقلاپ كەلگەنىدى.
</S>
<S ID=49861>
ئىلگىرى توك بېسىمى تۇراقلىق بولمىغاچقا، ھەمىشە توك توختاپ قېلىپ، ئىشنى دىزېل موتور بىلەن قىلىشقا مەجبۇر بولاتتى، بۇنداق قىلغاندا ئىشلەپچىقىرىش تەننەرخى ئېشىپ كېتەتتى.
</S>
<S ID=49862>
ئېلېكتىر تورى ئۆزگەرتىلىپ توك بىلەن تەمىنلەش مۇقىملاشقاندىن كېيىن ئۇ تەننەرخ ۋە ۋاقىتنى تېجەپ قالدى.
</S>
<S ID=49863>
‏
</S>
</TEXT>
/BODY
/DOC