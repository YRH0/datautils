<DOC>
<DOCID>TIANSHAN.508705</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-11 21:23:49</DATE>
</HEADER>
<BODY>
<HEADLINE>
<S ID=19533>
غۇلجا شەھىرى ئىشقا ئورۇنلاشتۇرۇشنى ئىلگىرى سۈردى
</S>
</HEADLINE>
<TEXT>
<S ID=19534>
   رەخمەتجان ئەخمەت خەۋەر قىلىدۇ: غۇلجا شەھىرى بۇلتۇر ئوتتۇرا، كىچىك كارخانىلارنىڭ تەرەققىياتىنى ئىلگىرى سۈرۈش ئارقىلىق ئىشقا ئورۇنلاشتۇرۇش يوللىرىنى تېخىمۇ كېڭەيتتى.
</S>
<S ID=19535>
ئوتتۇرا، كىچىك كارخانىلار كەسىپ رايونىدىن بەشنى قۇرۇپ، 1200دىن ئارتۇق كىشىنىڭ ئىشقا ئورۇنلىشىشىغا تۈرتكە بولدى.
</S>
<S ID=19536>
ياشلار ئىگىلىك تىكلەش بازىسى قۇرۇش، ئېلېكتىرونلۇق سودا مۇلازىمەت سۇپىسى ئېچىش، ياش ئىگىلىك تىكلىگۈچىلەرگە ياردەم پۇلى بېرىش ئارقىلىق ياشلارنىڭ ئىگىلىك تىكلىشىگە مەدەت بەردى.
</S>
<S ID=19537>
   بۇ شەھەر ئىشقا ئورۇنلاشتۇرۇش دائىرىسىنى يەنىمۇ كېڭەيتىش ئۈچۈن مەخسۇس ئىشقا ئورۇنلاشتۇرۇشقا ياردەم بېرىش ئېيى پائالىيىتىنى يولغا قويۇپ، يېزا – بازار(مەيدان)، كوچا باشقارمىلىرىدا چوڭ كارخانا – گۇرۇھلار قاتناشقان تۈرلۈك شەكىلدىكى ئىشقا تونۇشتۇرۇش يىغىنلىرىنى ئېچىپ، 3540 كىشىنىڭ ئىشقا ئورۇنلىشىشىغا ئىمكانىيەت يارىتىپ بەردى.
</S>
<S ID=19538>
شەھەر مالىيەسىدىن 1 مىليون 400 مىڭ يۈەن ئاجرىتىپ، ياشلارنىڭ ئىگىلىك تىكلىشىگە ياردەم بەردى.
</S>
<S ID=19539>
يېزىلاردىكى 181 مىڭ كىشىنى سىرتقا چىقىپ ئىشلەشكە تەشكىللىدى، ئۇلار 652 مىليون يۈەندىن ئارتۇق كىرىم قىلدى.
</S>
<S ID=19540>
‏
</S>
</TEXT>
/BODY
/DOC