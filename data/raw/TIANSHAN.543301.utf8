<DOC>
<DOCID>TIANSHAN.543301</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-08-23 12:53:45</DATE>
</HEADER>
<BODY>
<HEADLINE>
<S ID=41849>
ئاۋات ناھىيەسى دۆلەت دەرىجىلىك يۇقىرى ھوسۇللۇق بۇغداي ئېتىزى بەرپا قىلىشقا كۈچىدى
</S>
</HEADLINE>
<TEXT>
<S ID=41850>
   ئامانگۈل ئۆمەر خەۋەر قىلىدۇ: ئاۋات ناھىيەسى دۆلەت دەرىجىلىك يۇقىرى ھوسۇللۇق بۇغداي ئېتىزى بەرپا قىلىشقا زور كۈچ سەرپ قىلغانلىقتىن، بۇغداينىڭ بىرلىك ھوسۇلى 500 كىلوگىرامدىن ئاشىدىغان يۇقىرى ھوسۇللۇق بۇغداي ئېتىزى 80 مىڭ موغا يېتىپ، بۇ بۇغداي ئومۇمىي تېرىلغۇ كۆلىمىنىڭ %42.3ىنى ئىگىلىدى.
</S>
<S ID=41851>
   بۇ ناھىيە يېقىنقى يىللاردىن بۇيان ئاشلىق تېرىلغۇ كۆلىمىنى كېڭەيتىشكە ئەھمىيەت بېرىش ئاساسىدا، دۆلەت دەرىجىلىك يۇقىرى ھوسۇللۇق ئاشلىق ئېتىزى بەرپا قىلىش بويىچە 10 مىڭ مولۇق ئۈلگە بازىسى بەرپا قىلىش نىشانىنى ئايدىڭلاشتۇرۇپ، ئۆلچەمنى چىڭىتىپ، ئۈلگە بازىسى بەرپا قىلىشنى ئاشلىق ئۈنۈمىگە ئەھمىيەت بېرىشتىكى ئۈلگە قۇرۇلۇشى، دېھقانچىلىق تارماقلىرىنىڭ ئىشلەپچىقىرىشنى تەشكىللەش ۋە يېڭى سورت، يېڭى تېخنىكىنى سىناق قىلىشىدىكى ئۈلگە قۇرۇلۇشى؛ دېھقانچىلىق تېخنىكلىرىنىڭ قابىلىيىتىنى نامايان قىلىش سەھنىسى، دېھقانلارنىڭ يېڭى تېخنىكىنى ئۆگىنىشىدىكى ئەمەلىي دەرسخانا سۈپىتىدە چىڭ تۇتۇپ، ئۈلگە ئېتىزلىرىنىڭ بىرلىك ھوسۇلى، ئىشلەپچىقىرىش سەۋىيەسىنى يۇقىرى كۆتۈرۈپ، دېھقانلارنىڭ ئاشلىق تېرىش ئاكتىپلىقىنى ئاشۇردى.
</S>
<S ID=41852>
بۇ يىل يەنە دۆلەت دەرىجىلىك ئاشلىق تېرىقچىلىقى بويىچە 10 مىڭ مولۇق يۇقىرى ھوسۇللۇق ئۈلگە ئېتىزىدىن ئۈچنى بەرپا قىلىپ، كۆلىمىنى 65 مىڭ 458 موغا يەتكۈزۈپ، بۇلتۇرقى ئوخشاش مەزگىلدىكىدىن 34 مىڭ 340 مو كۆپەيتتى.
</S>
<S ID=41853>
بۇنىڭ ئىچىدە دۆلەت دەرىجىلىك 10 مىڭ مولۇق يۇقىرى ھوسۇللۇق بۇغداي ئۈلگە ئېتىزىنىڭ مو بېشى بىرلىك ھوسۇلى 522 كىلوگىرامغا يېتىپ، بۇلتۇرقى ئوخشاش مەزگىلدىكىدىن 15.4 كىلوگىرام كۆپىيىپ، ئادەتتىكى ئېتىزلارنىڭ بىرلىك ھوسۇلىدىن مو بېشىغا ئوتتۇرىچە 31.7 كىلوگىرام ئاشتى.
</S>
</TEXT>
/BODY
/DOC