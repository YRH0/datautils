<DOC>
<DOCID>TIANSHAN.500773</DOCID>
<HEADER>
<CLASS>خەلقئارا</CLASS>
<DATE>2016-02-23 15:18:28</DATE>
</HEADER>
<BODY>
<HEADLINE>
<S ID=14427>
رۇسىيە قىتئەلەر ئارا باشقۇرۇلىدىغان بومبا ئارقىلىق كىچىك سەييارىنى پاچاقلاپ تاشلىماقچى بولدى
</S>
</HEADLINE>
<TEXT>
<S ID=14428>
ئامېرىكا ھوشيار تۇرىدىغانلىقىنى بىلدۈردى
</S>
<S ID=14429>
     رۇسىيەدىكى ئالدىنقى قاتاردا تۇرىدىغان بىر راكېتا تەتقىقاتچىسىنىڭ يېقىندا ئاشكارىلىشىچە، رۇسىيە بىر قىسىم قىتئەلەر ئارا ئۇچىدىغان ترايېكتورىيىلىك باشقۇرۇلىدىغان سنارەدنى ئۆزگەرتىپ، يەر شارىغا سوقۇلۇش ئېھتىمالى بولغان كىچىك سەييارىلەرنى يوقىتىشتا ئىشلىتىشنى پىلانلىغان.
</S>
<S ID=14430>
لېكىن ئامېرىكا تاراتقۇلىرى: ئامېرىكا ئارمىيەسى رۇسىيەنىڭ بۇ پىلانىغا ھوشيارلىقنى ساقلاپ، رۇسىيەنىڭ پۇرسەتتىن پايدىلىنىپ ئالەم ياراغلىرىنى تەرەققىي قىلدۇرۇشىدىن ئەندىشە قىلىدۇ، دەپ كۆرسەتتى.
</S>
<S ID=14431>
　　ماركيېف راكېتا لايىھىلەش ئىدارىسىدىكى سابىت ساتىجالايېف تاسىس ئاخبارات ئاگېنتىلىقىنىڭ زىيارىتىنى قوبۇل قىلغاندا مۇنداق دېدى: ئۆزگەرتىلگەندىن كېيىنكى باشقۇرۇلىدىغان بومبا دىيامېتىرى 20 مېتىردىن 50 مېتىرغىچە بولغان كىچىك سەييارىگە تاقابىل تۇرۇش ئۈچۈن ئىشلىتىلىدۇ.
</S>
<S ID=14432>
بۇ خىل كىچىك سەييارە غايەت زور زىيان پەيدا قىلالايدۇ، ئۇنىڭ ئۈستىگە جۇغى كىچىكرەك بولغانلىقتىن، بەزىدە يەر شارىغا يېتىپ كېلىشكە بىر نەچچە سائەت قالغاندىن كېيىن ئاندىن كۆزىتىش ئىستانسىسى تەرىپىدىن بايقىلىدۇ.
</S>
<S ID=14433>
　　ئەمما، بەزى ئەھۋالدا، بۇ خىل كىچىك سەييارىلەر قەتئىي بايقالمايدۇ.
</S>
<S ID=14434>
2013-يىل، دىئامېتىرى تەخمىنەن 20 مېتىر كېلىدىغان بىر كىچىك سەييارە رۇسىيەنىڭ چېليابىنسكىيا ئوبلاستى ھاۋا بوشلۇقىدا پارچىلىنىپ كەتكەن، ئۇنىڭ كۈچى 300 مىڭ توننا tntغا تەڭ كېلىدىغان بولۇپ، مىڭدىن ئارتۇق كىشى تالاپەتكە ئۇچرىغان.
</S>
</TEXT>
/BODY
/DOC