<DOC>
<DOCID>TIANSHAN.573514</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-12-21 12:49:20</DATE>
</HEADER>
<BODY>
<HEADLINE>
<S ID=66757>
قەشقەر كوناشەھەر ناھىيەسىدىكى يېزا ياشلىرىنىڭ ئىچكىرى ئۆلكىلەرگە بېرىپ ئىشلەش قىزغىنلىقى يۇقىرى بولماقتا
</S>
</HEADLINE>
<TEXT>
<S ID=66758>
 چىمەنگۈل كەنجى خەۋەر قىلىدۇ: قەشقەر كوناشەھەر ناھىيەسىنىڭ مۇش يېزىسىدىكى 80 ياش يېقىندا يېزىلىق ھۆكۈمەتنىڭ بىر تۇتاش تەشكىللىشى بىلەن شەندۇڭ ئۆلكىسىدىكى ‹‹خەيئېر›› ئېلېكتىر مەھسۇلاتلىرى چەكلىك مەسئۇلىيەت شىركىتىگە ئىشلەشكە ماڭدى.
</S>
<S ID=66759>
 بۇ ناھىيە بۇ يىل نامراتلارنى دەل جايىدا يۆلەشنى زىچ چۆرىدەپ، دېھقانلارنىڭ كىرىمىنى ئاشۇرۇشنى ئاساسىي نىشان قىلىپ، تەشكىللەش ۋە باشقۇرۇشنى ئۈزلۈكسىز قېلىپلاشتۇرۇپ، مۇلازىمەت كاپالىتىنى كۈچەيتىپ، ئىچكىرى ئۆلكىلەر، ئاپتونوم رايونىمىزدىكى تەرەققىي تاپقان رايونلار ۋە ناھىيەدىكى ئادەم ئىشلەتكۈچى كارخانىلارغا ئارتۇق ئەمگەكچىلەرنى يۆتكەپ ئىشقا ئورۇنلاشتۇردى.
</S>
<S ID=66760>
ناھىيە سىرتقا چىقىرىلغان ئەمگەكچىلەرنىڭ خىزمەت مۇھىتىغا تېزدىن ماسلىشىشىغا كاپالەتلىك قىلىش ئۈچۈن، سىرتقا چىقىپ ئىشلەيدىغانلار ئۈچۈن خەنزۇ تىلى ۋە باشقا تېخنىكىلىق ماھارەت تۈرلىرى بويىچە تەربىيەلەش كۇرسى ئاچتى.
</S>
<S ID=66761>
نەتىجىدە، 9 – ئايدىن 12 – ئايغىچە ئىچكىرىدىكى كارخانىلارغا تۆت تۈركۈمدە 200گە يېقىن ئەمگەكچى ئىشلەشكە ماڭدى.
</S>
<S ID=66762>
ئۇقۇشىمچە، بۇ يىل بۇ ناھىيەدىن 75 مىڭ ئادەم (قېتىم) ئەمگەكچى يۆتكەپ ئىشقا ئورۇنلاشتۇرۇلۇپ، ئۇلار 1 مىليارد 90 مىليون يۈەن كىرىم قىلغان.
</S>
<S ID=66763>
‏
</S>
</TEXT>
/BODY
/DOC