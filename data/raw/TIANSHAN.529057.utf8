<DOC>
<DOCID>TIANSHAN.529057</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-06-20 16:46:11</DATE>
</HEADER>
<BODY>
<HEADLINE>
<S ID=30855>
ئاۋاتتىكى دېھقانلار ئاساسىي دېھقانچىلىق ئېتىزلىرىنى تۇراقلاشتۇرۇش سىياسىتىدىن مەنپەئەتلەندى
</S>
</HEADLINE>
<TEXT>
<S ID=30856>
    ئامانگۈل ئۆمەر خەۋەر قىلىدۇ: ئاۋات ناھىيەسى دۆلەتنىڭ ئاساسىي دېھقانچىلىق ئېتىزلىرىنى تۇراقلاشتۇرۇش سىياسىتىنى جايىدا ئەمەلىيلەشتۈرۈپ، ناھىيەنىڭ تېرىلغۇ يەرلىرىنىڭ تەڭپۇڭلۇقىغا ھەقىقىي كاپالەتلىك قىلدى.
</S>
<S ID=30857>
   بۇ ناھىيە ئاساسىي دېھقانچىلىق ئېتىزلىرىنى قوغداش سىياسىتىنىڭ يولغا قويۇلۇشىدەك پايدىلىق پۇرسەتنى چىڭ تۇتۇپ، ئاساسىي دېھقانچىلىق ئېتىزلىرىنى تۇراقلاشتۇرۇش، سۈپىتىنى ياخشىلاش، كۆلىمىنى كېڭەيتىشنى ئالدىنقى شەرت قىلىپ، تېرىلغۇ يەرلەرنى قوغداش خىزمىتىنى ھەقىقىي كۈچەيتىپ، دېھقانلارنىڭ شەھەر ئەتراپىدىكى 4800 مو تېرىلغۇ يېرىنى ناھىيەنىڭ ئۇزاق مۇددەتلىك ئاساسىي دېھقانچىلىق ئېتىزلىرىنى تۇراقلاشتۇرۇش پىلانىغا كىرگۈزۈپ، 30 مىڭدىن ئارتۇق دېھقان – چارۋىچىنى دۆلەتنىڭ بۇ پايدىلىق سىياسىتىدىن بەھرىمەن قىلدى.
</S>
<S ID=30858>
   دولان يېزىسىنىڭ كىچىك بەشئېرىق كەنتىدىكى ئەنۋەر ئەبەينىڭ شەھەر بىلەن يېزا تۇتاشقان جايدا 25 مو تېرىلغۇ يېرى بولۇپ، مەبلەغ سېلىپ ئەسلىھەلىك كۆكتات ۋە قوغۇن – تاۋۇز بازىسى قۇرۇپ كىرىمنى ئاشۇرۇشنى پىلانلىغان بولسىمۇ، ئەتراپتا نۇرغۇن كارخانا، زاۋۇتلار ماكانلاشقانلىقتىن، تېرىلغۇ يېرىنىڭ سانائەتلەشتۈرۈش ۋە شەھەر – بازارلاشتۇرۇش قۇرۇلۇشى ئۈچۈن ئىشلىتىلىپ كېتىشىدىن ئەندىشە قىلىپ كەلگەنىدى. بۇ يىل ئۇ تېرىلغۇ يېرىنىڭ ناھىيەنىڭ ئاساسىي دېھقانچىلىق ئېتىزلىرىنى تۇراقلاشتۇرۇش پىلانىغا ئۇزاق مۇددەتلىك كىرگۈزۈلگەنلىكىنى ئاڭلاپ خاتىرجەم بولدى.
</S>
<S ID=30859>
   بۇ ناھىيەدە ھازىر 915 مىڭ 100 مو تېرىلغۇ يەر ئاساسىي دېھقانچىلىق ئېتىزلىرىنى تۇراقلاشتۇرۇش پىلانىغا كىرگۈزۈلدى، بۇنىڭ ئىچىدە شەھەر ئەتراپىدىكى 4800 مو تېرىلغۇ يەر دۆلەتنىڭ ئۇزاق مۇددەتلىك ئاساسىي دېھقانچىلىق ئېتىزلىرىنى بېكىتىش پىلانىغا كىرگۈزۈلۈپ، ناھىيەنىڭ تېرىلغۇ يەرلىرىنىڭ تەڭپۇڭلۇقىغا ھەقىقىي كاپالەتلىك قىلىندى.
</S>
<S ID=30860>
‏
</S>
</TEXT>
/BODY
/DOC