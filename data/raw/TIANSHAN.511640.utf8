<DOC>
<DOCID>TIANSHAN.511640</DOCID>
<HEADER>
<CLASS>ئۈرۈمچى</CLASS>
<DATE>2016-03-21 18:26:42</DATE>
</HEADER>
<BODY>
<HEADLINE>
<S ID=21155>
ئۈرۈمچىدىكى تاللا بازارلىرىدا تەشتەكتە ئۆستۈرۈلگەن يېگىلى بولىدىغان كۆكتاتلار سېتىلىشقا باشلىدى
</S>
</HEADLINE>
<TEXT>
<S ID=21156>
    شەھەر ئىستېمالى سەھەر گېزىتى خەۋىرى: 20-مارت، ئۈرۈمچى شەرقىي قەشقەر يولى «خۇارۇن ۋەنجيا» تاللا بازىرىدا كىشىلەر تەشتەكتە ئۆستۈرۈلگەن كۆكتاتلارنى كۆرۈپ ھەيران قالدى.
</S>
<S ID=21157>
    بۈگۈنگە قەدەر بازارلاردا يېشىل كۆكتات، ئورگانىك كۆكتات، دېھقانلار ئائىلىسىدىكى ئۆستۈرۈلگەن كۆكتات قاتارلىق ئاساسلىق ساغلاملىق ماركىسىدىكى كۆكتاتلار بارغانچە كۆپىيىۋاتقان مەزگىلدە يەنە بىر خىل تەشتەكتە ئۆستۈرۈلگەن كۆكتاتلار مەيدانغا كەلدى.
</S>
<S ID=21158>
مۇخبىر «خۇارۇن ۋەنجيا» تاللا بازىرىدا تەشتەكلەردە ئۆستۈرۈلگەن كۆكتاتلارنىڭ نۇرغۇن ئاھالىلەرنى دىققىتىنى تارتقانلىقىنى كۆردى.
</S>
<S ID=21159>
    مۇخبىر زىيارەت داۋامىدا تاللا بازىرىدىكى كۆكتات سېتىش رايونىدا تۇپراقتا ئۆستۈرۈلۈپ تەشتەكلەرگە كۆچۈرۈلگەن كۆكتاتلارنىڭ ئالاھىدە كۆزگە چېلىقىپ، تاللا بازىرىغا يەرلىك پۇراق قوشقانلىقىنى كۆردى.
</S>
<S ID=21160>
تەشتەكلەردىكى كۆكتاتلار ئاساسلىقى يوپۇرماق تىپىدىكى كۆكتاتلار بولۇپ، ھەر تەشتەك كۆكتاتنىڭ باھاسى بىردەك 10 يۈەن ئىكەن. 
</S>
<S ID=21161>
    تاللا بازىرىدىكى مۇناسىۋەتلىك خادىمنىڭ ئېيتىشىچە، بۇ تەشتەكتە ئۆستۈرۈلگەن كۆكتاتلار يېڭىلا بازارغا كىرگۈزۈلگەن بولۇپ، دەسلەپتە كىشلەردە پەقەت كۆرۈش، سېتىۋالماسلىقتەك ئەھۋاللار بىر قەدەر كۆپ كۆرۈلگەن، ئەڭ كۆپ سېتىلغان كۈنلىرىمۇ بىر كۈندە پەقەت 3~4 تەشتەك كۆكتات سېتىلغان.
</S>
<S ID=21162>
ھازىر بىر كۈندە 10 تەشتەك ئەتراپىدا كۆكتات سېتىلىدىغان بولغان. 
</S>
</TEXT>
/BODY
/DOC