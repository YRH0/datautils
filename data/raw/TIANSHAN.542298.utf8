<DOC>
<DOCID>TIANSHAN.542298</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-08-18 13:01:19</DATE>
</HEADER>
<BODY>
<HEADLINE>
<S ID=40858>
پىچان ناھىيەسىنىڭ يەرلىك مالىيە كىرىمى مۇقىم ئاشتى
</S>
</HEADLINE>
<TEXT>
<S ID=40859>
   مىجىت ئىبراھىم خەۋەر قىلىدۇ: پىچان ناھىيەسى بۇ يىل كىرگەندىن بۇيان ئىقتىسادىي قۇرۇلۇشنى زىچ چۆرىدەپ، نۇقتىلىق باج مەنبەلىرىنى باشقۇرۇشنى چىڭ تۇتۇش بىلەن بىرگە، ئۈنۈملۈك تەدبىرلەرنى تۈزۈپ يولغا قويۇپ، يېڭى مالىيە مەنبەلىرىنى ئېچىشقا ئەھمىيەت بەرگەنلىكتىن، يەرلىك مالىيە كىرىمى مۇقىم ئاشتى.
</S>
<S ID=40860>
   ناھىيە بۇ يىل كىرگەندىن بۇيان مالىيە باشقۇرۇش تۈزۈلمە ئىسلاھاتىنى ئىلگىرى سۈرۈپ، مالىيەنىڭ ماكرولۇق تەڭشەش، تىزگىنلەش رولى ۋە كىرىم – چىقىمنى ئايرىپ باشقۇرۇش تۈزۈمىنى يەنىمۇ مۇكەممەللەشتۈردى.
</S>
<S ID=40861>
تەستىقلاش ۋە ھېسابات ئۆتكىلىنى پۇختا ئىگىلەپ، ‹‹كىرىمگە قاراپ چىقىم قىلىش، كىرىم – چىقىمنى تەڭپۇڭلاشتۇرۇش››تەك مالىيە باشقۇرۇش پىرىنسىپىغا ئاساسەن ئىقتىسادچىللىق بىلەن مالىيە باشقۇرۇپ، كىرىمنى ئاشۇرۇپ، چىقىمنى تېجەش خىزمىتىنى ھەقىقىي ياخشى ئىشلىدى.
</S>
<S ID=40862>
خامچوت سىرتىدىكى مەبلەغنى باشقۇرۇش تەدبىرلىرىنى ئۈزلۈكسىز كۈچەيتىپ، ئىشلەپچىقىرىشتىن باشقا چىقىملارنى ئىمكانىيەتنىڭ بارىچە قىسقارتتى.
</S>
<S ID=40863>
مالىيە تارماقلىرى باج تارماقلىرىغا ماسلىشىپ، باج يىغىش – باشقۇرۇش خىزمىتىنى كۈچەيتىپ، تۈرلۈك كىرىملەرنىڭ خەزىنىگە تولۇق كىرگۈزۈلۈشىگە ھەقىقىي كاپالەتلىك قىلدى.
</S>
<S ID=40864>
بۇنىڭ بىلەن بۇ يىلنىڭ ئالدىنقى يېرىمىدا بۇ ناھىيەنىڭ يەرلىك مالىيە كىرىمى 445 مىليون يۈەنگە يېتىپ، بۇلتۇرقى ئوخشاش مەزگىلدىكىدىن %96．3 ئاشتى.
</S>
<S ID=40865>
‏
</S>
</TEXT>
/BODY
/DOC