<DOC>
<DOCID>TIANSHAN.522366</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-10 16:41:02</DATE>
</HEADER>
<BODY>
<HEADLINE>
<S ID=27705>
جىڭ ناھىيەسىنىڭ 2–تۈركۈمدىكى نۇقتىلىق سانائەت تۈرلىرىدە ئىش باشلاندى
</S>
</HEADLINE>
<TEXT>
<S ID=27706>
    ئابدۇغېنى ھاجىيۇپ خەۋەر قىلىدۇ: جىڭ ناھىيەسىدىكى بەش نۇقتىلىق سانائەت تۈرىدە يېقىندا مەركەزلىك ئىش باشلاندى. 26 – مارت بۇ ناھىيەنىڭ تۇنجى تۈركۈمدىكى ئالتە نۇقتىلىق سانائەت تۈرىدە مەركەزلىك ئىش باشلانغاندىن كېيىن، 2 – تۈركۈمدىكى نۇقتىلىق سانائەت تۈرلىرىدە ئىش باشلىنىشى ھېسابلىنىدۇ.
</S>
<S ID=27707>
   ئۇقۇشىمچە، ناھىيەدە 2 – تۈركۈمدە مەركەزلىك ئىش باشلانغان بەش نۇقتىلىق سانائەت تۈرىگە 2 مىليارد 401 مىليون يۈەن مەبلەغ سېلىنىدىغان بولۇپ، بۇنىڭ ئىچىدىكى شىنجاڭ ‹‹يۆچېڭ›› ئاپتوموبىل كەسپىي چەكلىك شىركىتىنىڭ يىلىغا 10 مىڭ يېڭى ئېنېرگىيەلىك ئاپتوموبىل ئىشلەپچىقىرىش تۈرىگە 2 مىليارد يۈەن؛ شىنجاڭ ‹‹چۇاڭخۇي›› قۇرۇلۇش چەكلىك شىركىتىنىڭ مېتال پىششىقلاش تۈرىگە 275 مىليون يۈەن؛ شىنجاڭ ‹‹شۈنخې تيەنيى›› توقۇمىچىلىق چەكلىك شىركىتىنىڭ توقۇلما بۇيۇم ئىشلەپچىقىرىش تۈرىگە 60 مىليون يۈەن؛ جىڭ ناھىيەلىك ‹‹جۇڭتيەن›› خىمىيەلىك تالا چەكلىك شىركىتىنىڭ خىمىيەلىك تالا ئىشلەپچىقىرىش تۈرىگە 16 مىليون يۈەن؛ جىڭ ناھىيەلىك ‹‹يىنيۈ›› ئۆي جاھازلىرى چەكلىك شىركىتىنىڭ كىيىم – كېچەك، ئائىلە توقۇلما بۇيۇملىرى، قوشۇمچە ماتېرىيال ئىشلەپچىقىرىش تۈرىگە 50 مىليون يۈەن مەبلەغ سېلىنىدىكەن.
</S>
<S ID=27708>
‏
</S>
</TEXT>
/BODY
/DOC