<DOC>
<DOCID>TIANSHAN.485883</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-07 13:06:18</DATE>
</HEADER>
<BODY>
<HEADLINE>
<S ID=1608>
ئىلى ئوبلاستىدا ئىقتىسادنىڭ ئېشىشى مۇقىم بولدى
</S>
</HEADLINE>
<TEXT>
<S ID=1609>
    ئىختىيارىي مۇخبىرىمىز ئابدۇسالام قادىر خەۋىرى: 2015-يىلى ئىلى ئوبلاستى ئىقتىسادنىڭ تۆۋەنلەش بېسىمىغا تاقابىل تۇرۇش ، ئاپەتگە تاقابىل تۇرۇش، ئاپەتنىڭ زىيىنىنى ئازايتىش تەدبىرلىرىدىن 70 نى تۈزۈپ ۋە ئەمەلىيلەشتۈرۈپ، ئىقتىسادنىڭ ئومۇميۈزلۈك مۇقىم بولۇپ ئىلگىرىلىشىگە كاپالەتلىك قىلدى.
</S>
<S ID=1610>
    ئىلى ئوبلاستىدا زامانىۋى دېھقانچىلىق، چارۋىچىلىق تەرەققىياتىنى تېزلىتىپ، ئاشلىق ئىشلەپچىقىرىشىدا ئۇدا ئون يىل ئېشىش ۋەزىيىتى بارلىققا كىلىپ، 1- كەسىپتە يارىتىلغان قوشۇلما قىممەت 18 مىليارد 860 مىليون يۈەنگە يېتىپ، ئالدىنقى يىلدىكىدىن ٪5.4 ئاشتى.
</S>
<S ID=1611>
يېڭىچە سانائەتلىشىش پۇختا ئىلگىرى سۈرۈلۈپ، «يۇلتۇز، مەرۋايىت دەرىجىلىك» كارخانىدىن 64 ى، يەككە ئىگىلىكتىن كارخانىلاشتۇرۇلغان كارخانىدىن 46 سى، كۆلەملەشتۈرۈلگەن كارخانىدىن 18 ى كۆپەيدى، تەڭرىتاغ قارا ھەرە ھەسىلى، باكۇشاڭ، دېشىن يېقىلغۇ گاز شېركەتلىرىنىڭ پېيى مۇۋەپپەقىيەتلىك ھالدا بازارغا سېلىندى.
</S>
<S ID=1612>
جامائەت بايلىقى سودا مەركىزى تەسىس قىلىنىپ، توردا كانچىلىق ھوقۇقى سودىسىنى ئېلىپ بېرىش ئومۇميۈزلۈك سىناق قىلىندى.
</S>
<S ID=1613>
چېگرا ھالقىغان خەلق پۇلى كەسپىدە يېڭىلىق يارىتىشتا بۆسۈش ھاسىل قىلىنىپ، سوممىسى 29 مىليارد 880 مىليون يۈەن بولغان 25 خىل PPP تۈرىدە كېلىشىم ئىمزالاندى.
</S>
<S ID=1614>
سودا ئىشلىرى تۈزۈمى ئىسلاھاتى تېزلىتىلىپ، 24 مىڭ يەككە سودا - سانائەتچى، 3400 دىن ئارتۇق خۇسۇسىي كارخانا كۆپەيدى.سوممىسى يۈز مىليوندىن ئاشىدىغان 39 تۈر، تېز ئۈنۈم بېرىدىغان 143 تۈر قۇرۇلۇش ئىشقا كىرىشتۈرۈلدى.
</S>
<S ID=1615>
2- كەسىپتە يارىتىلغان قوشۇلما قىممەت 22 مىليارد 500 مىليون يۈەنگە يېتىپ، ئالدىنقى يىلدىكىدىن ٪4.7 ئاشتى.
</S>
<S ID=1616>
زامانىۋى مۇلازىمەتچىلىك جانلىنىپ، ساياھەتچىلىك كىرىمىدە ئون مىليارد يۈەنلىك قىممەت يارىتىلدى.
</S>
<S ID=1617>
3- كەسىپتە يارىتىلغان قوشۇلما قىممەت 39 مىليارد 240 مىليون يۈەنگە يېتىپ،ئالدىنقى يىلدىكىدىن ٪10.6 ئاشتى.
</S>
<S ID=1618>
يېڭىچە شەھەر- بازارلاشتۇرۇش قەدىمى پۇختا ئىلگىرى سۈرۈلۈپ، قورغاس شەھىرى، كۆكدالا شەھىرى رەسمىي قۇرۇلدى، شەھەر- بازارلىشىش نىسبىتى ٪41.3 كە يەتتى.
</S>
<S ID=1619>
ئۇل ئەسلىھە قۇرۇلۇشىغا 13 مىليارد 650 مىليون يۈەن مەبلەغ سېلىنىپ، قاتناش، سۇچىلىق، ئېلېكتىر كۈچى تۈرلىرى ئوڭۇشلۇق يولغا قويۇلدى.
</S>
<S ID=1620>
قورغاس ئىقتىسادىي تەرەققىيات رايونى «بىر تەرەققىيات رايونى، تۆت كەسىپلەر يانداشما رايونى» نىڭ دەرىجىسى ئومۇميۈزلۈك ئۆستۈرۈلدى، باجدىن خالى ئۇنىۋېرسال رايون، ئاپتوموبىل ئىمپورت قىلىش پورتى، ئاشلىق ئىمپورت قىلىش پورتى قۇرۇلۇپ، كۈيتۈن باجدىن خالىي ئەشيا ئوبوروت مەركىزىدە يېپىق ھالەتتە تىجارەت باشلاندى، دولاتا چېگرا ئېغىزىنى 3- دۆلەتكە ئېچىۋېتىش دەسلەپكى تەكشۈرۈشتىن ئۆتتى، ئىلى – رۇسىيە ، كۈيتۈن – گروزىيە قاتارلىق غەربكە قاتنايدىغان بەش خەلقئارا يۈك تىرانسپورت لېنىيەسىدە نۆۋەتچى پويىز قاتنىدى، تاشقى سودا ئىمپورت، ئېكسپورت ئومۇمىي سوممىسىنىڭ 4 مىليارد 500 مىليون ئامېرىكا دوللىرىغا يەتتى. 
</S>
<S ID=1621>
‏
</S>
</TEXT>
/BODY
/DOC