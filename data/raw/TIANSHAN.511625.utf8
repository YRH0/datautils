<DOC>
<DOCID>TIANSHAN.511625</DOCID>
<HEADER>
<CLASS>ئۈرۈمچى</CLASS>
<DATE>2016-03-21 17:19:01</DATE>
</HEADER>
<BODY>
<HEADLINE>
<S ID=21051>
ئۈرۈمچى شەھىرى باداۋان خۇڭيەن يولىدا بىر قېتىملىق قاتناش ھادىسىسى يۈز بەردى
</S>
</HEADLINE>
<TEXT>
<S ID=21052>
    مۇشۇ ئاينىڭ 17- كۈنى سەھەردە، ئۈرۈمچى شەھىرى باداۋان خۇڭيەن يولىدا بىر قېتىملىق قاتناش ھادىسىسى يۈز بېرىپ، بىر ئادەم قازا قىلىپ بىر ئادەم يارىلاندى.
</S>
<S ID=21053>
مۇشۇ ئاينىڭ 19-كۈنى كەچتە، جىنايەت گۇماندارى خەلق ساقچىلىرى تەرىپىدىن گەنسۇدىن ئۈرۈمچىگە ئېلىپ كېلىندى.
</S>
<S ID=21054>
    مۇشۇ ئاينىڭ 19-كۈنى كەچ سائەت 7 دىن 57 مىنۇت ئۆتكەندە، D2701 - قېتىملىق پويىز لەنجۇدىن ئۈرۈمچى پويىز ۋوگزالىغا كىرىشى بىلەن، ھادىسە سادىر قىلىپ قېچىپ كەتكەن شوپۇر خەلق ساقچىلىرى تەرىپىدىن تۇتۇلۇپ، دېلو يۈز بەرگەن ئورۇن ئۈرۈمچىگە قايتۇرۇپ كېلىندى.
</S>
<S ID=21055>
ئارقىدىنلا ئۈرۈمچى شەھەرلىك جامائەت خەۋپسىزلىكى ئىدارىسى قاتناش ساقچى تارماق ئەترىتى بۇلاقتاغ رايونلۇق چوڭ ئەترىتىگە ئېلىپ بېرىلىپ،  قېنى ۋە سۈيدۈكى تەكشۈرۈلدى ھەمدە كېچىلەپ سوراق قىلىندى. 
</S>
<S ID=21056>
ئۇ ئۆزىنىڭ ھادىسە سادىر قىلىپ قېچىپ كەتكەنلىكىدىن پۇشايمان قىلىپ مۇنداق دېدى: ئەينى ۋاقىتتىكى ئەھۋالنى بىلمىگەنلىكتىن كېتىپ قاپتىمەن، كېيىن بەك پۇشايمان قىلدىم. ھازىر ئاۋال قازا قىلغان كىشىنىڭ ئائىلىسىدىكىلەردىن كەچۈرۈم سورايمەن.
</S>
<S ID=21057>
ئاندىن يارىلانغان كىشىنى قۇتقۇزۇش ئۈچۈن تىرىشمەن.
</S>
<S ID=21058>
    مۇشۇ ئاينىڭ 17- كۈنى سەھەر سائەت 5 ئەتراپىدا، ئۈرۈمچى شەھىرى باداۋان خۇڭيۈەن يولىدا كۈلرەڭ چاڭئەن ماركىلىق بىر كىچىك تىپتىكى مىنىبۇس نومۇرى بولمىغان ئىككى چاقلىق موتوسىكلىت بىلەن ئۇرۇلغان، بۇنىڭ بىلەن موتوسىكلىتتىكى دادا - بالا ئىككەيلەننىڭ بىرى قازا قىلغان، يەنە بىرى يارىلانغان.
</S>
<S ID=21059>
قاتناش ھادىسىسى يۈز بەرگەندىن كېيىن، ھادىسە سادىر قىلغۇچى شوپۇر نەق مەيداندىن قىچىپ كەتكەن ھەمدە پويىز بېلىتى ئېلىپ گەنسۇغا ماڭغان.
</S>
<S ID=21060>
ئۈرۈمچى شەھەرلىك جامائەت خەۋپسىزلىكى ئىدارىسى قاتناش ساقچى تارماق ئەترىتى بۇلاقتاغ رايونلۇق چوڭ ئەترىتىنىڭ ھادىسە بىر تەرەپ قىلىش ئوتتۇرا ئەترىتىنىڭ ساقچىسى تاڭ جۈن مۇنداق دېدى: نەق مەيداندا كۆزىتىش ئاپپاراتى يوق ئىدى.
</S>
<S ID=21061>
بىر كۈن كۆزىتىش ئارقىلىق نەق مەيداندىكى ئىز ۋە ئەينەك پارچىلىرىدىن بۇ ئاپتوموبىلنىڭ نومۇرىنى ئېنىقلاپ چىقتۇق.
</S>
<S ID=21062>
بىز كۆپ تىرىشچانلىق كۆرسىتىش ۋە ئىزدىنىش ئارقىلىق جىنايەت گۇماندارىنى بېكىتتۇق ھەمدە مۇشۇ ئاينىڭ 18- كۈنى لەنجۇغا بېرىپ جىنايەت گۇماندارىنى تۇتۇپ كەلدۇق.
</S>
<S ID=21063>
    ئۈرۈمچى شەھەرلىك جامائەت خەۋپسىزلىكى ئىدارىسى قاتناش ساقچى تارماق ئەترىتى بۇلاقتاغ رايونلۇق چوڭ ئەترىتىنىڭ مۇئاۋىن باشلىقى فەن جياڭلىن مۇنداق دېدى: ئېلىمىز جىنايى ئىشلار قانۇنىنىڭ 132 - ماددىسىدا قاتناش ھادىسىسى سادىر قىلىش جىنايىتىگە قارىتا بېكىتىلگەن بەلگىلىمىگە ئاساسەن، قاتناش ھادىسىسى سادىر قىلىپ نەق مەيداندىن قېچىپ كېتىپ، ھادىسىگە ئۇچرىغۇچىنىڭ ئۆلۈپ كېتىشىنى كەلتۈرۈپ چىقارغانلارغا يەتتە يىلدىن يۇقىرى مۇددەتلىك قاماق جازاسى ھۆكۈم قىلىنىدۇ.
</S>
<S ID=21064>
فەن جياڭلىن مۇنداق دېدى: قاتناش ھادىسىسى سادىر بولغاندىن كېيىن شوپۇر ۋاقتىدا ئاپتوموبىلنى توختۇتۇپ نەق مەيداننى قوغداپ، يارىلانغانلارنى قۇتقۇزۇش، دەرھال قاتناش ساقچىلىرىغا ئەھۋالنى مەلۇم قىلىپ، ئۇلارنى نەق مەيدانغا چاقىرىش كېرەك.
</S>
<S ID=21065>
بۇ بىر شوپۇرنىڭ مەسئۇلىيىتى.
</S>
<S ID=21066>
 ئامىنە نۇرئەخمەت تەرجىمىسى
</S>
</TEXT>
/BODY
/DOC