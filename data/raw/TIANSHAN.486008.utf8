<DOC>
<DOCID>TIANSHAN.486008</DOCID>
<HEADER>
<CLASS>شىنجاڭ</CLASS>
<DATE>2016-01-07 17:16:29</DATE>
</HEADER>
<BODY>
<HEADLINE>
<S ID=1704>
سانجى مۇسابىقە رايونى ئاخبارات مەركىزى ئىشقا كىرىشتۈرۈلدى
</S>
</HEADLINE>
<TEXT>
<S ID=1705>
      6-يانۋار مەملىكەتلىك 13-نۆۋەتلىك قىشلىق تەنھەرىكەت مۇسابىقىسى سانجى مۇسابىقە رايونىدا ئاخبارات ئېلان قىلىش يىغىنى ئېچىلدى، بۇ تەڭرىتاغ بۇغدا كۆلى خەلقئارا قار تېيىلىش مەيدانىغا جايلاشقان مەملىكەتلىك 13-نۆۋەتلىك قىشلىق تەنھەرىكەت مۇسابىقىسى سانجى مۇسابىقە رايونى ئاخبارات مەركىزىنىڭ رەسمىي ئىشقا كىرىشتۈرۈلگەنلىكىدىن دېرەك بېرىدۇ.
</S>
<S ID=1706>
      فۇكاڭ تېلېگراف تارماق شىركىتىنىڭ مۇئاۋىن دىرېكتورى شېن جيەننىڭ ئېيتىشىچە، ئاخبارات تاراتقۇلىرى مۇخبىرلىرىنىڭ سانلىق مەلۇماتلارنى يوللىشىغا كاپالەتلىك قىلىش ئۈچۈن، ئاخبارات مەركىزىدە 44 تور ئۇلىنىش نۇقتىسى ۋە ھەقسىز Wifi تەسىس قىلىنغان، ئۇلارنىڭ ئىچىدىكى ھەر بىر تور ئۇلىنىش نۇقتىسىنىڭ سانلىق مەلۇمات يوللىشى 100 مىگابايتقا يېتىدىكەن.
</S>
<S ID=1707>
      تونۇشتۇرۇلۇشىچە، مەملىكەتلىك 13-نۆۋەتلىك قىشلىق تەنھەرىكەت مۇسابىقىسى سانجى مۇسابىقە رايونىنىڭ توردا ئۇچۇر يەتكۈزۈش ئىشلىرىغا كاپالەتلىك قىلىش ئۈچۈن، فۇكاڭ تېلېگراف تارماق شىركىتى 4 مىليون 770 مىڭ يۈەن مەبلەغ سالغان بولۇپ، بۇنىڭ بىلەن فۇكاڭ شەھەر رايونىدىن تەڭرىتاغ بۇغدا كۆلى خەلقئارا قار تېيىلىش مەيدانىغىچە قاپلانغان 3G تورىنى قۇرغان، بۇنىڭدا G4 تور مۇلازىمەت ئىقتىدارى ھازىرلانغان ئىكەن.
</S>
<S ID=1708>
      شۇنىڭ بىلەن بىر ۋاقىتتا، فۇكاڭ شەھىرىدىن تەڭرىتاغ بۇغدا كۆلى خەلقئارا قار تېيىلىش مەيدانىغىچە 56 كىلومېتىر ئۇزۇنلۇقتا يېڭىدىن ئوپتىك كابىل ياتقۇزۇش خىزمىتى ئاخىرلاشقان.
</S>
<S ID=1709>
ئەسلىدىكى فۇكاڭدىن تەڭرىتاغ بۇغدا كۆلى خەلقئارا قار تېيىلىش مەيدانىغىچە بولغان يەككە زەنجىرسىمان يەتكۈزۈش ھازىرقى فۇكاڭ شەھەر رايونى، سەنگۇڭ يېزىسى ۋە شۈيموگۇ يېزىسىدىن ئىبارەت ھالقىسىمان ئوپتىك كابىلغا ئۆزگەرتىلگەن.
</S>
<S ID=1710>
      مۇسابىقە جەريانىدا تور ئالاقىنىڭ راۋانلىقىغا كاپالەتلىك قىلىش ئۈچۈن، يەنە ئاپتونوم رايونلۇق، سانجى ئوبلاستىلىق ۋە فۇكاڭ شەھەرلىك تېلېگراف تارماقلىرى بىرلىكتە قاتناشقان ئۈچ دەرىجىلىك بىرلەشمە جىددىي ئەھۋال لاھىيەسى تۈزۈپ چىقىلغان، نۆۋەتتە ئۇزۇن يوللۇق يەتكۈزۈش ئىدارىسى، سىمىز تور ئىدارىسى، ئالاقە ئىدارىسى ۋە سۈنئىي ھەمراھ ئالاقە ئاپتوموبىلى قاتارلىقلار نەقلەشكەن.
</S>
<S ID=1711>
(پىراكتىكانت زورىگۈل يۈسۈپ تەرجىمىسى)
</S>
<S ID=1712>
‏
</S>
</TEXT>
/BODY
/DOC