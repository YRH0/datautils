<DOC>
<DOCID>TIANSHAN.543023</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-08-22 17:03:55</DATE>
</HEADER>
<BODY>
<HEADLINE>
<S ID=41533>
دۆلەت ۋە ئاپتونوم رايونىمىزنىڭ 2016 – يىللىق يېزا ئىسلاھاتىنى چوڭقۇرلاشتۇرۇپ، زامانىۋى يېزا ئىگىلىكىنى تەرەققىي قىلدۇرۇش، دېھقانلارنىڭ كىرىمىنى ئاشۇرۇشقا دائىر سىياسەت – تەدبىرلىرى (2)
</S>
</HEADLINE>
<TEXT>
<S ID=41534>
4.بۇغداينىڭ ئەڭ تۆۋەن سېتىۋېلىش باھاسى سىياسىتى
</S>
<S ID=41535>
    ئېلىمىز بۇ يىل ئاشلىق كۆپ چىقىدىغان رايونلار(ئاپتونوم رايونىمىزنى ئۆز ئىچىگە ئالىدۇ)دا بۇغداينىڭ ئەڭ تۆۋەن سېتىۋېلىش باھاسى سىياسىتىنى داۋاملىق يولغا قويدى.
</S>
<S ID=41536>
بۇ يىل ئىشلەپچىقىرىلغان بۇغداي(3 – دەرىجىلىك)نىڭ ھەر كىلوگىرامىنىڭ ئەڭ تۆۋەن سېتىۋېلىش باھاسى 2.36 يۈەن بولۇپ، بۇلتۇرقى سەۋىيە ساقلاپ قېلىندى.
</S>
<S ID=41537>
 5. ئاپتونوم رايونىمىزنىڭ پاختا نىشانلىق باھاسى سىياسىتى
</S>
<S ID=41538>
    دۆلىتىمىز 2014 – يىلى ئاپتونوم رايونىمىزنىڭ پاختا نىشانلىق باھا ئىسلاھاتىنى نۇقتىدا سىناق قىلىپ، پاختىنى ۋاقىتلىق سېتىۋېلىش – ساقلاش سىياسىتىنى ئەمەلدىن قالدۇردى، بازار باھاسى نىشانلىق باھا سەۋىيەسىدىن تۆۋەن بولغاندا، مەركەز مالىيەسىدىن تولۇقلىما بېرىلىدۇ.
</S>
<S ID=41539>
دۆلىتىمىز بۇ يىل ئاپتونوم رايونىمىزنىڭ پاختا نىشانلىق باھا ئىسلاھاتىنى داۋاملىق نۇقتىدا سىناق قىلىپ، پاختىنىڭ نىشانلىق باھاسىنى ھەر توننىسى 18 مىڭ 600 يۈەن بولىدۇ، دەپ بېكىتتى.
</S>
<S ID=41540>
    6.ئاشلىق، پاختا، ياغلىق داندىن يۇقىرى ئۈنۈملۈك ھوسۇل ئېلىش ۋە يېشىل ئاشلىق ھوسۇلىنى ئاشۇرۇش ئەندىزىسىنى چوڭقۇر ئىلگىرى سۈرۈشنى قوللاش سىياسىتى
</S>
<S ID=41541>
    بۇ يىل مەركەز مالىيەسىدىن ئاشلىقنى يېشىل، يۇقىرى ھوسۇللۇق، يۇقىرى ئۈنۈملۈك ئىشلەپچىقىرىش ئەندىزىسى ئورنىتىشقا 1 مىليارد 500 مىليون يۈەن ئاجرىتىلدى، بۇنىڭ ئىچىدە ئاپتونوم رايونىمىزغا 40 مىليون يۈەن ئاجرىتىلىپ، ئاشلىق تېرىلىدىغان ئالتە ناھىيە، كېۋەز تېرىلىدىغان تۆت ناھىيەدە يۇقىرى ھوسۇللۇق، يۇقىرى ئۈنۈملۈك ھوسۇل ئېلىش ئەندىزىسى ئورنىتىشقا ئىشلىتىلدى.
</S>
<S ID=41542>
بۇنىڭدا بىرىنچىدىن، يېشىل بولۇش، ئېكولوگىيەلىك مۇھىتنى قوغداش، بايلىقتىن يۇقىرى ئۈنۈملۈك پايدىلىنىش، ئىشلەپچىقىرىش ئۈنۈمىنى ئۆستۈرۈش قاتارلىقلارنى چۆرىدەپ، رايون خاراكتېرلىك، ئۆلچەملەشكەن يۇقىرى ھوسۇللۇق، يۇقىرى ئۈنۈملۈك تېخنىكا ئەندىزىسى ئۈلگە كۆرسىتىلىپ ئومۇملاشتۇرۇلىدۇ.
</S>
<S ID=41543>
ئىككىنچىدىن، بايلىق، تېخنىكا، ئۈنۈم جەھەتتىكى بوغما ھالەتكە قارىتا، تەجرىبە قىلىش، نۇقتىدا سىناق قىلىش ۋە بىرلىكتە ئۆتكەلگە ھۇجۇم قىلىش تەشكىللىك قانات يايدۇرۇلىدۇ.
</S>
<S ID=41544>
ئۈچىنچىدىن، يېزا ئىگىلىكىنىڭ يېڭىچە تىجارەت سۇبيېكتى ۋە مۇلازىمەت سۇبيېكتىغا تايىنىپ، يېزا ئىگىلىكىنى ئىجتىمائىيلاشتۇرۇش مۇلازىمەت ئۇسۇلىدا يېڭىلىق يارىتىپ، 1 –، 2 – ۋە 3 – كەسىپلەرنىڭ يۇغۇرۇلما تەرەققىياتى ئىلگىرى سۈرۈلىدۇ.
</S>
<S ID=41545>
    (شىنجاڭ ئۇيغۇر ئاپتونوم رايونلۇق دېھقانچىلىق نازارىتى تەمىنلىگەن)
</S>
<S ID=41546>
‏    
</S>
</TEXT>
/BODY
/DOC