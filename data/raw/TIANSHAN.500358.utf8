<DOC>
<DOCID>TIANSHAN.500358</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-22 17:41:58</DATE>
</HEADER>
<BODY>
<HEADLINE>
<S ID=14108>
يېڭىسار ناھىيەسى ھۆكۈمەت ئاپتوموبىللىرىنى نازارەت قىلىپ باشقۇرۇشنى كۈچەيتتى
</S>
</HEADLINE>
<TEXT>
<S ID=14109>
     ئىختىيارىي مۇخبىرلىرىمىز ھۈسىيىن مەمتىمىن، مەن بەيچۈن خەۋىرى: يېقىنقى يىللاردىن بۇيان، يېڭىسار ناھىيەسى ھۆكۈمەت ئىشلىرىغا ئىشلىتىدىغان ئاپتوموبىللارغاGPS ئورۇن بەلگىلەش سىستېمىسى ئورنىتىپ، پەن–تېخنىكا ۋاستىسى ئارقىلىق ھۆكۈمەت ئاپتوموبىللىرىنىڭ شەخسىي ئىشقا ئىشلىتىلىشىنى نازارەت قىلىپ باشقۇرۇشنى كۈچەيتىپ، پارتىيە ئەزالىرى، كادىرلارنىڭ «ئاپتوموبىل ئىشلىتىشتە چىرىكلىشىپ كېتىش»نىڭ ئالدىنى ئالدى.
</S>
<S ID=14110>
    بۇ ناھىيە ھۆكۈمەت ئاپتوموبىللىرىنى مەركەزلەشتۈرۈپ باشقۇرۇشنى كۈچەيتىپ، ئاپتوموبىل ئورۇنلاشتۇرۇش، ماي قاچىلاش، يول يۈرۈشنى تىزىملاش تۈزۈمىنى قاتتىق ئىجرا قىلىپ، شوپۇرنىڭ ئالاقىدار ئىشلار ۋە سان –سىپىرلارنى، شۇ كۈنى، شۇ ۋاقىت، شۇ قېتىم ھەيدىگەن ۋاقىتتىكى ئەھۋاللارنى توغرا خاتىرىلىشىنى ئىشقا ئاشۇرۇپ، خاتىرلەنگەن ئەھۋاللارنىڭ ئاپتوموبىلنىڭGPS ئورۇن بەلگىلەش سىتېمىسى خاتىرىلىگەن ئەھۋال بىلەن بىردەك بولۇشىغا كاپالەتلىك قىلدى.
</S>
<S ID=14111>
ئورۇنلارنىڭ ئاساسلىق مەسئۇللىرى ياكى ئېچىققا مەسئۇل رەھبەرلىرى ئاپتۇموبىللارنىڭ ماي قاچىلاش، يول يۈرۈش خاتىرىسى ۋە ئاپتۇموبىل چىقىمىغا قەرەللىك تۈردە ئارخىپ تۇرغۇزۇپ تەكشۈرۈپ، سېستىمىنىڭ ھۆكۈمەت ئاپتۇموبىللىرىنىڭ يول يۈرۈش ئەھۋالىنى قەرەللىك ياكى قەرەلسىز خاتىرىلەپ مېڭىشىغا نازارەتچىلىك قىلدى.
</S>
<S ID=14112>
تەشكىلات، ئىنتىزام تەكشۈرۈش تارماقلىرى ھەرئايدا بۇ سېستىما ئارقىلىق ھەرقايسى ئورۇنلارنىڭ ھۆكۈمەت ئىشلىرىغا ئىشلىتىدىغان ئاپتوموبىللارنىڭ ئىشلىتىش ئەھۋالىنى ئارىلاپ تەكشۈرۈپ بەلگىلىمە، ئىنتىزامغا خىلاپلىق قىلىش ئەھۋالى يېنىك بولغانلىرى بىلەن ئاگاھلاندۇرۇش بويىچە سۆھبەتلەشتى.
</S>
<S ID=14113>
ئەھۋالى ئېغىرراقلىرىنى ئومۇمىي ئۇقتۇرۇش قىلىپ تەنقىدلىدى، ئەھۋالى ئېغىر بولغانلىرىنى خىزمىتىدىن توختىتىپ، تەكشۈرۈپ بىر تەرەپ قىلدى.
</S>
</TEXT>
/BODY
/DOC