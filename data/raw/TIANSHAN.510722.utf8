<DOC>
<DOCID>TIANSHAN.510722</DOCID>
<HEADER>
<CLASS>خەلقئارا</CLASS>
<DATE>2016-03-17 13:24:49</DATE>
</HEADER>
<BODY>
<HEADLINE>
<S ID=20456>
ئەنگلىيە ماتېماتىكا ئالىمى 2016-يىللىق ئابېل مۇكاپاتىغا ئېرىشتى
</S>
</HEADLINE>
<TEXT>
<S ID=20457>
    خەلقئارا لىنىيەسى خەۋىرى: ئامېرىكا سىملىق تېلېۋىزىيە ئىستانسىسىنىڭ 16-مارت خەۋەر قىلىشىچە، ئەنگلىيە ئوكسفورد ئۇنىۋېرسىتېتى پىروفېسسورى ئاندىرى ۋىلىز ماتېماتىكا ساھەسىنى 300 نەچچە يىلدىن بۇيان قىيناپ كېلىۋاتقان تەس مەسىلىنى يەشكەنلىكى ئۈچۈن بۇ يىللىق ئابېل مۇكاپاتىغا ئېرىشكەن.
</S>
<S ID=20458>
    1637-يىلى، فىرانىسيە ماتېماتىكا ئالىمى فېرمات پۈتۈن سان n &gt;2دىن چوڭ بولغاندا، x, y, zغا ئالاقىدار تەڭلىمە x^n + y^n = z^n نىڭ مۇسبەت پۈتۈن سانلىق يېشىمى بولمايدۇ، دېگەن تېئورېمىنى ئوتتۇرىغا قويغان.
</S>
<S ID=20459>
«فېرمات چوڭ تېئورېمىسى» دەپ ئاتالغان بۇ ماتېماتىكا تەس مەسىلىسى ماتېماتىكا ساھەسىدىكىلەرنى 300 نەچچە يىلغىچە قىيناپ كەلگەن، 1994-يىلغا كەلگەندە ئەنگلىيە ماتېماتىكا ئالىمى ئاندىرى ۋىلىز بۇ تېئورېمىنى ئىسپاتلىغان.
</S>
<S ID=20460>
بۇ ھەپتە 62 ياشلىق ئاندىرى ۋىلىزغا 2016-يىللىق ئابېل مۇكاپاتى تارقىتىلغان.
</S>
<S ID=20461>
    ئاندىرى ۋىلىز: «مەن 10 يېشىمدا كۇتۇپخانىدا ‹فېرمات چوڭ تېئورمېسى»نى كۆرگەندىن كېيىن، ئۇنىغا مەپتۇن بولۇپ قالغانىدىم.
</S>
<S ID=20462>
شۇنىڭدىن باشلاپ چوقۇم ئۇنى ئىسپاتلاش قارارىغا كەلگەن» دېگەن. ئۇ پرىنسېتون ئۇنىۋېرسىتېتىغا كەلگەندىن كېيىن يەتتە يىل ۋاقىت سەرپ قىلىپ 1994-يىلى بۇ تەس مەسىلىنى ھەل قىلغان.
</S>
</TEXT>
/BODY
/DOC