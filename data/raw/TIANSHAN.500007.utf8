<DOC>
<DOCID>TIANSHAN.500007</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-21 14:08:41</DATE>
</HEADER>
<BODY>
<HEADLINE>
<S ID=13631>
‏‹‹نامراتلارنى يۆلەشتە ئاۋۋال ئەقىل جەھەتتىن يۆلەش›› كېرەك
</S>
</HEADLINE>
<TEXT>
<S ID=13632>
    ليۇ چۈەنتيې
</S>
<S ID=13633>
   ئومۇميۈزلۈك ھاللىق جەمئىيەت قۇرۇپ چىقىش 2016 – يىلى ھەل قىلغۇچ باسقۇچقا كىردى.
</S>
<S ID=13634>
60 مىليوندىن كۆپرەك يېزا ئاھالىسىنى نامراتلىقتىن قۇتۇلدۇرۇش مۇھىم نۇقتا، شۇنداقلا قىيىن نۇقتا.
</S>
<S ID=13635>
‹‹دەرەخ ئون يىلدا يېتىلىدۇ، ئادەم يۈز يىلدا›› دېگەندەك، ‹‹مائارىپ ئارقىلىق نامراتلىقتىن قۇتۇلدۇرۇش›› نامرات رايونلاردىكى بالىلارغا بىلىم بېرىش ئارقىلىق تەقدىرىنى ئۆزگەرتىدىغان، بەختلىك ئائىلە يارىتىپ بېرىدىغان ئەڭ ئۈنۈملۈك، ئەڭ بىۋاسىتە، دەل جايىدا نامراتلارنى يۆلەشتۇر.
</S>
<S ID=13636>
    ‹‹نامراتلارنى يۆلەشتە ئاۋۋال ئەقىل جەھەتتىن يۆلەش›› مائارىپ ئارقىلىق نامراتلىقتىن قۇتۇلدۇرۇشنىڭ ئاساسلىق ئورنىنى بەلگىلىگەن، ‹‹نامراتلىقنى تۈگىتىشتە ئاۋۋال نادانلىقنى تۈگىتىش›› مائارىپ ئارقىلىق نامراتلىقتىن قۇتۇلدۇرۇشنىڭ فۇنكسىيەسىنى بەلگىلىگەن، ‹‹نامراتلىقتىن قۇتۇلدۇرۇپ قايتا نامراتلىشىپ كېتىشنىڭ ئالدىنى ئېلىش›› مائارىپ ئارقىلىق نامراتلىقتىن قۇتۇلدۇرۇشنىڭ ئاساسلىق رولىنى بەلگىلىگەن.
</S>
<S ID=13637>
ب د ت مائارىپ، پەن – مەدەنىيەت تەشكىلاتىنىڭ تەتقىقات نەتىجىسىدە كۆرسىتىلىشىچە، ئوخشىمىغان قاتلامدا تەربىيەلەنگۈچىلەرنىڭ ئەمگەك ئىشلەپچىقىرىش ئۈنۈمىنى ئۆستۈرۈشتىكى سەۋىيەسىمۇ ئوخشاشمايدىكەن.
</S>
<S ID=13638>
يەنى تولۇق كۇرس سەۋىيەسىدىكىلەرنىڭ %300، تولۇقسىز، تولۇق ئوتتۇرا مەكتەپ سەۋىيەسىدىكىلەرنىڭ %108، باشلانغۇچ سەۋىيەسىدىكىلەرنىڭ %43 ئىكەن، ئوتتۇرىچە ئوقۇش يىل چېكىنىڭ ئوتتۇرىچە GDP بىلەن بولغان كوئېفېنسېنتى 0.562 ئىكەن.
</S>
<S ID=13639>
‹‹پۇل تاپقىچە، ئەقىل تاپ››، ‹‹ھۈنەرلىك ئادەم خار بولماس›› دېگەن گەپ بىكار ئېيتىلمىغان، مائارىپنىڭ نامراتلارنى يۆلەشكە تۈرتكە بولۇش، قايتا نامراتلىشىپ كېتىشنىڭ ئالدىنى ئېلىش جەھەتتىكى رولىنى تۈپ خۇسۇسىيەتكە، سىجىللىققا ئىگە دېيىشكە بولىدۇ.
</S>
<S ID=13640>
    يېقىندا خۇبېي ئۆلكىسى ‹‹مائارىپ ئارقىلىق نامراتلارنى دەل جايىدا يۆلەش ھەرىكەت پىلانى(2015 – 2019)››نى يولغا قويۇپ، ھەر بىر مەكتەپنى ياخشى باشقۇرۇش، ھەر بىر ئوقۇغۇچىنى ياخشى تەربىيەلەش، ھەر بىر ئائىلىگە غەمخورلۇق قىلىشقا تىرىشتى.
</S>
<S ID=13641>
بۇ يەردىكى ئاچقۇچ ‹‹بەش دەل جايىدا بولۇش››نى ياخشى يولغا قويۇشتىن ئىبارەت.
</S>
<S ID=13642>
    ‹‹دەل جايىدا ئۆزگەرتىش›› نامرات ئائىلىلەرنىڭ پەرزەنتلىرىنى ئوقۇيدىغان مەكتەپكە ئىگە قىلىپلا قالماستىن، ياخشى مەكتەپكە ئۆتۈش ئىمكانىيىتىگە ئىگە قىلىدۇ.
</S>
<S ID=13643>
نامرات رايونلارنى بېكىتىش، ‹‹ئۆلۈك نۇقتا›› قالدۇرماسلىق كېرەك.
</S>
<S ID=13644>
ئەڭ نامرات رايونلاردىن باشلاپ تۇتۇش، ئەڭ ئاجىز مەكتەپلەرنى گۈللەندۈرۈش، ئەڭ ئاجىز توپنى دەل جايىدا يۆلەش خىزمىتىنى ياخشى ئىشلەش كېرەك.
</S>
<S ID=13645>
‹‹دەل جايىدا غەمخورلۇق قىلىش››قا تىرىشىش ئۈچۈن، ئاساسىي ئېھتىياجنى قاندۇرۇش، ‹‹ئوت ئۈستىگە ياغ چاچماسلىق››، ئۆلچەمدىن ئېشىپ كەتكەن ھەشەمەتلىك قۇرۇلۇش قىلىشنى قەتئىي توسۇش كېرەك.
</S>
<S ID=13646>
    ‹‹دەل جايىدا ئوقۇغۇچى قوبۇل قىلىش›› نامرات ئائىلىلەرنىڭ پەرزەنتلىرىنى ئوقۇش پۇرسىتىگە ئىگە قىلىپلا قالماستىن، تېخىمۇ كۆپ ياخشى ئوقۇش پۇرسىتىگە ئىگە قىلىدۇ.
</S>
<S ID=13647>
ئوقۇغۇچى قوبۇل قىلىش ئىسلاھاتىنى يەنىمۇ ئىلگىرى سۈرۈپ، مايىللىققا ئىگە كۆپ خىل سىياسەتنى يولغا قويۇش ئارقىلىق، ياخشى مەكتەپلەرگە يېزىلىق ئوقۇغۇچىلارنى قوبۇل قىلىش پىلانىنى يولغا قويۇپ، دۆلەتنىڭ نامرات رايونلاردىن نىشانلىق ئوقۇغۇچى قوبۇل قىلىش پىلانىنى ياخشى ئەمەلىيلەشتۈرۈپ، تېخىمۇ كۆپ يېزىلىق ئوقۇغۇچىلارنى، نامرات ئائىلىلەرنىڭ پەرزەنتلىرىنى ياخشى مەكتەپلەرگە قوبۇل قىلىش كېرەك.
</S>
<S ID=13648>
    ‹‹مەبلەغ جەھەتتىن دەل جايىدا ياردەم بېرىش›› نامرات ئائىلىلەرنىڭ پەرزەنتلىرىنى ئوقۇيالايدىغان قىلىشلا بولماستىن، يەنە ھەقسىز ئوقۇيدىغان قىلىشتىن ئىبارەت.
</S>
<S ID=13649>
    ‹‹دەل جايىدا ئىشقا ئورۇنلاشتۇرۇش›› نامرات ئائىلىلەرنىڭ پەرزەنتلىرىگە قىلىدىغان ئىش تېپىپ بېرىپلا قالماي، بەلكى سىجىل تەرەققىي قىلىش ئىمكانىيىتىگە ئىگە قىلىپ، ‹‹بىر ئادەم ئىشقا ئورۇنلاشسا، پۈتۈن ئائىلە غەمدىن خالاس بولۇش››نى ئىشقا ئاشۇرۇش كېرەك.
</S>
<S ID=13650>
    ‹‹دەل جايىدا تەربىيەلەش›› نامرات دېھقانلارنى بىر ماھارەتكە ئىگە قىلىپ، بۇ ئارقىلىق نامراتلىقتىن قۇتۇلۇپ بېيىشقا يۈزلىنەيدىغان قىلىشتىن ئىبارەت.
</S>
<S ID=13651>
دېھقانلارغا قارىتىلغان كەسپىي مائارىپنى يولغا قويۇپ، ئۇلار ئەڭ تېز، ئەڭ ئاسان ئۆگىنەلەيدىغان ماھارەتلەرنى ئۆگىتىپ ياخشى ئۈنۈم يارىتىش كېرەك.
</S>
<S ID=13652>
    يۇقىرىقى ‹‹بەش دەل جايىدا بولۇش›› ئىشقا ئاشسا، مائارىپ جەزمەن مائارىپ ئارقىلىق نامراتلىقتىن قۇتۇلدۇرۇشتىكى ئىختىساسلىقلار، ئەقىل كۈچى، پەن – تېخىكا، ئۇچۇر ئەۋزەللىكىنى تولۇق جارى قىلدۇرۇپ، نامرات ئائىلىلەرنىڭ نامراتلىقتىن قۇتۇلۇش ئىقتىدارىنى ئۆستۈرەلەيدۇ، نامراتلارنى دەل جايىدا يۆلەش ئومۇميۈزلۈك ھاللىق جەمئىيەت قۇرۇپ چىقىش ئۈچۈن قۇدرەتلىك ئاكتىپ كۈچ بېرەلەيدۇ.
</S>
<S ID=13653>
‏   «خەلق گېزىتى»دىن
</S>
</TEXT>
/BODY
/DOC