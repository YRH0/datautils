<DOC>
<DOCID>TIANSHAN.486152</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-01-08 12:27:09</DATE>
</HEADER>
<BODY>
<HEADLINE>
<S ID=1820>
قورغاس ناھىيەسى ئېشىنچا ئەمگەكچىلەرنى ئىشقا ئورۇنلاشتۇرۇشقا ئەھمىيەت بەردى
</S>
</HEADLINE>
<TEXT>
<S ID=1821>
   ئابدۇسالام قادىر خەۋەر قىلىدۇ: قورغاس ناھىيەسىنىڭ لەڭگەر يېزىسى روشەنباغ كەنتىدىكى 21 ياشلىق ئىبادەت ئەيساجان ناھىيەنىڭ ئوتتۇرا، كىچىك كارخانىلار ئىگىلىك تىكلەش رايونىدىكى ‹‹شىئوۋكېۋېي›› كىيىم – كېچەك چەكلىك شىركىتىنىڭ سېخىدا ئۇستىسىنىڭ كۆرسەتمىسى بويىچە پەلەي تىكىشنى ئۆگىنىۋاتاتتى.
</S>
<S ID=1822>
ئۇ ناھىيەدە قىشلىق تەربىيەلەش كۇرسى ئېچىلىدىغانلىقى، كۇرسانتلارغا ئايدا 800 يۈەن تولۇقلىما بېرىلىدىغانلىقىنى ئاڭلاپ تىزىمغا ئالدۇرغانىدى.
</S>
<S ID=1823>
    ‹‹شىئوۋكېۋېي›› كىيىم – كېچەك چەكلىك شىركىتى 2015 – يىلى 7 – ئايدا قورغاس ناھىيەسىگە ماكانلاشقان بولۇپ، بۇ كارخانىدا ئاساسلىقى ھەر خىل خۇرۇم پەلەي تىكىلەتتى، مەھسۇلاتلىرى ياۋروپا، ئاسىيا دۆلەتلىرىگە سېتىلاتتى.
</S>
<S ID=1824>
    بۇ ناھىيە بۇلتۇر ئېشىنچا ئەمگەكچىلەرنىڭ تېخنىكا ئىقتىدارىنى ئۆستۈرۈشنى چىقىش قىلىپ، زاكاز قوبۇل قىلىش، ئىش ئورنىنى بېكىتىش، نىشانلىق تەربىيەلەش ئۇسۇلىنى قوللىنىپ، ئىشقا ئورۇنلىشىشتىن ئىلگىرىكى تەربىيەلەش، يېتەكلەش، مۇلازىمەت قىلىشتىن ئىبارەت ‹‹ئۈچنى بىر گەۋدىلەشتۈرۈش›› مېخانىزمىدا چىڭ تۇرۇپ، تەربىيەلەش نىشانى بىلەن ئىشقا ئورۇنلاشتۇرۇشنى، تەربىيەلەش تۈرى بىلەن كەسىپ ئېھتىياجىنى ئۆزئارا بىرلەشتۈردى.
</S>
<S ID=1825>
مەركەزلىك تەربىيەلەش بىلەن ئۆز جايىدا تەربىيەلەشنى چىڭ تۇتتى.
</S>
<S ID=1826>
كۇرسانتلارنى يېرىم ئاي ئەتراپىدا ھەربىي مەشىق، سىياسىي – نەزەرىيە، ‹‹قوش تىل›› بويىچە تەربىيەلىگەندىن باشقا، ئىككى يېرىم ئاي تېخنىكا ئۆگەتتى.
</S>
<S ID=1827>
    ناھىيەلىك ئادەم كۈچى بايلىقى ۋە ئىجتىمائىي كاپالەت ئىدارىسىنىڭ مۇئاۋىن باشلىقى گاۋ شېڭ مۇنداق دېدى: بىز دېھقانچىلىقنىڭ ئارىسال ۋاقتىدىن پايدىلىنىپ، 3200 كىشىنى تەربىيەلەشنى پىلانلىغانىدۇق.
</S>
<S ID=1828>
شۇڭا شەھەر – بازار ئاھالىلىرى ۋە دېھقان – چارۋىچىلارغا قولايلىق يارىتىش ئۈچۈن، 17 مىنبۇس سېتىۋېلىپ، كۇرسانتلارنى مەخسۇس ئاپىرىپ – ئەكىلىشكە ئاجراتتۇق.
</S>
<S ID=1829>
ھەر بىر كۇرسانتقا 500 يۈەن تەربىيەلەش تولۇقلىمىسى ۋە 300 يۈەن تۇرمۇش پۇلى بەردۇق.
</S>
<S ID=1830>
كۇرسانتلارنىڭ تەربىيەلىنىپ لاياقەتلىك بولغانلىرى ‹‹شىئوۋكېۋېي›› كىيىم – كېچەك چەكلىك شىركىتىدە ئىشقا ئورۇنلىشىدۇ.
</S>
</TEXT>
/BODY
/DOC