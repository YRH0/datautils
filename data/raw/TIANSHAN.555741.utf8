<DOC>
<DOCID>TIANSHAN.555741</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-10-11 18:42:54</DATE>
</HEADER>
<BODY>
<HEADLINE>
<S ID=52984>
پىچان ناھىيەسى ئالىي مەكتەپ، تېخنىكوملارنى پۈتكۈزگەنلەرنى ئىشقا ئورۇنلاشتۇرۇشقا ئەھمىيەت بەردى
</S>
</HEADLINE>
<TEXT>
<S ID=52985>
   مىجىت ئىبراھىم خەۋەر قىلىدۇ: پىچان ناھىيەسى بۇ يىل كىرگەندىن بۇيان ئالىي مەكتەپ، تېخنىكوملارنى پۈتكۈزگەن ياشلارنى ئېنىقلاش، ئادەم ئىشلەتكۈچى ئورۇنلار بىلەن ماسلاشتۇرۇش خىزمىتىنى ياخشى ئىشلەش، ئىشقا ئورۇنلاشتۇرۇش ئۇچۇرى بىلەن تەمىنلەش قاتارلىق ئۈنۈملۈك تەدبىرلەرنى قوللىنىپ، ئالىي مەكتەپ، تېخنىكوملارنى پۈتكۈزگەن ياشلارنىڭ ئىشقا ئورۇنلىشىش نىسبىتىنى %85كە يەتكۈزدى.
</S>
<S ID=52986>
   ناھىيەدىكى ئالاقىدار تارماقلار ئالىي مەكتەپ، تېخنىكوملارنى پۈتكۈزگەن ياشلارنى تىزىملاش، ئارخىپىنى ۋاكالىتەن باشقۇرۇش، كادىرلار مۇناسىۋىتىنى بېجىرىش، ئىشقا ئورۇنلىشىش تەلىپىنى ئىگىلەش خىزمىتىنى ياخشى ئىشلەپ، تىزىملىتىپ ئىشقا ئورۇنلىشالمىغانلار بىلەن قەرەللىك ئالاقىلىشىش تۈزۈمىنى يولغا قويۇپ، ئۇلارنى ئىشقا ئورۇنلىشىش بويىچە تەربىيەلەپ، ئىشقا ئورۇنلاشتۇرۇشتىكى نەپ يەتكۈزۈش سىياسەتلىرىدىن بەھرىمەن قىلىپ، ئىشقا ئورۇنلىشىش ئەھۋالىنى ئىز قوغلاپ ئىگىلىدى.
</S>
<S ID=52987>
كارخانىلار بىلەن ئادەم ئىشلەتكۈچى ئورۇنلار ئالىي مەكتەپ، تېخنىكوملارنى پۈتكۈزگەنلەرنىڭ ئالاھىدىلىكىگە ماس كېلىدىغان ئىش ئورۇنلىرىغا ئورۇنلىشىشىغا ياردەم بەردى.
</S>
<S ID=52988>
نەتىجىدە، ھازىرغىچە ئۇلارنىڭ 118ى كارخانىلارغا، 47ى كەسپىي ئورۇنلارغا، 36ى ئالاھىدە ئىش ئورنى ئوقۇتقۇچىلىقىغا، 13ى پىدائىيلىققا، تۆتى مەھەللىلەرگە ئىشقا ئورۇنلاشتۇرۇلدى، ئىككىسى ئۆز ئالدىغا ئىگىلىك تىكلىدى.
</S>
</TEXT>
/BODY
/DOC