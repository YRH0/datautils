<DOC>
<DOCID>TIANSHAN.489303</DOCID>
<HEADER>
<CLASS>ئۈرۈمچى</CLASS>
<DATE>2016-01-18 16:24:59</DATE>
</HEADER>
<BODY>
<HEADLINE>
<S ID=3495>
ئۈرۈمچى شەھىرى يېزا ئىگىلىك مەھسۇلاتلىرىنى كەڭ كۆلەمدە تەكشۈردى
</S>
</HEADLINE>
<TEXT>
<S ID=3496>
    جاۋ جۈن خەۋەر قىلىدۇ: ئۈرۈمچى شەھەرلىك دېھقانچىلىق، چارۋىچىلىق ئىدارىسى (مال دوختۇرلۇق ئىدارىسى) ‹‹ئىككى يىغىن››، مەملىكەتلىك 13 – نۆۋەتلىك قىشلىق تەنھەرىكەت مۇسابىقىسى ۋە چاغان مەزگىلىدە ئۈرۈمچى شەھىرىدىكى يېزا ئىگىلىك مەھسۇلاتلىرىنىڭ سۈپەت بىخەتەرلىكىگە كاپالەتلىك قىلىش ئۈچۈن، يېقىندا دېھقانچىلىق تېخنىكىسىنى ئومۇملاشتۇرۇش مەركىزى، شەھەرلىك ھايۋانات سەھىيە نازارەتچىلىكى ئورنى، شەھەرلىك ھايۋانات يۇقۇمىنى تىزگىنلەش ۋە دىياگنوز قويۇش مەركىزى، شەھەرلىك يېزا ئىگىلىك مەھسۇلاتلىرىنىڭ سۈپەت بىخەتەرلىكىنى تەكشۈرۈش مەركىزىنى تەشكىللەپ، شەھىرىمىزدىكى باقمىچىلىق بازىسى، بېلىقچىلىق مەيدانى، سۈت پونكىتى، دېھقانچىلىق (مال دوختۇرلۇق ) دورىلىرى دۇكىنى قاتارلىق تىجارەت ئورۇنلىرىنى كەڭ كۆلەمدە تەكشۈردى.
</S>
<S ID=3497>
    تەكشۈرۈش جەريانىدا، مەلۇم بىر باقمىچىلىق كارخانىسىنىڭ يەم – خەشەك سېتىۋالغاندا تىزىمغا ئالدۇرۇشى ئۆلچەمگە ئۇيغۇن بولمىغاندىن سىرت، باشقا تىجارەت ئورۇنلىرى ‹‹يېزا ئىگىلىك مەھسۇلاتلىرىنىڭ سۈپەت بىخەتەرلىكى قانۇنى››، ‹‹ مال دوختۇرلۇق دورىلىرىنى باشقۇرۇش نىزامى›› قاتارلىق قانۇن – بەلگىلىمىلەرگە ئۇيغۇن كەلگەن.
</S>
<S ID=3498>
    ئىگىلىنىشىچە، مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ ئوڭۇشلۇق ئۆتكۈزۈلۈشى ۋە ئاممىنىڭ بىخەتەر، ئىناق چاغان ئۆتكۈزۈشىگە كاپالەتلىك قىلىش ئۈچۈن، ئۈرۈمچى شەھەرلىك دېھقانچىلىق، چارۋىچىلىق (مال دوختۇرلۇق ئىدارىسى) ئىدارىسى 2015 – يىل 12 – ئاينىڭ 10 – كۈنىدىن باشلاپ، شەھىرىمىزدە 100 كۈنلۈك ‹‹ئىككى بايرام››، ‹‹ ئىككى يىغىن›› ۋە مەملىكەتلىك 13 – نۆۋەتلىك قىشلىق تەنھەرىكەت مۇسابىقىسى مەزگىلىدە يېزا ئىگىلىك مەھسۇلاتلىرىنىڭ سۈپەت بىخەتەرلىكىنى نازارەت قىلىپ باشقۇرۇش بويىچە مەخسۇس تۈزەش ھەرىكىتىنى قانات يايدۇرۇپ، يېزا ئىگىلىك مەھسۇلاتلىرى تىجارەت ھالقىسىدىكى بەلگىلىمىگە خىلاپ ھالدا مېتامدوفوس قاتارلىق چەكلەنگەن دېھقانچىلىق دورىلىرى ۋە ‹‹ئورۇقلىتىش جەۋھىرى›› قاتارلىق چەكلەنگەن ماددىلارنى ئىشلەتكەن – ئىشلەتمىگەنلىكى؛ يېزا ئىگىلىك مەھسۇلاتلىرىنى ئىشلەپچىقىرىش ھالقىسىدا زەھىرى كۈچلۈك دېھقانچىلىق دورىلىرى، چەكلەنگەن ماددىلارنى ئىشلەتكەن – ئىشلەتمىگەنلىكى ۋە دېھقانچىلىق دورىلىرىنى ئىشلىتىشتىكى بىخەتەر ئارىلىق مەزگىلى توغرىسىدىكى بەلگىلىمىگە ئەمەل قىلغان – قىلمىغانلىقى؛ دېھقانچىلىق مەھسۇلاتلىرىنى يىغىش، زاپاس ساقلاش، توشۇش ۋە دەسلەپكى پىششىقلاش ھالقىسىدا چەكلەنگەن ماددىلارنى قوشقان – قوشمىغانلىقى ۋە خۇرۇجلارنى قالايمىقان ئىشلىتىش قىلمىشىنى تەكشۈرگەن.
</S>
<S ID=3499>
بايقالغان قانۇن – بەلگىلىمىگە خىلاپلىق قىلمىشلارنى قانۇن بويىچە قاتتىق، ئېغىر بىر تەرەپ قىلغان.
</S>
<S ID=3500>
10 – يانۋارغىچە شەھەر بويىچە جەمئىي 589 ئادەم /قېتىم تەكشۈرۈشكە قاتنىشىپ، يېزا ئىگىلىك مەھسۇلاتلىرىنى ئىشلەپچىقىرىش، تىجارەت ئورنىدىن 368نى ۋە ئېلىنغان 942 ئەۋرىشكىنى تەكشۈرۈپ، يېزا ئىگىلىك مەھسۇلاتلىرىنى ئىشلەپچىقىرىش، سېتىش بازىرىنى ئۈنۈملۈك ساپلاشتۇرغان.
</S>
<S ID=3501>

</S>
</TEXT>
/BODY
/DOC