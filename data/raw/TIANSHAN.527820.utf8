<DOC>
<DOCID>TIANSHAN.527820</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-06-12 17:12:22</DATE>
</HEADER>
<BODY>
<HEADLINE>
<S ID=30359>
ساۋ گۇاڭچىنىڭ مىللەتلەر ئىتتىپاقلىقى ئەسەرلىرى كۆرگەزمىسى ئۇچتۇرپاندىكى ھەرمىللەت ئاممىنى جەلپ قىلدى
</S>
</HEADLINE>
<TEXT>
<S ID=30360>
    ئابدۇسالام نىياز خەۋەر قىلىدۇ: ئۇچتۇرپان ناھىيەلىك چۈجۇ ئوتتۇرا مەكتىپى كۆرگەزمە زالىدا يېقىندا ئۆتكۈزۈلگەن كۆرگەزمە ئۇچتۇرپاندىكى نەچچە مىڭلىغان ھەر مىللەت ئاممىنى ئالاھىدە جەلپ قىلىپ، كۆرگەزمىنى كۆرىدىغان كىشىلەرنىڭ ئايىغى ئۈزۈلمىدى.
</S>
<S ID=30361>
   ساۋ گۇاڭچى ئاقسۇ شەھىرىدىكى ئاسارئەتىقە يىغىپ ساقلىغۇچى بولۇپ، ئۇچتۇرپان ناھىيەلىك پارتكوم تەشۋىقات بۆلۈمىنىڭ تەكلىپ قىلىشى بىلەن ئۇزاقتىن بۇيان ئۆزى يىغىپ ساقلاپ كەلگەن مىللەتلەر ئىتتىپاقلىقىغا ئائىت خاتىرە سۈرەت، ماي بوياق ئەسەرلىرى، گېزىت، ژۇرنال، ئۈن – سىن پىلاستىنكىسى، خاتىرە ماركىسى، مىللەتلەر ئىتتىپاقلىقى – تەرەققىياتىدىكى مۇكاپات بۇيۇملىرى، ئىزناك قاتارلىق 500 خىلدىن ئارتۇق بۇيۇمنى ئېلىپ ئۇچتۇرپاندىكى ھەر مىللەت ئاممىغا كۆرگەزمە قىلدى. ئورگان كادىرى گۈزەلنۇر ئۆمەر كۆرگەزمىنى كۆرۈپ مۇنداق دېدى: بۇ قېتىمقى مىللەتلەر ئىتتىپاقلىقى تېمىسىدىكى كۆرگەزمە ئىنتايىن ياخشى بوپتۇ، بۇ كۆرگەزمىدىن ھەم تارىخنى چۈشەنگىلى، ھەم مىللەتلەر ئارىسىدىكى چىن ھېسسىياتنى تارىخىي پاكىتلار ئارقىلىق ھېس قىلغىلى بولىدىكەن. ساۋ گۇاڭچى بۇ جەھەتتە ناھايىتى ئەتراپلىق ئويلاپتۇ ھەم بەك قالتىس ئىش قىپتۇ.
</S>
<S ID=30362>
   ساۋ گۇاڭچى ئاسارئەتىقە سودىگىرى بولۇپ، ئون يىل بۇرۇن رەئىس ماۋ زېدۇڭ بىلەن قۇربان تۇلۇمنىڭ پورترېتى سىزىلغان بىر پارچە رەسىمنى باشقىلاردىن سېتىۋالغاندىن كېيىن، مىللەتلەر ئىتتىپاقلىقىغا ئائىت بۇيۇملارنى يىغىپ ساقلاش خىيالىغا كەلگەن. شۇنىڭدىن كېيىن ئۇ مىللەتلەر ئىتتىپاقلىقىغا ئائىت تۈرلۈك ئەسەرلەرنى يىغىشقا باشلىغان بولۇپ، ھازىرغا قەدەر يىغقان تۈرلۈك تارىخىي سۈرەت، ئىتتىپاقلىق ھېكايىسى، ماي بوياق، تېز سىزما، ھۆسنخەت، كونا كىتاب قاتارلىق ئەسەرلەر 500 خىلدىن ئېشىپتۇ. ساۋ گۇاڭچى مۇنداق دېدى: مىللەتلەر ئىتتىپاقلىقى تۈنۈگۈن، بۈگۈن ئېيتىلغان سۆز ئەمەس، ئۇ يېڭى جۇڭگو قۇرۇلغاندىن بۇيان ئىزچىل تەكىتلىنىپ كېلىۋاتقان مۇھىم تېما، مېنىڭچە مۇشۇ تارىخلارنىڭ شاھىتى بولغان ئەسەرلەر ئارقىلىق ھەر مىللەت خەلقىگە بۈگۈنكى بەختىيار تۇرمۇشىمىزنىڭ ئېلىمىزدىكى ھەر مىللەت خەلقنىڭ ئۇزۇن يىللاردىن بۇيان مۈرىنى – مۈرىگە تىرەپ ئىتتىپاقلاشقانلىقىنىڭ نەتىجىسى ئىكەنلىكىنى بىلدۈرەلىسەملا ئارزۇيۇم ئەمەلگە ئاشقان بولاتتى.
</S>
</TEXT>
/BODY
/DOC