<DOC>
<DOCID>TIANSHAN.549105</DOCID>
<HEADER>
<CLASS>پەن – مائارىپ</CLASS>
<DATE>2016-09-10 15:16:29</DATE>
</HEADER>
<BODY>
<HEADLINE>
<S ID=48287>
قاراماي كەسپىي تېخنىكا ئىنىستىتۇتىنىڭ يېتەكچىسى تۇرسۇنمەمەت ئەمەتجاننى زىيارەت
</S>
</HEADLINE>
<TEXT>
<S ID=48288>
    ئۇ قاراماي كەسپىي تېخنىكا ئىنىستىتۇتىنىڭ يېتەكچىسى تۇرسۇنمەمەت ئەمەتجان بولۇپ، ئۇنى ئوقۇغۇچىلار «تۇرسۇن دادا» دېيىشىدۇ.
</S>
<S ID=48289>
ئۇنىڭ «ئۆيى» ئوقۇغۇچىلار ياتىقى بولۇپ، ياتاقتا يەنە ئىككى ئوقۇغۇچى ئۇنىڭ بىلەن بىرگە تۇرىدۇ.
</S>
<S ID=48290>
ئۇنىڭ يېتەكچى بولۇپ ئىشلەۋاتقىنىغا 17 يىل بولدى.
</S>
<S ID=48291>
    ئەمدىلا يېتەكچى بولغاندا تۇرسۇنمەمەت قىيىن مەسىلىلەرگە دۇچ كەلگەن.
</S>
<S ID=48292>
ئەينى چاغدا، ئۇ «2+3» كومپيۇتېر سىنىپىغا يېتەكچىلىك قىلغان، ئوقۇغۇچىلارنىڭ يېشى كىچىك بولۇپ، تولۇقسىز ئوتتۇرا مەكتەپنى پۈتكۈزۈپلا ئۆيىدىن ئايرىلىپ ئوقۇغىلى كەلگەن، كېچىكىش، دەرس ۋاقتىدا ئۇخلاپ قېلىش، ياتاقنىڭ تازىلىقى ناچار بولۇش قاتارلىق مەسىلىلەر ئۈستى-ئۈستىلەپ كەلگىلى تۇرىدۇ.
</S>
<S ID=48293>
    ئۇ بارلىق ئوقۇغۇچىلارنىڭ تېلېفون نومۇرلىرىنى بىر كىچىك دەپتەرگە خاتىرىلەپ، ئۇلارنىڭ ئۆيلىرىگە بىرمۇ بىر تېلېفون قىلىپ، ئۇلارنىڭ تۇرمۇش ۋە ئۆگىنىش ئەھۋالىنى ئىگىلەيدۇ.
</S>
<S ID=48294>
بىر ھەپتىدىن كېيىن، ھەربىر ئوقۇغۇچىنىڭ ئادىتى ۋە خاراكتېرى ھەققىدە ئۇنىڭ كۆڭلىدە سان بولىدۇ.
</S>
<S ID=48295>
    خىزمەتكە چىقىپ بولغان، تۇرمۇش قۇرۇپ بولغان لو يۈەنچىڭ ئىلگىرى كومپيۇتېر كەسپى 0351 سىنىپىنىڭ ئوقۇغۇچىسى ئىدى، كىچىكىدىنلا ئىنتايىن كەپسىز بولغاچقا، ئۇ ئوتتۇرا، باشلانغۇچ مەكتەپلەردە ئوقۇۋاتقاندا، ئۆگىنىشتە بەكلا ئارقىدا ئىدى.
</S>
<S ID=48296>
لو يۈەنچىڭغا ياردەم بېرىش ئۈچۈن، تۇرسۇنمەمەت ئەمەتجان ئىلگىرى ئۇنىڭ ياتىقىدا بىر ئاي بىللە تۇرغانىدى.
</S>
<S ID=48297>
لو يۈەنچىڭ ئەسلەپ مۇنداق دەيدۇ: «ئەتىگەندە كۆزۈمنى ئېچىپلا كۆرىدىغىنىم تۇرسۇنمەمەت مۇئەللىم ئىدى، كەچتە ئۇخلىغاندىمۇ ئەڭ ئاخىرىدا يەنىلا ئۇنى كۆرەتتىم.
</S>
<S ID=48298>
بىر كۈن كەچكىچە مەندىن ئايرىلمايتتى.
</S>
<S ID=48299>
تۇرسۇنمەمەت مۇئەللىم ماڭا بەك كۆيۈنەتتى.
</S>
<S ID=48300>
ۋاقىت ئۆتكەنچە، تاشمۇ ئېرىيدىغان گەپكەن.
</S>
<S ID=48301>
ئۇنى قايسى كۈنى كۆرمىسەم سېغىنىدىغان بولۇپ قالغانىدىم.
</S>
<S ID=48302>
بىر كۈنى مەن مەن سىزگە بالا بولاي، سىز ماڭا دادا بولۇڭ دېدىم، ئويلىماپتىكەنمەن، ھازىر ئۇنى تۇرسۇنمەمەت دادا دەيدىغان ساۋاقداشلار بارغانسېرى كۆپەيدى».
</S>
<S ID=48303>
    ئايالى ئىككى يىل بۇرۇن قاتناش ۋەقەسىگە ئۇچرىغاندىن كېيىن ئىزچىل تۈردە خىزمەت قىلمايۋاتاتتى، ئىككى قىزىنىڭ بىر ئەمدىلا ئالىي مەكتەپنى پۈتكۈزدى، بىرى تولۇقسىز ئوتتۇرا مەكتەپتە ئوقۇۋاتىدۇ.
</S>
<S ID=48304>
گەرچە تۇرمۇشى بىرقەدەر قىيىن شارائىتتا تۇرسىمۇ، ئەمما پەقەت ئوقۇغۇچىلىرىغا لازىم بولسىلا، ئۇ قىلچە ئىككىلەنمەيتتى.
</S>
<S ID=48305>
ئائىلىسىدىن تۇرمۇش پۇل كەلمىگەن ئوقۇغۇچىلارغا ئۇ ئۆزىنىڭ تاماق كارتىسىنى بېرەتتى.
</S>
<S ID=48306>
ئۇ يەنە دائىم ئائىلىسى نامرات ئوقۇغۇچىلارنى ئۆيىگە مېھمان بولۇشقا تەكلىپ قىلىدۇ؛ كومپيۇتېر 1031 سىنىپىدىكى مەخمۇتجان ئوپېراتسىيە قىلدۇرىدىغاندا پۇلغا ئېھتىياجلىق بولىدۇ، ئۇ باشلامچىلىق قىلىپ ئىئانە يىغىدۇ؛ ئوقۇغۇچىلىرى ئاغرىپ قالسا، ئۇ كېچىنى كېچە دېمەي دوختۇرخانىغا ئاپىرىپ، داۋالىنىش پۇللىرىنى تۆلەپ قوياتتى ھەمدە كېسال كارىۋىتى يېنىدىن بىرقەدەممۇ ئايرىلمايتتى.
</S>
<S ID=48307>
    ئۇ 11 يىللىق پارتىيەلىك ئىستاژىغا ئىگە بولۇپ، 40 تىن ئارتۇق ئوقۇغۇچى پارتىيە ئەزاسىنى تەربىيەلەپ يېتىشتۈردى.
</S>
<S ID=48308>
ھەر قېتىم ئاتىلار بايرىمى، ئوقۇتقۇچىلار بايرىمى، قۇربان ھېيت قاتارلىق ھېيت-بايراملاردا ئۇ نۇرغۇن تېلېفون، ئۇچۇر قاتارلىقلارنى قوبۇل قىلىدۇ، ئۇلارنىڭ ھەممىسى ئۇنىڭ ئوقۇغۇچىلىرىنىڭ ئۇنىڭغا يوللىغان تىلەكلىرى ئىدى.
</S>
<S ID=48309>
    ئۇچۇر قۇرۇلۇشى ئىنىستىتۇتىدا 400 گە يېقىن ئوقۇغۇچى بولۇپ، ئاز سانلىق مىللەت ئوقۇغۇچىلىرى % 42 نى ئىگىلەيدۇ، ھەرقايسى مىللەت ئوقۇغۇچىلىرى ياتاقتا ئۆزئارا بىرگە تۇرىدۇ.
</S>
<S ID=48310>
2000-يىلىنىڭ دەسلىپىدە، تۇرسۇنمەمەت ئەمەتجان ئوقۇغۇچىلارغا «مىللەتلەر مەدەنىيەت دەرسى» تەسىس قىلغان.
</S>
<S ID=48311>
بۇ دەرس دەرسخانىدا ئەمەس، بەلكى ياتاقتا ئۆتۈلەتتى.
</S>
<S ID=48312>
ئۇنىڭ دېيىشىچە، ھەر قايسى مىللەتلەر ئۆزئارا بىر-بىرىنىڭ مەدەنىيىتى ۋە ئۆرپ-ئادىتىنى چۈشەنسىلا، قارشى تەرەپنى چۈشىنەلەيدىكەن، قارشى تەرەپنى قوبۇل قىلغاندىلا، بىر ئائىلە كىشىلىرىدەك ياشىيالايدىكەن.
</S>
</TEXT>
/BODY
/DOC