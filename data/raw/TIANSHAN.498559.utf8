<DOC>
<DOCID>TIANSHAN.498559</DOCID>
<HEADER>
<CLASS>ئۈرۈمچى</CLASS>
<DATE>2016-02-17 17:31:33</DATE>
</HEADER>
<BODY>
<HEADLINE>
<S ID=12251>
ھۆججەتلىك فىلىم ‹‹ئىنتېرنېت دەۋرى››نىڭ ئۇيغۇرچە نەشرى ئۈرۈمچىدە تۇنجى قويۇلدى
</S>
</HEADLINE>
<TEXT>
<S ID=12252>
   يېقىندا، مەركىزىي تېلېۋىزىيە ئىستانسىسىنىڭ ئۈچ يىللىق سۈرەتكە ئېلىش ۋە ئىشلەش نەتىجىسىدە بارلىققا كەلگەن چوڭ تىپتىكى ھۆججەتلىك فىلىم ‹‹ئىنتېرنېت دەۋرى››نىڭ ئۇيغۇرچە نەشرىنىڭ تۇنجى قويۇلۇش مۇراسىمى ئۈرۈمچىدە ئۆتكۈزۈلدى.
</S>
<S ID=12253>
قويۇلۇش مۇراسىمىغا ھەرقايسى ساھەلەردىكى ئالىم-مۇتەخەسسىس، كارخانىچى، يەككە تىجارەتچىلەر ۋە ئوقۇغۇچىلار ۋەكىللىرىدىن بولۇپ 400 دىن ئارتۇق كىشى قاتناشتى.
</S>
<S ID=12254>
   ‹‹ئىنتېرنېت دەۋرى›› جۇڭگونىڭ ئىنتېرنېتنى تۇنجى بولۇپ ئومۇميۈزلۈك، سىستېمىلىق، چوڭقۇر، ئوبيېكتىپ ھالدا شەرھىيەلەپ بەرگەن چوڭ تىپتىكى ھۆججەتلىك فىلىم بولۇپ، پۈتۈن فىلىم جەمئىي 10 قىسىم، ھەر بىر قىسىمى 50 مىنۇتتىن.
</S>
<S ID=12255>
بۇ فىلىم ئوبيېكتىپ نەزەر، يارقىن تەسۋىرلەر ئارقىلىق، ئىنتېرنېتنىڭ ئىنسانىيەتنىڭ ئىقتىساد، مەدەنىيەت، جەمئىيەت، سىياسىي، ئىنسان خاراكتېرى قاتارلىق ھەرقايسى تەرەپلەردىكى ئىسلاھاتى نامايان قىلىنغان.
</S>
<S ID=12256>
ئىنتېرنېت يېتەكچىلىكىدىكى ئىسلاھات دەۋرچانلىققا ئىگە بولۇپ، بۇ فىلىم تارىخ تۇيغۇسى، دەۋر ئېڭى بىلەن تۈرلۈك ئۆزگىرىشلەرنىڭ ئارقا كۆرۈنۈشىدىكى ماھىيىتى ئۈستىدە ئىزدىنىپ، ئىنتېرنېتنىڭ كەلگۈسى تەرەققىياتىنىڭ ئېھتىماللىقى ۋە ئىنسانىيەت جەمئىيىتى، ئىنسانىيەت مەدەنىيىتىگە كۆرسەتكەن چوڭقۇر تەسىرى مۇھاكىمە قىلىنغان.
</S>
<S ID=12257>
    ‹‹ئىنتېرنېت دەۋرى›› ناملىق بۇ ھۆججەتلىك فىلىمنىڭ ئۇيغۇرچە نەشرىنى ئۈرۈمچى ‹‹ئىرپان›› ئېلېكترون چەكلىك شىركىتى تەرجىمە قىلغان.
</S>
</TEXT>
/BODY
/DOC