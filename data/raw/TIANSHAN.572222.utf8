<DOC>
<DOCID>TIANSHAN.572222</DOCID>
<HEADER>
<CLASS>شىنجاڭ</CLASS>
<DATE>2016-12-15 11:33:43</DATE>
</HEADER>
<BODY>
<HEADLINE>
<S ID=65264>
مېھىرلىك كۆڭۈللەر بىلەن ‹‹بەخت ئىشىكىنى›› ئېچىش
</S>
</HEADLINE>
<TEXT>
<S ID=65265>
تۇرپان شەھىرىنىڭ ‹‹مىللەتلەر ئىتتىپاقلىشىپ بىر ئائىلە كىشىلىرىدەك بولۇش›› پائالىيىتىدىن كۆرۈنۈشلەر(2)
</S>
<S ID=65266>
  شيا چىڭ
</S>
<S ID=65267>
‹‹مىللەتلەر ئىتتىپاقلىشىپ بىر ئائىلە كىشىلىرىدەك بولۇش›› پائالىيىتىدە قانداق قىلغاندا ئەمەلىي ئۈنۈمگە ئېرىشكىلى بولىدۇ؟
</S>
<S ID=65268>
تۇرپان شەھىرىنىڭ بۇ جەھەتتىكى تەجرىبىسى شۇكى، ئۇلار مىللەتلەر ئىتتىپاقلىقى خىزمىتىنى ‹‹بىرىنچى قول قۇرۇلۇشى›› سۈپىتىدە چىڭ تۇتۇپ، مەدەنىيەت ئارقىلىق يېتەكلەش، رىشتە باغلاپ ھەمدەم بولۇش، ئىنچىكە كۆزىتىپ باشقۇرۇش، ‹‹قوش تىل›› مائارىپىنى يولغا قويۇش، ئىشقا ئورۇنلىشىشنى كاپالەتلەندۈرۈش، تەربىيەلەپ ئۆزگەرتىش، دىنلار ئىناقلىقى، نامراتلارنى يۆلەش، كىرىمنى ئاشۇرۇپ بېيىتىش، تىپنى ئۆزگەرتىپ دەرىجىسىنى ئۆستۈرۈشتىن ئىبارەت ‹‹ئون چوڭ قۇرۇلۇش››نى تۇتقا قىلىپ، كۆپ تەرەپلىك قانات يايدۇرغان، پۈتۈن ساھەنى قاپلىغان، ھەممە ئادەمگە نىشان بەلگىلەنگەن مەسئۇلىيەت سىستېمىسىنى ئورنىتىپ، ‹‹مىللەتلەر ئىتتىپاقلىشىپ بىر ئائىلە كىشىلىرىدەك بولۇش›› پائالىيىتىنىڭ ئۇزاق ئۈنۈملۈك مېخانىزمى ئۈستىدە ئىزدىنىپ، تۈرلۈك خىزمەتلەرنى ئۈزلۈكسىز چوڭقۇرلاشتۇردى.
</S>
<S ID=65269>
 بېيىش يولىدا بىرەيلەننىمۇ چۈشۈرۈپ قويماسلىق
</S>
<S ID=65270>
 11 – ئاينىڭ 28 – كۈنى، تۇرپان شەھىرى ئىدىقۇت رايونىنىڭ يار يېزىسى قىزىلتۇر مەھەللىسىدە ئولتۇرۇشلۇق ھاۋاگۈل ئەخمەت تۇرپان شەھەرلىك ‹‹مەيدې›› مېۋىچىلىك چەكلىك شىركىتىنىڭ قۇرۇق ئۈزۈم پىششىقلاش زاۋۇتىدا قۇرۇق ئۈزۈم ئىلغاۋاتاتتى.
</S>
<S ID=65271>
ئۇ: ھازىر ئايدا 3000 يۈەن تاپالايمەن، ھېيت – بايراملاردا شىركەت يەنە بايراملىق پۇل بېرىدۇ، بەكلا بەختلىكمەن، دېدى.
</S>
<S ID=65272>
 ھاۋاگۈل ئەخمەت بۇ شىركەتتە ئىشلىگەن تۆت يىل جەريانىدا ھەر مىللەتتىن بولغان ئاچا – سىڭىللار بىلەن تونۇشتى، دەم ئالغان كۈنلىرىدە ھەمشىرىلىرى بىلەن بىللە زاۋۇتنىڭ تەنتەربىيە مەيدانىدا تىكتاك توپ ئويناپ ھاردۇقىنى چىقارسا، بەزى كۈنلىرى قىرائەتخانىغا بېرىپ كىتاب كۆرۈپ مەنىۋى تەشنالىقىنى قاندۇردى، خەنزۇ تىلىنىمۇ ياخشى ئۆگەندى، تۇرمۇش مەزمۇنى بېيىغانسېرى ھاۋاگۈل ئەخمەت ئۈمىدكە تولۇپ ھاياتقا كۈلۈپ باقتى.
</S>
<S ID=65273>
 تۇرپان شەھىرىدە ھاۋاگۈل ئەخمەتكە ئوخشاش شەھەر، يېزا ياشلىرى سىرتقا چىقىپ كارخانىلاردا ئىشلەپ، ئۆزلىرىنىڭ يېڭى تۇرمۇشىنى باشلىدى.
</S>
<S ID=65274>
 ‹‹مەيدې›› مېۋىچىلىك شىركىتىنىڭ باش دىرېكتورى جۇ گوخۇا: شىنجاڭدا مىللەتلەر ئىتتىپاق ئۆتمىسە جەمئىيەتنىڭ مۇقىملىقى ۋە ئىناقلىقىدىن ئېغىز ئېچىش مۇمكىن ئەمەس، ھەر قانچە كۈچلۈك كارخانىمۇ تەرەققىي قىلالمايدۇ.
</S>
<S ID=65275>
تۇرپاننىڭ ئۈزۈمى بولمىغان بولسا، بىزنىڭ مېۋىچىلىك شىركىتىمىز بولمىغان بولاتتى، شىركىتىمىز بىلەن دېھقانلار بىر – بىرىمىزگە تايىنىدىغان بىر ئائىلە كىشىلىرى، بىر – بىرىمىزدىن ئايرىلالمايمىز، دېدى.
</S>
<S ID=65276>
بىر كۈنى تۇيۇقسىز شىركەت خىزمەتچىسى مەخمۇت مۇراتنىڭ ئۆيىگە ئوت كېتىپ، ئائىلىسىدىكىلەر ساراسىمىگە چۈشۈپ نېمە قىلارىنى بىلەلمەي تۇرغاندا، باش دىرېكتور جۇ گوخۇا دەرھال ئۇنىڭ ئۆيىگە بېرىپ ئوتنى ئۆچۈرۈۋالىدۇ ھەم شىركەتتىن ياردەم قىلىپ، مەخمۇت مۇراتنىڭ ئۆيىنى قايتىدىن رېمونت قىلىپ بېرىدۇ.
</S>
<S ID=65277>
مەخمۇت مۇرات مىننەتدارلىقىنى بىلدۈرۈپ: شىركەتكە 26 ياشتا كەلگەنىدىم، بۇ يىل 11 يىل بوپتۇ، شىركەتتىكىلەر بىلەن ئۈزۈلمەس دوستلۇق رىشتىمىز بار.
</S>
<S ID=65278>
مەن قىيىن ئەھۋالغا قالغاندا، باش دىرېكتور جۇ گوخۇا ۋە شىركەتتىكى قېرىنداشلار ماڭا ھەر جەھەتتىن كۆيۈندى، ئۇلار بولمىغان بولسا بۈگۈنىممۇ بولمايتتى، دېدى.
</S>
<S ID=65279>
‹‹مەيدې›› مېۋىچىلىك شىركىتى يېقىنقى يىللاردىن بۇيان ئىشلەپچىقىرىش كۆلىمىنى ئۈزلۈكسىز زورايتىپ، يەرلىكتىكى بىر تۈركۈم ئۈزۈمچى دېھقانلار بىلەن ‹‹شىركەت + دېھقان››دىن ئىبارەت بىر – بىرىگە تايىنىش، ئورتاق راۋاجلىنىش ھەمكارلىق مۇناسىۋىتىنى ئورنىتىپ، ئۈزۈمچى دېھقانلارنىڭ ئۈزۈم سېتىشى قىيىن بولۇش مەسىلىسىنى ھەل قىلدى.
</S>
<S ID=65280>
شىركەت تەرەققىيات جەريانىدا مىللەتلەر ئىتتىپاقلىقىنى كۈچەيتىشكە تېخىمۇ ئەھمىيەت بېرىپ، ئەتراپتىكىلەر بىلەن قوشماق بولدى، ھەر يىلى يېزىدىكى 50 تىن ئارتۇق ئەمگەكچىنى ئىشقا ئورۇنلاشتۇردى.
</S>
<S ID=65281>
‹‹مەيدې›› مېۋىچىلىك شىركىتىنىڭ ئەتراپتىكىلەر بىلەن قوشماق بولغىنىدەك ئىشلار تۇرپان شەھىرىدە كۆپ ئۇچرايدۇ، ‹‹كارخانا ئارقىلىق كەنتنى يېتەكلەيدىغان، كەنت بىلەن كارخانا ھەمتۈرتكە بولىدىغان›› قوشماقلىشىپ تۇغقان بولۇش پائالىيىتى يەرلىكتە ناھايىتى داغدۇغىلىق قانات يايدۇرۇلدى.
</S>
<S ID=65282>
تۇرپان شەھىرى كۆلەملەشكەن ئۈچ كارخانا بىر نامرات كەنتكە ياردەم قىلىش تەلىپىگە ئاساسەن، كەنت كارخانا قوشماقلىشىپ يۆلەش مېخانىزمىنى ئورناتتى، شەھەر بويىچە 54 كارخانا 18 نۇقتىلىق نامرات كەنت بىلەن قوشماق بولۇپ، ‹‹كەنت كارخانا بىر ئائىلە كىشىلىرىدەك ئىناق›› بولغان ياخشى تەرەققىيات ۋەزىيىتىنى ياراتتى.
</S>
<S ID=65283>
قويۇق مىللەتلەر ئىتتىپاقلىقى كەيپىياتىنى يارىتىش
</S>
<S ID=65284>
توقسۇن ناھىيەلىك ئۇنىۋېرسال مەدەنىيەت سارىيىنىڭ ‹‹مىللەتلەر ئىتتىپاقلىشىپ بىر ئائىلە كىشىلىرىدەك بولۇش›› تەربىيەلەش بازىسى كۆرگەزمىخانىسى 11 – ئاينىڭ 27 – كۈنى قاينام – تاشقىنلىققا چۆمدى.
</S>
<S ID=65285>
كۆرگەزمىخانىغا كىرىش بىلەنلا كۆزگە ئالاھىدە چېلىقىپ تۇرىدىغان غايەت زور بىر ئانار ھەر مىللەت ئامما ۋە ياشلار، ئۆسمۈرلەرنىڭ دىققىتىنى تارتتى.
</S>
<S ID=65286>
قىپقىزىل ئانار دانىلىرى بىر – بىرى بىلەن چىڭ بىرىكىپ كەتكەن بولۇپ، ئۇ بۇ يەردە ياشاۋاتقان ھەر مىللەت خەلقنىڭ ئۇزاقتىن بۇيانقى قويۇق بېرىش – كېلىش قىلىپ، ئۆزئارا تايىنىپ ياشاپ، جاپا – مۇشەققەتتە بىللە بولۇپ، توقسۇننى ئورتاق ئېچىپ قۇرۇشتىكى چوڭقۇر ھېسسىياتىنى ئىپادىلەيدۇ، دېدى چۈشەندۈرگۈچى ئېكسكۇرسىيەچىلەرگە.
</S>
<S ID=65287>
مىللەتلەر ئىتتىپاقلىقى كۆرگەزمىخانىسىغا قويۇلغىنى ئاساسلىقى سۈرەتلەر بولۇپ، بۇ سۈرەتلەر مىللەتلەر ئىتتىپاقلىقىدىكى ئىلغار شەخسلەر، كونا – يېڭى تۇرمۇش سېلىشتۇرۇلمىسى، مىللەتلەر ئىتتىپاقلىقىدىكى ئون چوڭ قۇرۇلۇش خىزمىتىدىن كارتىنىلار، توقسۇن ناھىيەسىنىڭ خاس ساياھەت مەدەنىيەت پائالىيىتى قاتارلىق مەزمۇنلارنى ئۆز ئىچىگە ئالىدۇ، ھەر بىر پارچە سۈرەتتىن مىللەتلەر ئىتتىپاقلىقىنىڭ شانلىق نۇرى، مىللەتلەرنىڭ ھەمنەپەس، تەقدىرداش، قەلبداش بولۇپ، قان بىلەن گۆشتەك ئىتتىپاقلىق – دوستلۇق رىشتى نامايان بولۇپ تۇرىدۇ.
</S>
<S ID=65288>
 توقسۇن ناھىيەسىدىكى ئوتتۇرا مەكتەپ ئوقۇغۇچىسى سارىگۈل روزى: بۈگۈن ساۋاقداشلىرىم بىلەن بىللە مىللەتلەر ئىتتىپاقلىقىغا ئائىت قىممەتلىك سۈرەتلەرنى كۆردۈم، بۇ ماڭا زور ئىلھام بولدى، بۇنىڭدىن كېيىنكى تۇرمۇش ۋە ئۆگىنىشىمدە مىللەتلەر ئىتتىپاقلىقىنى ئاڭلىق قوغدايمەن، دېدى.
</S>
<S ID=65289>
 توقسۇن ناھىيە بازىرىدىكى غەنى مەمەت: بۈگۈنكى ئېكسكۇرسىيە ماڭا چوڭقۇر تەسىر قىلدى، بۇنىڭدىن كېيىنكى تۇرمۇش ۋە خىزمىتىمدە ھەر مىللەت ئارىسىدىكى ئىتتىپاقلىقىمنى تېخىمۇ ياخشىلايمەن، دېدى.
</S>
<S ID=65290>
 توقسۇن ناھىيەسىنىڭ ‹‹مىللەتلەر ئىتتىپاقلىشىپ بىر ئائىلە كىشىلىرىدەك بولۇش›› تەربىيەلەش بازىسى كۆرگەزمىخانىسى 9 – ئاينىڭ 1 – كۈنىدىن باشلاپ ئېچىلغاندىن بۇيان، ھەر مىللەت ئېكسكۇرسىيەچىلەر 10 مىڭدىن ئاشتى.
</S>
<S ID=65291>
بۇ تەربىيەلەش بازىسى تۇرپان شەھىرى تاللاپ ئۈلگە قىلىپ تىكلىگەن ئالتە مىللەتلەر ئىتتىپاقلىقى تەربىيەلەش بازىسىنىڭ بىرى، بۇنىڭدىن باشقا، تۇرپان شەھىرى يەنە 195 مىللەتلەر ئىتتىپاقلىقى ئۈلگە نۇقتىسى قۇردى.
</S>
<S ID=65292>
 تۇرپان شەھىرى ‹‹ئادەملەرگىچە ئەمەلىيلەشتۈرۈش، كارغا كېلىش، ئۈنۈملۈك بولۇش›› پىرىنسىپىدا چىڭ تۇرۇپ، ‹‹مىللەتلەر ئىتتىپاقلىشىپ بىر ئائىلە كىشىلىرىدەك بولۇش›› ئېڭىنى زور كۈچ بىلەن ئەۋج ئالدۇرۇپ، تەشۋىقات ئۆمەكلىرى، تەشۋىقات ئەترەتلىرى ۋە تاراتقۇلاردىن پايدىلىنىپ، ھويلىلاردا پائالىيەت بولۇپ تۇرۇش، رادىيودا تەشۋىقات ئۈزۈلمەسلىك، تېلېۋىزور قويۇلۇپ تۇرۇش، گېزىت – ژۇرناللاردا ماقالە چىقىرىش، توردا ئۇچۇر يېزىش، ئۆزلىرىنىڭ تاراتقۇسىدا تارقىتىشنى ئىشقا ئاشۇرۇپ، ھەر مىللەت ئاممىنى ئاممىباب، جانلىق، چۈشىنەلەيدىغان، كۆڭلىگە ياقىدىغان تەشۋىقات ئىچىدىن مىللەتلەر ئىتتىپاقلىقى تەربىيەسىگە ئىگە بولۇش ئىمكانىيىتىگە ئىگە قىلدى.
</S>
<S ID=65293>
 يۇقىرىدىكىلەر تۆۋەندىكىلەرگە ئۈلگە بولۇپ قوشماقلىشىپ تۇغقان بولۇش
</S>
<S ID=65294>
 تۇرپان شەھىرى ئىدىقۇت رايونى يار يېزىسى يېڭىمەھەللە كەنتىدىكى ھۈسەن قادىر 11 – ئاينىڭ 28 – كۈنى چۈشتىن كېيىن يېڭى يان تېلېفوندا ئۇچۇرلارنى كۆرۈۋاتاتتى.
</S>
<S ID=65295>
 بۇ يان تېلېفوننى قوشماقلىشىپ تۇغقان بولغان جاڭ ئاكام ئېلىپ بەردى، جاڭ ئاكام ئۆز كۈچۈمگە تايىنىپ كىرىمىمنى ئاشۇرۇپ بېيىشىم كېرەكلىكىنى قايتا – قايتا تاپىلىدى، دېدى ھۈسەن قادىر خۇشال ھالدا.
</S>
<S ID=65296>
 ھۈسەن قادىر ئاغزى – ئاغزىغا تەگمەي ماختاۋاتقان جاڭ ئاكا ئۇنىڭ بىلەن قوشماقلىشىپ تۇغقان بولغان تۇرپان شەھەرلىك پارتكومنىڭ شۇجىسى جاڭ ۋېنچۈەن ئىدى.
</S>
<S ID=65297>
ئىلگىرى ھۈسەن قادىر ئەر – خوتۇن ئەسەبىي ئىدىيەنىڭ تەسىرىگە ئۇچراپ، ئۈزۈملۈكى بىلەنمۇ كارى بولمىغانىدى.
</S>
<S ID=65298>
جاڭ ۋېنچۈەن بۇ ئەھۋالنى ئۇققاندىن كېيىن، كۆپ قېتىم ئۇنىڭ ئۆيىگە بېرىپ سەمىمىي پاراڭلاشتى، سىرداشتى.
</S>
<S ID=65299>
ئۇنىڭ بىلەن قوشماقلىشىپ تۇغقان بولۇپ، پارتىيەنىڭ سىياسەتلىرىنى تەشۋىق قىلىپ، ئەر – خوتۇن ئىككىسى بىلەن دېھقانچىلىق ئىشلىرىنى بىللە قىلدى، ئۇلارنىڭ داۋالىنىش قاتارلىق ئەمەلىي قىيىنچىلىقلىرىنى ھەل قىلىپ بېرىپ، ھۈسەن قادىر ئائىلىسىنى ئەسەبىي ئىدىيەنىڭ تەسىرىدىن يىراقلاشتۇردى.
</S>
<S ID=65300>
 ھۈسەن قادىر ئۆزگىرىپ قايتىدىن تىرىشىپ، ئائىلىسىنىڭ 1.1 مو ئۈزۈملۈكىنى ياخشى پەرۋىش قىلىپلا قالماي، خوتۇنى بىلەن بىللە ئاشخانىلارغا پاكىز قاچا – قۇچا يەتكۈزۈپ بېرىدىغان ئىشنى قىلىپ، ھەر يىلى 15 مىڭ يۈەن مۇقىم كىرىم قىلدى.
</S>
<S ID=65301>
ھازىر ئائىلىمىز بىر يىلدا 20 مىڭ يۈەندىن كۆپرەك كىرىم قىلىدۇ، جاڭ ئاكام بىلەن تۇغقان بولۇش مېنىڭ تەلىيىم.
</S>
<S ID=65302>
پارتىيەنىڭ مېنى تاشلىۋەتمىگىنىگە كۆپ رەھمەت، بۇنىڭدىن كېيىنكى تۇرمۇشۇم تېخىمۇ ياخشى ئۆتىدۇ، دېدى ھۈسەن قادىر.
</S>
<S ID=65303>
 تۇرپان شەھىرى ‹‹مىللەتلەر ئىتتىپاقلىشىپ بىر ئائىلە كىشىلىرىدەك بولۇش›› پائالىيىتىدە يۇقىرىدىكىلەر تۆۋەندىكىلەرگە ئۈلگە بولۇشتا چىڭ تۇرۇپ، رەھبىرىي كادىرلار باشلامچىلىق بىلەن قوشماقلىشىپ تۇغقان بولۇپ، ‹‹تۆت پېشقەدەم››لەر، نامراتلىقتىن قۇتۇلدۇرۇش كەنتى، نۇقتىلىق كىشىلەر، ئالاھىدە كىشىلەر توپى، دىنىي زاتلارنى نۇقتىلىق قوشماقلىشىپ تۇغقان بولۇش ئوبيېكتى قىلدى.
</S>
<S ID=65304>
ھەر بىر نازىر دەرىجىلىك كادىر ئەسەبىيلىك ئىدىيەسىنىڭ تەسىرىگە ئۇچرىغان بىر نۇقتىلىق ئائىلە ۋە ئىككى نامرات دېھقان ئائىلىسى بىلەن؛ ھاكىم ۋە باشقارما باشلىقى دەرىجىلىك كادىرلار ئەسەبىيلىك ئىدىيەسىنىڭ تەسىرىگە ئۇچرىغان بىر نۇقتىلىق ئائىلە ۋە ئىككى نامرات دېھقان ئائىلىسى بىلەن، بۆلۈم باشلىقىدىن تۆۋەن كادىرلار بىر نامرات دېھقان ئائىلىسى بىلەن قوشماقلىشىپ تۇغقان بولدى.
</S>
<S ID=65305>
 ھازىرغىچە، تۇرپان شەھىرىدە 23 مىڭ 805 ھەر دەرىجىلىك پارتىيەلىك كادىر ئاساسىي قاتلامدىكى 27 مىڭ 221 ئامما بىلەن قوشماقلىشىپ تۇغقان بولدى، بۇنىڭ ئىچىدە 35 نازىر دەرىجىلىك رەھبىرىي كادىر باشلامچىلىق بىلەن 124 ئائىلىلىك ئامما بىلەن قوشماقلىشىپ تۇغقان بولدى، 579 ھاكىم ۋە باشقارما باشلىقى دەرىجىلىك كادىر 1285 ئائىلىلىك ئامما بىلەن قوشماقلىشىپ تۇغقان بولدى، 23 مىڭ 191 كادىر، ئىشچى – خىزمەتچى 24 مىڭ 819 ئائىلىلىك ئامما بىلەن قوشماقلىشىپ تۇغقان بولدى، 993 مەسچىت باشقۇرغۇچىسى دىنغا ئېتىقاد قىلىدىغان 993 ئامما بىلەن قوشماقلىشىپ تۇغقان بولدى.
</S>
<S ID=65306>
ئىشقا ئورۇنلىشىشقا ياردەم بېرىش، ئوقۇشقا ياردەم بېرىش، دېھقانچىلىق ئىشلىرىنى قىلىشىپ بېرىش، سىياسەتلەرنى تەشۋىق قىلىش، قىيىنچىلىقلارنى ھەل قىلىش قاتارلىق ئەلگە نەپ يەتكۈزىدىغان ئەمەلىي پائالىيەتلەر ھەر مىللەت ئاممىسىنى ئەڭ زور دەرىجىدە ئىتتىپاقلاشتۇرۇپ، ئەلنىڭ قەلبىنى ئەڭ زور دەرىجىدە مايىللاشتۇردى.
</S>
<S ID=65307>
 تۇرپان شەھەرلىك پارتكومنىڭ شۇجىسى جاڭ ۋېنچۈەن مۇنداق دېدى: مىللەتلەر ئىتتىپاقلىقىدا يۇقىرىدىكىلەر تۆۋەندىكىلەرگە ئۈلگە بولۇش كېرەك، رەھبەرلەرنىڭ باشلامچى بولۇشى ئاچقۇچ، يۇقىرىدىكىلەر تۆۋەندىكىلەرگە ئۈلگە بولغاندىلا بىر خىل ئىجتىمائىي كەيپىيات ۋە زور ئاكتىپ كۈچ شەكىللەندۈرگىلى بولىدۇ، بىر دەرىجە بىر دەرىجىگە يېتەكچىلىك قىلىپ ئىشلەش، بىر دەرىجە بىر دەرىجىگە تەسىر كۆرسىتىش ئارقىلىق ياخشى يېتەكچىلىك ئىدىيەسىنى تۇرغۇزغاندىلا، مىللەتلەر ئىتتىپاقلىقىنى ھەقىقىي ئەمەلىيلەشتۈرگىلى بولىدۇ.
</S>
</TEXT>
/BODY
/DOC