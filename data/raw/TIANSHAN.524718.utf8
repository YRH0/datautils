<DOC>
<DOCID>TIANSHAN.524718</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-24 12:31:57</DATE>
</HEADER>
<BODY>
<HEADLINE>
<S ID=28829>
ئىگىلىك تىكلەش كوچىسى دېھقانلارنىڭ بېيىشىغا يول ئاچتى
</S>
</HEADLINE>
<TEXT>
<S ID=28830>
    نىياز ساتتار خەۋەر قىلىدۇ: توقسۇ ناھىيەلىك خەلق ئىشلىرى ئىدارىسىدىن بۇ ناھىيەنىڭ ئۇچقات يېزىسى ئاچادۆڭ كەنتىگە چۈشكەن كادىرلار كەنتتە ئىگىلىك تىكلەش كوچىسى قۇرۇپ، دېھقانلارنى سودا – سېتىق ئارقىلىق بېيىشقا يېتەكلىدى.
</S>
<S ID=28831>
   خىزمەت گۇرۇپپىسىنىڭ باشلىقى ۋېي شىن مۇنداق دېدى: بىز يېقىندا كەنتتە ئىگىلىك تىكلەش كوچىسى قۇرۇپ، دېھقانلارنىڭ بېيىش قارىشىنى ئۆزگەرتتۇق.
</S>
<S ID=28832>
   ئاچادۆڭ كەنتى ناھىيە بازىرىغا 30 نەچچە كىلومېتىر كېلىدۇ. كەنتتە 1543 ئائىلە، 8378 مو تېرىلغۇ يەر بولۇپ، بۇلتۇر دېھقانلارنىڭ يىللىق ئوتتۇرىچە ساپ كىرىمى 11 مىڭ 300 يۈەنگە، كەنت كوللېكتىپىنىڭ كىرىمى 187 مىڭ يۈەنگە يېتىپ، توقسۇ ناھىيەسىدىكى باي كەنتلەر قاتارىدىن ئورۇن ئالغانىدى.
</S>
<S ID=28833>
   ئىگىلىك تىكلەش كوچىسىدىكى دۇكانلار پۈتەي دېگەندە، كەنت ئاھالىسى ئېزىز مەمەت كەنتكە چۈشكەن كادىرلارنى ئىزدەپ كېلىپ، ئىككى دۇكاننى ئىجارە ئېلىپ ئىشلەپچىقىرىش ۋاسىتىلىرى دۇكىنى ئېچىش ئويى بارلىقىنى ئېيتتى. ئېزىز مەمەت كەنتتىكى بېيىش ماھىرى بولۇپ، ئۇنىڭ يەر تېرىش، سودا – سېتىققا ئېپى بار ئىدى.
</S>
<S ID=28834>
   بۇ كەنتتىكى رىسالەت سەمەت ئىككىنچى بولۇپ، بىر دۇكاننى ئىجارىگە ئېلىپ، ‹‹مېھىر – شەپقەت›› تاللا بازىرى ئاچتى. ئۇنىڭ دۇكىنىنىڭ تېمىغا ئۇيغۇرچە – خەنزۇچە تۆۋەن كاپالەت ئوبيېكتلىرىغا ئېتىبار باھادا سېتىش جەدۋىلى ئېسىلغان بولۇپ، ئۈستىگە ئۇن، گۈرۈچ، ياغنىڭ بازار باھاسى ۋە تۆۋەن كاپالەت ئوبيېكتلىرىغا سېتىش باھاسى ئېنىق يېزىلغانىدى.
</S>
<S ID=28835>
   ئىككى ئايغا يەتمىگەن ۋاقىتتا كەنتتىكى 56 دۇكان ئىجارىگە بېرىلىپ بولدى. كەنتتىكى نامرات دېھقان رازىيە باراتمۇ بىر دۇكان ئىجارىگە ئېلىپ، لەڭپۇڭخانا ئاچتى.
</S>
<S ID=28836>
   دۇكانلارنىڭ بۇنداق تېز تۈگىشىدە قانداق سىر باردۇ؟ ئەسلىدە ئاچادۆڭ كەنتىنىڭ ئوتتۇرىسىدىكى ئاسفالت يول ناھىيە بازىرىدىن ساڭتام دېھقانچىلىق مەيدانى ۋە سەككىز كەنتكە بارىدىغان غول يول بولغاچقا، بۇ يولدا كىرا ئاپتوموبىللىرى قاتناپلا قالماي، يەنە پىيادىلەرمۇ بۇ يولدىن ئۆتەتتى. خىزمەت گۇرۇپپىسىنىڭ باشلىقى ۋېي شىن مۇنداق دېدى: بىز مۇشۇ ئەۋزەللىكنى كۆزدە تۇتۇپ، ئىگىلىك تىكلەش كوچىسى قۇرۇپ، دېھقانلارنىڭ بېيىش قارىشىنى ئۆزگەرتىشنى بۆسۈش ئېغىزى قىلدۇق. بۇنىڭ ئۈنۈمى ھەقىقەتەن ياخشى بولدى.
</S>
</TEXT>
/BODY
/DOC