<DOC>
<DOCID>TIANSHAN.508723</DOCID>
<HEADER>
<CLASS>شىنجاڭ</CLASS>
<DATE>2016-03-12 11:42:54</DATE>
</HEADER>
<BODY>
<HEADLINE>
<S ID=19625>
ئاپتونوم رايونىمىزنىڭ تېببىي داۋالاش ئىشلىرىدا تېخىمۇ ئەۋزەل شارائىتلار ھازىرلىنىدۇ
</S>
</HEADLINE>
<TEXT>
<S ID=19626>
    گۈلمىرە مۇھەممەد خەۋەر قىلىدۇ: 2016 – يىللىق يىپەك يولى ساغلاملىق مۇھاكىمە يىغىنى جۇڭگو – رۇسىيە ئاساسىي تېببىي پەن ۋە ئۆزگىرىشچان تېببىي پەن تەتقىقات يىغىنى 5 – مارت شىنجاڭ تېببىي ئۇنىۋېرسىتېتىدا ئۆتكۈزۈلدى.
</S>
<S ID=19627>
رۇسىيە ۋە دۆلىتىمىزدىن كەلگەن داڭلىق مۇتەخەسسىسلەر ئۆزئارا تەجرىبە ئالماشتۇردى، مۇنازىرىلەشتى.
</S>
<S ID=19628>
    ئۇقۇشىمچە، بۇ قېتىمقى مۇھاكىمە يىغىنىغا جۇڭگو، رۇسىيە ئىككى دۆلەتنىڭ ئاساسىي تېببىي پەن ۋە ئۆزگىرىشچان تېببىي پەن تەتقىقاتىدىكى مۇتەخەسسىسلەر تەكلىپ قىلىنغان بولۇپ، ئۇلار ئۆزلىرىنىڭ ئەڭ ئىلغار، ئەڭ ئالدىنقى قاتاردىكى تەتقىقات نەتىجىلىرىنى ئېلىپ كەلگەن.
</S>
<S ID=19629>
يېقىنقى يىللاردىن بۇيان، شىنجاڭ تېببىي ئۇنىۋېرسىتېتى سىرتقى ئالاقە، ھەمكارلىقنى كۈچەيتىپ، بىر قاتار خەلقئارالىق ئىلمىي مۇھاكىمە يىغىنلىرىنى ئۆتكۈزۈپ، مەكتەپنىڭ خەلقئارالىق تەسىر دائىرىسىنى كېڭەيتكەن.
</S>
<S ID=19630>
    مۇتەخەسسىس خالمۇرات غوپۇر مۇنداق دېدى: بۇ يىل شىنجاڭ تېببىي ئۇنىۋېرسىتېتى قۇرۇلغانلىقىنىڭ 60 يىللىقى.
</S>
<S ID=19631>
بۈگۈنكىدەك خەلقئارالىق مۇھاكىمە يىغىنىنىڭ ئۇيۇشتۇرۇلۇشى جۇڭگو، رۇسىيە ئىككى دۆلەت مۇتەخەسسىسلىرىنى ئۆزئارا ئۆگىنىش سەھنىسى بىلەن تەمىنلەپلا قالماي، ئاپتونوم رايونىمىزنىڭ داۋالاش ئىشلىرىنى تېخىمۇ ئىلغار، ئەۋزەل شارائىتلار بىلەن تەمىنلەيدۇ. 
</S>
</TEXT>
/BODY
/DOC