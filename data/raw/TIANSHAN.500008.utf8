<DOC>
<DOCID>TIANSHAN.500008</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-21 14:08:39</DATE>
</HEADER>
<BODY>
<HEADLINE>
<S ID=13606>
بالىلارنىڭ ھالىتى ئاتا – ئانىلارنىڭ پىسخىكىسى تەرىپىدىن بەلگىلىنىدۇ
</S>
</HEADLINE>
<TEXT>
<S ID=13607>
    زورىگۈل ھېيت
</S>
<S ID=13608>
   رېئال تۇرمۇشتا بالىلار ئارىسىدىكى رىقابەت ھەمىشە ئاتا – ئانىلار ئارىسىدىكى سېلىشتۇرۇشتىن كېلىدۇ.
</S>
<S ID=13609>
ئاتا – ئانىلار بالىلىرى مەكتەپكە كىرگەندىن باشلاپلا نەتىجىنى ئەمەس ئادەتنى سېلىشتۇرۇش، نەتىجە تەرتىپىنى ئەمەس پوزىتسىيەنى سېلىشتۇرۇش، تەقدىرنامىنى ئەمەس تەربىيەلىنىشىنى سېلىشتۇرۇش پىرىنسىپىنى تۇرغۇزغاندا، بالىلىرىنىڭ ياخشى ئۆگىنىش ئادىتىنى يېتىلدۈرۈپ، ساغلام، خۇشال ئۆسۈپ يېتىلىشىگە ئۈنۈملۈك ياردەم بېرەلەيدۇ.
</S>
<S ID=13610>
    ئاتا – ئانىلار كۆپىنچە بالىلارنىڭ ئۆگىنىشتە ئەستايىدىل بولغان – بولمىغانلىقىغا باھا بەرگەندە، ئۇلارنىڭ ئىمتىھان نومۇرىغىلا قارايدۇ.
</S>
<S ID=13611>
ئەمەلىيەتتە ئاشۇ نومۇرنىڭ ئارقىسىغا نەتىجىنىڭ يۇقىرى – تۆۋەن بولۇشىنى بەلگىلەيدىغان ئاچقۇچلۇق ئامىل بالىنىڭ ئۆگىنىش ئادىتى يوشۇرۇنغان بولىدۇ.
</S>
<S ID=13612>
ياخشى ئۆگىنىش ئۈچۈن ياخشى ئوقۇش ئادىتى، يېزىش ئادىتى، تەپەككۇر ئادىتى، ئاڭلاش ئادىتى ۋە تەكرارلاش، ئالدىن كۆرۈش، پىكىرلىشىش ئادىتىنى يېتىلدۈرۈش كېرەك.
</S>
<S ID=13613>
ئاتا – ئانىلار بالىلىرىنىڭ ئۆگىنىش نەتىجىسى كۆڭۈلدىكىدەك بولمىغاندا ئاچچىقلىنىپ قاقشىغاندىن كۆرە، ئادەتتە ئۇلاردا ياخشى ئۆگىنىش ئادىتى يېتىلدۈرۈشكە كۆپرەك ئەھمىيەت بەرگىنى تۈزۈك، يەنى بالىلارنى بەلگىلەنگەن ۋاقىتتا تاپشۇرۇقنى تۈگىتىش، كىتاب ئوقۇش پىلانى تۈزۈش، قىيىن مەسىلىگە يولۇققاندا زېھنىنى يىغىپ تەھلىل قىلىش ھەم كۆپ تەرەپتىن ھەل قىلىش، مەسىلىنى ۋاقتىدا بايقاپ، ئېرىشكەن نەتىجىلىرى بىلەن كەتتۈرۈپ قويغان تەرەپلىرىنى خۇلاسىلەشكە يېتەكلەش ئارقىلىق، بالىلارنىڭ ئۆگىنىش ئاساسىنى پۇختىلىشىغا ياردەم بېرىش كېرەك.
</S>
<S ID=13614>
    كۆپ قىسىم ئاتا – ئانىلار بالىلىرىنىڭ سىنىپتىكى نەتىجە تەرتىپىگە ناھايىتى كۆڭۈل بۆلىدۇ، لېكىن بۇنداق قارىغۇلارچە سېلىشتۇرۇشنىڭ بالىلارنىڭ غۇرۇرىنى، ئىشەنچىنى ئاجىزشلاشتۇرۇپ، ئاخىرىدا ئۆگىنىش قىزغىنلىقىنى يوقىتىپ قويىدىغانلىقىنى بىلمەيدۇ.
</S>
<S ID=13615>
مەلۇم ئىمتىھاندا بالىڭىزنىڭ بەزى ساۋاقداشلىرىنىڭ ئالدىغا ئۆتەلمىگەنلىكى ئۇنىڭ تىرىشمىغانلىقىدىن دېرەك بەرمەيدۇ.
</S>
<S ID=13616>
بۇنداق ئەھۋالدا ئاتا – ئانىلار بالىنىڭ ئۆگىنىش پوزىتسىيەسىنىڭ توغرا بولغان – بولمىغانلىقىغا ئالاھىدە دىققەت قىلىشى كېرەك.
</S>
<S ID=13617>
ئۆگىنىش ۋەزىپىسىنى بالا تەشەببۇسكارلىق بىلەن ئورۇندىدىمۇ ياكى پاسسىپلىق بىلەن ئۆزىنى قاچۇردىمۇ؛ ئۆگىنىشتە قىيىنچىلىققا ئۇچرىغاندا تىرىشىپ قىيىنچىلىقنى يەڭدىمۇ ياكى سۆرەلمىلىك قىلىپ ئەگىپ ئۆتۈپ كەتتىمۇ؛ ئوقۇتقۇچى، ئاتا – ئانا تەكلىپ بەرگەندە ئەستايىدىل ئاڭلىدىمۇ ياكى قوبۇل قىلىشنى خالىمىدىمۇ...
</S>
<S ID=13618>
ئەگەر مۇشۇنداق ئەھۋاللاردا بالىنىڭ پوزىتسىيەسى توغرا، تەشەببۇسكار بولسا، ئاتا – ئانىلار بالىغا چوقۇم ئىشىنىشى، بالىنى تولۇق مۇئەييەنلەشتۈرۈشى، ماختىشى كېرەك.
</S>
<S ID=13619>
    بالا بارلىق ئىقتىدار – ماھارەت ئىچىدە ئەڭ يۈكسەك ئورۇندا تۇرىدىغان ئەخلاق – پەزىلەتنى ھازىرلىدىمۇ؟
</S>
<S ID=13620>
بۇ ئەڭ مۇھىم مەسىلە.
</S>
<S ID=13621>
بەزى بالىلار پىيانىنونى ياخشى چالالىغان، ياخشى ماقالە يازالىغان، توپ – شاھماتنى ياخشى ئوينىيالىغان بىلەن چوڭلارنى ھۆرمەتلەمدۇ، كىچىكلەرنى ئىززەتلەمدۇ؟
</S>
<S ID=13622>
ئاتا – ئانا، ئۇرۇق – تۇغقانلىرىغا كۆيۈنەمدۇ؟
</S>
<S ID=13623>
مىننەتدار بولۇشنى بىلەمدۇ؟
</S>
<S ID=13624>
ئائىلىسى، ئۆزى ئوقۇۋاتقان سىنىپى، جەمئىيەت ئۈچۈن ئۆزىگە تۇشلۇق تۆھپە قوشۇشنى خالامدۇ؟
</S>
<S ID=13625>
ئەگەر بۇ بالا ئەتراپىدىكى ھېچنېمىگە كۆڭۈل بۆلمىسە، مېھىر – مۇھەببەتنى، باشقىلارنى ھۆرمەتلەشنى، مەنپەئەتلەنگەنگە تۇشلۇق بەدەل تۆلەشنى بىلمىسە، ئۇنداقتا ئۇنىڭ ھەرقانچە كۆپ تەقدىرنامە ۋە گۇۋاھنامە ئالغىنىنىڭ نېمە ئەھمىيىتى بولسۇن؟
</S>
<S ID=13626>
ھەقىقىي تەربىيەلىنىش بىر ئادەمنىڭ ئادەتتىكى سۆز – ھەرىكىتىدە، ئۇنىڭ ئادەملەرگە، ئىشلارغا تۇتقان پوزىتسىيەسىدە ئىپادىلىنىدۇ.
</S>
<S ID=13627>
تەقدىرنامە ياكى گۇۋاھنامىگە ئېرىشىش ئەمەس، بەلكى ئەخلاق – پەزىلەت يېتىلدۈرۈش ھەقىقىي ئۈنۈملۈك نەتىجە ھېسابلىنىدۇ.
</S>
<S ID=13628>
    بالىلارنىڭ ھالىتى ئاتا – ئانىلارنىڭ پىسخىكىسى تەرىپىدىن بەلگىلىنىدۇ .
</S>
<S ID=13629>
تۇرمۇشتا ئادەتنى سېلىشتۇرۇپ، ئۆگىنىشتە پوزىتسىيەنى سېلىشتۇرۇپ، سۆز – ھەرىكەتتە تەربىيەلىنىشنى سېلىشتۇرۇپ، ھەر بىر كۈننى ياخشى ئۆتكۈزگەندىلا، بالا كىشىلىك ھاياتىدىكى ھەربىر قەدەمنى ياخشى ئالالايدۇ.
</S>
<S ID=13630>
‏    
</S>
</TEXT>
/BODY
/DOC