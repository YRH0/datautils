<DOC>
<DOCID>TIANSHAN.515465</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-07 13:02:33</DATE>
</HEADER>
<BODY>
<HEADLINE>
<S ID=23965>
نىيە ناھىيەسىدە 94 مىڭ مو مېۋىلىك باغ بەرپا قىلىندى
</S>
</HEADLINE>
<TEXT>
<S ID=23966>
    مەڭلىك ساۋۇر، رازىيەگۈل مەتسەيدى خەۋەر قىلىدۇ: نىيە ناھىيەسى يېقىنقى يىللاردىن بۇيان كونا مېۋىلىك باغلارنىڭ سورتىنى يېڭىلاشنى يولغا قويۇپ، 94 مىڭ مو كۆلەمدە ئۆلچەملەشكەن مېۋىلىك باغ بەرپا قىلدى.
</S>
<S ID=23967>
بۇنىڭ بىلەن يېڭى سورتلارنىڭ ئومۇملىشىش نىسبىتى يۇقىرى كۆتۈرۈلۈپ، مېۋىلىك باغلارنىڭ ئىقتىسادىي ئۈنۈمى ئېشىپ، دېھقانلارنىڭ نامراتلىقتىن قۇتۇلۇپ بېيىشىدا تۈرتكىلىك رول ئوينىدى.
</S>
<S ID=23968>
ھازىر ناھىيەنىڭ ياڭاقلىق باغ كۆلىمى 33 مىڭ موغا، چىلانلىق باغ كۆلىمى 52 مىڭ موغا، يىللىق مېۋە ھوسۇلى 8000 توننىغا يەتتى.
</S>
<S ID=23969>
بۇلتۇر ناھىيەنىڭ باغ – ئورمانچىلىقتىن قىلغان كىرىمى 76 مىليون 612 مىڭ يۈەنگە يېتىپ، دېھقان – چارۋىچىلارنىڭ خاس باغ – ئورمانچىلىقتىن قىلغان كىرىمى ئومۇمىي كىرىمنىڭ %29.47ىنى ئىگىلەپ، كىشى بېشىغا 1922 يۈەندىن توغرا كەلدى.
</S>
<S ID=23970>
   ناھىيە خاس باغ – ئورمانچىلىققا تايىنىپ خەلقنى بېيىتىش ئىستراتېگىيەسىنى يولغا قويۇپ، مەۋقەنى كۆلەم ۋە ئىقتىسادىي ئۈنۈمنى ئاشۇرۇشقا قارىتىپ، تيەنجىن شەھىرىنىڭ ياردىمىنى قولغا كەلتۈرۈپ، تېمىتىپ سۇغىرىش، ئورگانىك ئوغۇت بىلەن ئوغۇتلاش قاتارلىق يېڭى تېخنىكىلارنى قوللىنىپ، مېۋە تۈرلىرىنىڭ بازاردىكى رىقابەت كۈچىنى ئاشۇردى.
</S>
<S ID=23971>
ئەمەلىي كۈچى كۈچلۈك كارخانىلارنى ناھىيەگە مەبلەغ سېلىشقا ۋە ماكانلىشىشقا يېتەكلەپ، دېھقان – چارۋىچىلار كىرىمىنىڭ سىجىل ئېشىشىنى ئىشقا ئاشۇردى.
</S>
<S ID=23972>
دېھقانلارنى قوشنا ناھىيە، شەھەرلەردە ئېكسكۇرسىيە ۋە ئۆگىنىشكە تەشكىللەش، ئۆسۈمسىز قەرز پۇل بېرىش، باشلامچى ئائىلىلەرنى مۇكاپاتلاش، پەن – تېخنىكىنى ئېتىز باشلىرىغىچە ئومۇملاشتۇرۇش ئۇسۇلىدىن پايدىلىنىپ، دېھقانلارنىڭ باغ – ئورمانچىلىق بىلەن شۇغۇللىنىشىغا ئىلھام بەردى.
</S>
<S ID=23973>
‏
</S>
</TEXT>
/BODY
/DOC