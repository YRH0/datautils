<DOC>
<DOCID>TIANSHAN.568288</DOCID>
<HEADER>
<CLASS>نەزەرىيە</CLASS>
<DATE>2016-11-29 10:43:40</DATE>
</HEADER>
<BODY>
<HEADLINE>
<S ID=61988>
باش نىشاننى زىچ چۆرىدەپ، شىنجاڭنىڭ ئىقتىسادىي تەرەققىياتىنىڭ يېڭى سەھىپىسىنى ئاچايلى
</S>
</HEADLINE>
<TEXT>
<S ID=61989>
ــ مۇتەخەسسىسلەر يەشمىسى (3)
</S>
<S ID=61990>
شى شىن
</S>
<S ID=61991>
 ‹‹ئىقتىسادىي تەرەققىيات ۋە خەلق تۇرمۇشىنى ياخشىلاشنى ئاساس قىلىش›› شىنجاڭنىڭ كېيىنكى بەش يىللىق خىزمىتىنىڭ يېتەكچى ئىدىيەسىگە كىرگۈزۈلدى.
</S>
<S ID=61992>
شىنجاڭ ئىجتىمائىي پەنلەر ئاكادېمىيەسى ئىقتىساد تەتقىقات ئورنىنىڭ تەتقىقاتچىسى جۇ شياۋ مۇنداق دەپ قارىدى: ‹‹ئىجتىمائىي مۇقىملىق ۋە ئەبەدىي ئەمىنلىك باش نىشانىنى زىچ چۆرىدەپ، ئىقتىسادنىڭ تېخىمۇ ياخشى، تېخىمۇ تېز تەرەققىي قىلىشىنى ئىلگىرى سۈرۈش›› بۇ ئاساسنى كۈچلۈك تىرەك ۋە كاپالەتگە ئىگە قىلىدۇ، شۇنىڭ بىلەن بىللە ئۇ يەنە مۇقىملىق ۋە تەرەققىياتتىن ئىبارەت بۇ ئىككى ئاچقۇچنى ئىگىلەشنىمۇ نامايان قىلدى.
</S>
<S ID=61993>
 تېخىمۇ ياخشى تەرەققىيات قانداق بولىدۇ؟
</S>
<S ID=61994>
 دوكلاتتا ئېنىق قىلىپ مۇنداق كۆرسىتىلدى: ئىجتىمائىي مۇقىملىق ۋە ئەبەدىي ئەمىنلىك باش نىشانىنى كۆزلەپ، ئەسلىي مەقسەتنى ئۇنتۇماي، داۋاملىق ئىلگىرىلەپ، تىرىشىپ ئىناق – ئىتتىپاق، باي – باياشات، مەدەنىي بولغان، تەرەققىي قىلغان، خەلق خاتىرجەم تىرىكچىلىك قىلىدىغان سوتسىيالىستىك شىنجاڭ قۇرۇش كېرەك.
</S>
<S ID=61995>
تەرەققىياتنى خەلق تۇرمۇشىنى ياخشىلاشتا يەرلىككە نەپ يەتكۈزۈش، ئىتتىپاقلىقنى ئىلگىرى سۈرۈشتە ھەقىقىي ئەمەلىيلەشتۈرۈپ، ھەر مىللەت خەلقنى تېخىمۇ بەختىيار، تېخىمۇ ئىناق، تېخىمۇ گۈزەل تۇرمۇشقا ئىگە قىلىش كېرەك.
</S>
<S ID=61996>
 ‹‹بۇ، ئىقتىسادىي تەرەققىياتقا نىشان ۋە يۆنىلىش كۆرسىتىپ بەردى، باش نىشاننى چۆرىدەپ، نامراتلىقتىن قۇتۇلدۇرۇش جېڭىدە ۋاقتىدا غەلىبە قىلىش، ئومۇميۈزلۈك ھاللىق جەمئىيەت قۇرۇپ چىقىش تېخىمۇ ياخشى تەرەققىياتنى قولغا كەلتۈرۈش ھالىتىدۇر››، دېدى جۇ شياۋ.
</S>
<S ID=61997>
 شىنجاڭ ھازىر مەملىكىتىمىز بىلەن ئوخشاشلا ئىقتىسادنى ئاشۇرۇشنىڭ يۇقىرى سۈرئەتتىن ئوتتۇراھال يۇقىرى سۈرئەتكە ئۆتۈشتىكى خوت يۆتكەش مەزگىلى، قۇرۇلما تەڭشەشنىڭ تەخىرسىز مەزگىلى، ئالدىنقى قوزغىتىش سىياسىتىنىڭ ھەزىم قىلىش مەزگىلىدىن ئىبارەت ‹‹ئۈچ مەزگىل گىرەلەشكەن›› باسقۇچتا تۇرغاچقا، ئاپتونوم رايونىمىزنىڭ نامراتلىقتىن قۇتۇلدۇرۇش جېڭىدە غەلىبە قىلىش، ئىقتىسادنىڭ تېخىمۇ ياخشى، تېخىمۇ تېز تەرەققىياتىنى ئىشقا ئاشۇرۇش، ئومۇميۈزلۈك ھاللىق جەمئىيەت قۇرۇپ چىقىش ۋەزىپىسى مۈشكۈل ۋە ئېغىر.
</S>
<S ID=61998>
 جۇ شياۋ مۇنداق دېدى: ‹‹ئاپتونوم رايونلۇق پارتكوم شىنجاڭ ئىقتىسادى، دۆلەت ئىقتىسادى ۋە دۇنيا ئىقتىسادىغا بولغان روشەن تونۇش ۋە ھۆكۈم ئاساسىدا، ھەم تېخىمۇ ياخشى تەرەققىي قىلىشنى كۈچەپ ئىلگىرى سۈردى، ھەم ئىمكانقەدەر تېز تەرەققىيات سۈرئىتىنى ساقلاش، شۇنداقلا تەرەققىيات جەريانىدا بۇ ئىككى تەرەپ ئوتتۇرىسىدىكى نازۇك تەڭپۇڭلۇقنى ئىشقا ئاشۇرۇشنى تەكىتلىدى.
</S>
<S ID=61999>
شۇڭا تەرەققىيات ئىستىقبالىغا زور ئىشەنچ باغلاش بىلەن بىللە زىددىيەتتىن قاچماي، مەسىلىلەرنى يوشۇرماي، تۆۋەن چەك تەپەككۇرىنى ئىشلىتىشكە ماھىر بولۇپ، تەشەببۇسكارلىق ھوقۇقىنى مەھكەم ئىگىلىشىمىز كېرەك.
</S>
<S ID=62000>
ئىقتىسادنىڭ ئوتتۇراھال يۇقىرى سۈرئەتتە ئېشىشىنى ساقلاپ، ئىقتىسادىي قۇرۇلمىنى يەنىمۇ سەرخىللاشتۇرۇش، شۇنىڭ بىلەن بىللە تەرەققىياتنىڭ سۈپىتى ۋە ئۈنۈمىگە ئەھمىيەت بېرىپ، ئاپتونوم رايوننىڭ ‹‹13 – بەش يىل››لىق يىرىك پىلانىدا ئوتتۇرىغا قويۇلغان رايون ئىشلەپچىقىرىشىنىڭ يىللىق ئوتتۇرىچە ئومۇمىي قىممىتىنى %7 ئەتراپىدا ساقلاش سۈرئىتىنى تىرىشىپ ئىشقا ئاشۇرۇپ، ئومۇميۈزلۈك ھاللىق جەمئىيەتنى مەملىكەت بىلەن تەڭ قەدەمدە قۇرۇپ چىقىشقا كاپالەتلىك قىلىشىمىز كېرەك››.
</S>
<S ID=62001>
 قانداق قىلىپ باش نىشاننى زىچ چۆرىدەپ، ئىقتىسادنىڭ تېخىمۇ ياخشى، تېخىمۇ تېز تەرەققىياتىنى ئىلگىرى سۈرگىلى بولىدۇ؟
</S>
<S ID=62002>
 دوكلاتتا خاس ئەۋزەل كەسىپلەرنى زورايتىش، ئىسلاھات، ئېچىۋېتىشنى ئومۇميۈزلۈك چوڭقۇرلاشتۇرۇش، ئۇل ئەسلىھە قۇرۇلۇشىنى كۈچەيتىش، بايلىقنى مۇۋاپىق ئېچىپ پايدىلىنىش، ئىجادىيەتلىك قوزغىتىشنى يولغا قويۇشنى تېزلىتىش، شەھەر، يېزا تەرەققىياتىنى بىر تۇتاش پىلانلاپ ئىلگىرى سۈرۈشتىن ئىبارەت كونكرېت تەدبىرلەر ئوتتۇرىغا قويۇلدى.
</S>
<S ID=62003>
 جۇ شياۋ مۇنداق دېدى: دوكلاتنىڭ ‹‹خاس ئەۋزەل كەسىپلەرنى زورايتىش›› دېگەن 1 – قىسمىدا، ‹‹1 – كەسىپنىڭ سەۋىيەسىنى ئاشۇرۇش، 2 – كەسىپنىڭ مۇھىم نۇقتىسىنى چىڭ تۇتۇش، 3 – كەسىپنى زور كۈچ بىلەن تەرەققىي قىلدۇرۇش›› ئوتتۇرىغا قويۇلدى، ھەر بىر تەدبىر شىنجاڭنىڭ ھازىرقى ئىقتىسادىي تەرەققىياتىدا بۆسۈش ھاسىل قىلىشقا تېگىشلىك ئاچقۇچلارغا دەل تەگكۈزۈلگەن بولۇپ، ھەر بىر كەسىپ ھەم ئۆزىنى تەرەققىي قىلدۇرۇپ زورىيىشى، ھەم خەلق تۇرمۇشىنى زىچ چۆرىدىشى كېرەك، بۇ، ئىقتىسادىي ئەمەلىي كۈچنى زورايتىشنىڭ تەخىرسىز تەلىپى بولۇپلا قالماي، يەنە يەرلىككە بەخت يارىتىش، خەلق تۇرمۇشىغا نەپ يەتكۈزۈشنىڭ تەلىپىدۇر.
</S>
<S ID=62004>
 ئىسلاھات، ئېچىۋېتىشنى ئومۇميۈزلۈك چوڭقۇرلاشتۇرۇش دۆلەت يولغا قويغان‹‹بىر بەلباغ، بىر يول›› ئىستراتېگىيەسىنى چىڭ تۇتۇش، تەمىنلەش ھالقىسىدىكى قۇرۇلمىلىق ئىسلاھات ۋە شىنجاڭغا نىشانلىق ياردەم بېرىشتىن ئىبارەت نۇرغۇن پۇرسەتنى ئىلگىرى سۈرۈش، تېخىمۇ ياخشى ئىچكى – تاشقى تەرەققىيات مۇھىتىنى بەرپا قىلىپ، دۆلەت ئىستراتېگىيەسىگە تەشەببۇسكارلىق بىلەن سىڭىپ كىرىش دېمەكتۇر.
</S>
<S ID=62005>
شىنجاڭ بۇ جەھەتتە ئىنتايىن چوڭ بوشلۇققا ئىگە بولۇپ، دادىللىق بىلەن يېڭىلىق يارىتىپ، مەملىكەتنى يېڭى ئۈلگە بىلەن تەمىنلەشنى قولغا كەلتۈرەلەيدۇ.
</S>
<S ID=62006>
 ئۇل ئەسلىھە قۇرۇلۇشىنى كۈچەيتىشتە بىر تۇتاش پىلانلاپ ئورۇنلاشتۇرۇش، ئالاقىنى راۋانلاشتۇرۇش، مۇۋاپىق ئالدىدا مېڭىشقا تېخىمۇ ئەھمىيەت بېرىپ، شىنجاڭ تەرەققىياتىنىڭ ئۇل ئەسلىھە شارائىتىنى ئۈزلۈكسىز ياخشىلاش كېرەك.
</S>
<S ID=62007>
دوكلاتتا قاتناش، ئېنېرگىيە، ئۇچۇر قاتارلىق بىر قانچە چوڭ يول قۇرۇلۇشى ئالاھىدە تەكىتلىنىش بىلەن بىللە زامانىۋى سۇ ئىنشائاتى كاپالىتى سىستېمىسىنى پائال قۇرۇپ چىقىش نۇقتىلىق ئوتتۇرىغا قويۇلدى، بۇ، شىنجاڭنىڭ ئالاھىدىلىكىگە ئىنتايىن ماس كېلىدۇ.
</S>
<S ID=62008>
 بايلىقنى مۇۋاپىق ئېچىپ پايدىلىنىش جەھەتتىكى بىر قاتار تەدبىرلەردىن ئاپتونوم رايونلۇق پارتكومنىڭ شىنجاڭنىڭ مول بايلىقىغا يۈكسەك ئەھمىيەت بېرىدىغانلىقىنى كۆرۈۋالغىلى بولىدۇ، بايلىق ئېچىشتىكى مۇھىم مەسىلە ئالدىنقى باسقۇچتىكى ئىلمىي پىلانلاش ۋە مۇۋاپىق، تەرتىپلىك، ئۈنۈملۈك ئېچىش بولۇپ، دوكلاتتا بۇلارنىڭ ھەممىسى تەپسىلىي شەرھلەنگەن.
</S>
<S ID=62009>
بۇ قىسىمدا، بايلىق ئېچىشتا ‹‹بىر جاينىڭ بايلىقىنى ئېچىپ، شۇ جاينىڭ ئىقتىسادىنى راۋاجلاندۇرۇپ، شۇ جاينىڭ خەلقىنى بېيىتىش››نى ئىشقا ئاشۇرۇش ئالاھىدە تەكىتلەندى، بۇ، باش شۇجى شى جىنپىڭ ئوتتۇرىغا قويغان ‹‹ئۈچنى ئەمەلىيلەشتۈرۈش››نىڭ شىنجاڭدىكى كونكرېت ئەمەلىيلىشىشىنى گەۋدىلەندۈرۈپ بەردى.
</S>
<S ID=62010>
 ئىجادىيەتلىك قوزغىتىش ئىستراتېگىيەسىنى يولغا قويۇشنى تېزلىتىش يېڭىلىق يارىتىش ئىقتىدارىنى كۈچەپ ئاشۇرۇش، پەن – تېخنىكىدا يېڭىلىق يارىتىش تۈزۈلمىسىنى كۈچەپ مۇكەممەللەشتۈرۈش، پەن – تېخنىكا نەتىجىلىرىنى ئىقتىسادىي ئۈنۈمگە ئايلاندۇرۇشنى كۈچەپ ئىلگىرى سۈرۈش، ئاۋام يېڭىلىق يارىتىشنى كۈچەپ ئىلگىرى سۈرۈش بولۇپ، بۇ تەدبىرلەرنىڭ ھەممىسى شىنجاڭ ئۈچۈن كۈچلۈك قاراتمىلىققا ئىگە.
</S>
<S ID=62011>
 شەھەر، يېزا تەرەققىياتىنى بىر تۇتاش پىلانلاپ ئىلگىرى سۈرۈش تېخىمۇ كۆپ كىشىلەرنى تېخىمۇ ياخشى جامائەت مۇلازىمىتىدىن بەھرىمەن قىلدۇرۇپ، ھەر مىللەت خەلقنىڭ تۇرمۇش سۈپىتىنى ئومۇميۈزلۈك ئۆستۈرۈپ، ھەر مىللەت خەلقنى تېخىمۇ مەدەنىي، تېخىمۇ باياشات، تېخىمۇ غۇرۇرلۇق تۇرمۇشقا ئىگە قىلىشتۇر.
</S>
<S ID=62012>
دوكلاتتا ئوتتۇرىغا قويۇلغان تەڭرىتاغ شىمالىي ئېتىكى ئىقتىساد بەلبېغىدىكى شەھەرلەرنى نۇقتىلىق تەرەققىي قىلدۇرۇش، جەنۇبىي شىنجاڭدىكى شەھەرلەرنى پائال تەرەققىي قىلدۇرۇش، بىر تۈركۈم ئوتتۇرا، كىچىك شەھەر، چېگرا – پورت شەھىرى ۋە خاس كىچىك شەھەر – بازارلارنى يېتىشتۈرۈش، جەنۇبىي شىنجاڭ بىلەن شىمالىي شىنجاڭنىڭ تەرەققىيات پەرقىنى ئازايتىش، تەرەققىياتتىن خەلق تۇرمۇشىغا تېخىمۇ كۆپ نەپ يەتكۈزۈشنىڭ ئۈنۈملۈك تەدبىرلىرى بولۇپ، بۇنىڭدىن كېيىن ماس سىياسەت ۋە سېلىنمىلارنىڭ ئوتتۇرىغا چىقىشى مۇقەررەر.
</S>
<S ID=62013>
 جۇ شياۋ مۇنۇلارنى بىلدۈردى: شىنجاڭنىڭ ئىجتىمائىي مۇقىملىق ۋە ئەبەدىي ئەمىنلىك باش نىشانىنى ئىشقا ئاشۇرۇپ، شىنجاڭنىڭ ئىجتىمائىي ئومۇمىيەت مۇقىملىقىنى پۈتۈن كۈچ بىلەن قوغداش كۈچلۈك تايانچقا موھتاج.
</S>
<S ID=62014>
مۇقىملىق بىلەن تەرەققىيات بىر – بىرىنى تولۇقلايدۇ ۋە بىر – بىرىنى ئىلگىرى سۈرىدۇ، مۇقىملىق تەرەققىياتنىڭ ئالدىنقى شەرتى ۋە ئاساسى، تەرەققىيات مۇقىملىقنىڭ كۈچلۈك كاپالىتى.
</S>
<S ID=62015>
شىنجاڭ ئىقتىسادىنىڭ تېخىمۇ ياخشى، تېخىمۇ تېز تەرەققىياتىنى ئىلگىرى سۈرۈش ھەم باش شۇجى شى جىنپىڭ ئوتتۇرىغا قويغان ‹‹ئۈچنى ئەمەلىيلەشتۈرۈش››نى ئەستايىدىل ئەمەلدە كۆرسىتىش دەل ماھىيەتتىنمۇ، ھادىسىدىنمۇ تۈزەش بولۇپ، شىنجاڭنىڭ مەسىلىسىنى يىلتىزىدىن ھەل قىلىدۇ.
</S>
</TEXT>
/BODY
/DOC