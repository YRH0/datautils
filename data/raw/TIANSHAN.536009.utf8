<DOC>
<DOCID>TIANSHAN.536009</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-21 09:46:53</DATE>
</HEADER>
<BODY>
<HEADLINE>
<S ID=34112>
پىچان ناھىيەسىنىڭ سانائەت ئىشلەپچىقىرىش ئومۇمىي قىممىتى مۇقىم ئاشتى
</S>
</HEADLINE>
<TEXT>
<S ID=34113>
    ئىختىيارىي مۇخبىرىمىز مىجىت ئىبراھىم خەۋىرى: پىچان ناھىيەسى بۇ يىلنىڭ ئالدىنقى يېرىمىدا سانائەت ئارقىلىق ناھىيەنى قۇدرەت تاپقۇزۇش ئىستراتېگىيەسىدە تەۋرەنمەي چىڭ تۇرۇپ، سانائەت ئىقتىسادىنى مۇقىم ئاشۇردى.
</S>
<S ID=34114>
    پىچان ناھىيەسى بۇ يىل كىرگەندىن بۇيان، ئىقتىساد ئومۇميۈزلۈك چېكىنىشتەك خىرىس ئالدىدا ئىقتىسادىي قۇرۇلمىنى پائال تەڭشەپ، يەرلىك سانائەت بىلەن نېفىتلىكتىن باشقا كەسىپلەرنى تەرەققىي قىلدۇرۇشقا كۈچ سەرپ قىلدى. سودىگەر چاقىرىپ مەبلەغ جەلپ قىلىش ۋە تۈر قۇرۇلۇشى سالمىقىنى زورايتىپ، «100 كۈن قاتتىق ئىشلەش» تەك كارخانىلار ئۈچۈن مۇلازىمەت قىلىش پائالىيىتىنى تۇتقا قىلىپ، كارخانىلارنىڭ تىپىنى ئۆزگەرتىپ، دەرىجىسىنى ئۆستۈرۈشنى مۇھىم نىشان قىلدى. ناھىيە مالىيەسى جىددىي بولۇۋاتقان ئەھۋال ئاستىدىمۇ 100 مىليون يۈەنگە يېقىن مەبلەغ سېلىپ، سانائەت رايونلىرىنىڭ سۇ، توك، يول، خەۋەرلىشىش قاتارلىق ئۇل مۇئەسسەسە قۇرۇلۇشىنى مۇكەممەللەشتۈرۈپ، سانائەت رايونلىرىنىڭ ئۇنىۋېرسال مۇلازىمەت ئىقتىدارىنى يۇقىرى كۆتۈردى. كارخانىلارنىڭ تېخنىكىسىنى يېڭىلاشنى تېزلىتىپ، ئېنېرگىيە تېجەپ، بۇلغىما ئازايتىش ۋە سەرپىياتنى تۆۋەنلىتىش خىزمىتىنى پائال ئىلگىرى سۈردى. بۇنىڭ بىلەن بۇ يىلنىڭ ئالدىنقى يېرىمىدا، پىچان ناھىيەسىنىڭ سانائەت ئىشلەپچىقىرىش ئومۇمىي قىممىتى 4 مىليارد 358 مىليون يۈەنگە، يەرلىككە تەۋە سانائەت ئىشلەپچىقىرىش ئومۇمىي قىممىتى 2 مىليارد 604 مىليون يۈەنگە يېتىپ، ئالدىنقى يىلىنىڭ ئوخشاش مەزگىلىدىكىسىدىن %7.4 ۋە %10.8 ئاشتى.
</S>
</TEXT>
/BODY
/DOC