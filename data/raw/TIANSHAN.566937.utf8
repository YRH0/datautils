<DOC>
<DOCID>TIANSHAN.566937</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-11-23 10:44:06</DATE>
</HEADER>
<BODY>
<HEADLINE>
<S ID=61102>
توقسۇ ناھىيەسى جامائەت مۇلازىمىتى سەۋىيەسىنى ئۆستۈرۈپ، شەھەر، يېزىلارنىڭ قىياپىتىنى ياخشىلىدى
</S>
</HEADLINE>
<TEXT>
<S ID=61103>
 نىياز ساتتار خەۋەر قىلىدۇ: توقسۇ ناھىيەسى يېقىنقى يىللاردىن بۇيان دۆلەتنىڭ ئۇل ئەسلىھە ۋە ئېكولوگىيە قۇرۇلۇشى يۆلىنىشىنى ئوتتۇرا، غەربىي رايونلارغا مايىللاشتۇرغانلىقىدەك ئەۋزەل پۇرسەتنى چىڭ تۇتۇپ، جامائەت مۇلازىمىتى سەۋىيەسىنى ئۆستۈرۈپ، شەھەر، يېزىلارنىڭ قىياپىتىنى كۆرۈنەرلىك ياخشىلاپ، ئاممىنىڭ بەخت تۇيغۇسىنى ئاشۇردى.
</S>
<S ID=61104>
 بۇ ناھىيە يېقىنقى يىللاردىن بۇيان يۇقىرىنىڭ تۈر مەبلىغىنى قولغا كەلتۈرۈپ ۋە ناھىيە مالىيەسىدىن مەبلەغ ئاجرىتىپ، قاتناش، سۇچىلىق، ئېلېكتىر – ئېنېرگىيە، شەھەر، يېزا جامائەت ئەسلىھەسى قاتارلىق 17 تۈر قۇرۇلۇشىنى يولغا قويۇپ، يېزا ئىگىلىكىدە يۇقىرى ئۈنۈملۈك سۇ تېجەش قۇرۇلۇشى، يۇقىرى ئۆلچەمدە يەر تەكشىلەش قۇرۇلۇشى، تاش ئېرىق قۇرۇلۇشى، ئۆگەن دەرياسى سۇغىرىش رايونىنىڭ داۋاملاشما قۇرۇلۇشى قاتارلىق تۈر قۇرۇلۇشلىرى قەدىمىنى تېزلەتتى.
</S>
<S ID=61105>
دۆلەت يولى 314 – لىنىيەسىنىڭ توقسۇ بۆلىكىنى ياساش قۇرۇلۇشىنى تاماملىدى. توقسۇ باي تۆمۈريولى تۈرىنى مۇۋەپپەقىيەتلىك تۇرغۇزۇپ، تۈرلۈك تەييارلىق خىزمەتلىرىنى ياخشى ئىشلىدى.
</S>
<S ID=61106>
كورلا ئاقسۇ يۇقىرى سۈرئەتلىك تاشيولىنىڭ توقسۇ ناھىيەسىنى ئايلىنىپ ئۆتۈش قۇرۇلۇشىنى ياخشى جىپسىلاشتۇرۇپ، ئىستېرېئولۇق قاتناش تورىنى شەكىللەندۈردى.
</S>
<S ID=61107>
ناھىيە بازىرىدىكى يەتتە يولنى رېمونت قىلىش ۋە كونا يوللارنى ئۆگەرتىش قۇرۇلۇشىنى يولغا قويۇپ، ناھىيە بازىرىنى كېڭەيتىپ، شەھەر – بازارلىشىش نىسبىتىنى %37كە يەتكۈزدى.
</S>
<S ID=61108>
5300 ئائىلىگە سۇ تۇرۇبىسى يەتكۈزدى. يېزا، كەنت يوللىرىغا 8500 چىراغ ئورناتتى.
</S>
<S ID=61109>
تەبىئىي گاز، كەنت شىپاخانىلىرىنى ئۆلچەملەشتۈرۈش قاتارلىق ئاساسىي قۇرۇلۇشلارنى يولغا قويدى.
</S>
<S ID=61110>
ئەمىن ئۆي ۋە شەھەر، بازارلاردىكى كاپالەتلىك ئۆيدىن 26 مىڭ يۈرۈشتىن ئارتۇق سېلىپ، ھەممە كەنتتە ‹‹دېھقانلار قىرائەتخانىسى›› بولۇشنى ئىشقا ئاشۇردى.
</S>
</TEXT>
/BODY
/DOC