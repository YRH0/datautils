<DOC>
<DOCID>TIANSHAN.566936</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-11-23 10:43:14</DATE>
</HEADER>
<BODY>
<HEADLINE>
<S ID=61097>
نىلقا ناھىيەسىدە كەلكۈندىن مۇداپىئە كۆرۈش تۈر قۇرۇلۇشى پۈتتى
</S>
</HEADLINE>
<TEXT>
<S ID=61098>
 نەبىجان ئەخمەت خەۋەر قىلىدۇ: نىلقا ناھىيەسىدە 16 مىليون 80 مىڭ يۈەن مەبلەغ سېلىنغان قاش دەرياسىنىڭ بۇ ناھىيەدىكى بۆلىكىنىڭ كەلكۈندىن مۇداپىئە كۆرۈش تۈر قۇرۇلۇشى يېقىندا پۈتۈپ ئىشلىتىشكە تاپشۇرۇلدى.
</S>
<S ID=61099>
 بۇ تۈر قۇرۇلۇشى ناھىيە بازىرىغا ئۈچ كىلومېتىر كېلىدىغان جايدا بولۇپ، ئۇزاق يىلدىن بۇيان ھەر قېتىملىق كەلكۈندە دەريا سۈيى تېشىپ، كەلكۈن دەريا قىرغىقىدىكى ئورمان، يېپىنچا ئۆسۈملۈكلەر ۋە دەريا بويىدىكى تېرىلغۇ يەرلەرنى ئېقىتىپ كېتىپ، ئېكولوگىيەلىك مۇھىتنى ئېغىر بۇزغۇنچىلىققا ئۇچراتقاندىن سىرت، دەريا بويىدا ئولتۇراقلاشقان ئاھالىلەرنىڭ بىخەتەرلىكىگىمۇ تەھدىت شەكىللەندۈرگەنىدى.
</S>
<S ID=61100>
بۇ ئەھۋالغا قارىتا ناھىيە بۇ يىل 5 – ئايدا مەركەز، ئاپتونوم رايوننىڭ تۈر مەبلىغىنى قولغا كەلتۈرۈپ، قاش دەرياسى بويىغا 3000 مېتىرلىق كەلكۈندىن مۇداپىئە كۆرۈش توسمىسى، 1000 مېتىرلىق دەريا مەنزىرىسىدىن ھۇزۇرلىنىش يولى ياساپ، ئورۇندۇقلارنى ئورناتتى.
</S>
<S ID=61101>
تۈر قۇرۇلۇشى 10 – ئاينىڭ ئاخىرى تاماملىنىپ، تۈر قۇرۇلۇشى دەريا بويىدا ئولتۇراقلاشقان 3000 ئاھالە، 8000 مو ئېتىزنى كەلكۈننىڭ زىيىنىدىن قوغداش بىلەن بىللە، يەنە ناھىيەدىكى ئامما ۋە ساياھەتچىلەرنىڭ ئارام ئالىدىغان، دەريا مەنزىرىسىدىن ھۇزۇر ئالىدىغان مەنزىرىگاھىغا ئايلاندى.
</S>
</TEXT>
/BODY
/DOC