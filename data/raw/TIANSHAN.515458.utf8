<DOC>
<DOCID>TIANSHAN.515458</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-07 12:54:28</DATE>
</HEADER>
<BODY>
<HEADLINE>
<S ID=23934>
قومۇلدا ساختا گۈرۈچ ساتقانلار سېزىلىپ قالدى
</S>
</HEADLINE>
<TEXT>
<S ID=23935>
    يۈسۈپ ئىسمائىل خەۋەر قىلىدۇ: قومۇل شەھەرلىك سودا – سانائەت مەمۇرىي باشقۇرۇش ئىدارىسىنىڭ ‹‹دوستلۇق›› يولى سودا – سانائەت مەمۇرىي باشقۇرۇش ئورنىدىكى خادىملار يېقىندا تەكشۈرۈش جەريانىدا، ‹‹شىنمىن›› 6 – يولىدىكى مەلۇم شىركەتنىڭ ئىسكىلاتىدا باشقا ماركىدىكى گۈرۈچنى ‹‹زۇگۇ›› ماركىلىق گۈرۈچنىڭ خالتىسىغا قاچىلاپ سېتىش قىلمىشىنى بايقىدى.
</S>
<S ID=23936>
قانۇن ئىجراچىلىرى ‹‹مەھسۇلات سۈپەت قانۇنى››نىڭ 37 – ماددىسى ۋە 53 – ماددىسىدىكى بەلگىلىمىگە ئاساسەن، نەق مەيداندا 20 مىڭدىن ئارتۇق ‹‹زۇگۇ›› ماركىسىدىكى خالتا ۋە 4800 كىلوگىرام گۈرۈچنى يىغىۋالدى.
</S>
<S ID=23937>
   قومۇل شەھەرلىك سودا – سانائەت مەمۇرىي باشقۇرۇش ئىدارىسى ‹‹دوستلۇق›› يولى سودا – سانائەت مەمۇرىي باشقۇرۇش ئورنىنىڭ مەسئۇلى ليۇ جەنيۇڭ: بۇ شىركەت بۇلتۇردىن بۇيان 8497 كىلوگىرام ئادەتتىكى گۈرۈچكە ‹‹زۇگۇ›› ماركىسىنى چاپلاپ، بۇنىڭدىن 5845 يۈەن قانۇنسىز پايدىغا ئېرىشكەن.
</S>
<S ID=23938>
بىز بۇ شىركەتنى قانۇنسىز تىجارىتىنى توختىتىشقا بۇيرۇش بىلەن بىللە، ئۇلارنىڭ گۈرۈچلىرىنى ۋە قانۇنسىز تاپقان پايدىسىنى مۇسادىرە قىلىپ، ھارام پايدىسىغا تەڭ قىممەتتە جەرىمانە قويدۇق، دېدى.
</S>
<S ID=23939>
   ليۇ جەنيۇڭ يەنە مۇنداق دېدى: ئىستېمالچىلارنىڭ شۇ خىلدىكى مەھسۇلاتلارنى سېتىۋالغاندا، خالتىغا چاپلانغان مەھسۇلاتنىڭ شەرتلىك بەلگىلىرىگە ئالاھىدە دىققەت قىلىشىنى، ئوخشاش بولغان تاۋارلارنى سېتىۋالغاندا، ئىشلەپچىقارغان زاۋۇتنىڭ تەستىق نومۇرىغا ئالاھىدە دىققەت قىلىشىنى تەۋسىيە قىلىمىز.
</S>
<S ID=23940>
‏
</S>
</TEXT>
/BODY
/DOC