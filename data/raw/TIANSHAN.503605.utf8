<DOC>
<DOCID>TIANSHAN.503605</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-01 16:12:16</DATE>
</HEADER>
<BODY>
<HEADLINE>
<S ID=16948>
يوپۇغا ناھىيەسى2-تۈركۈم«ئۈچ ئەل»خىزمىتىدىكى ئىلغارلارنى تەقدىرلىدى
</S>
</HEADLINE>
<TEXT>
<S ID=16949>
       ئىختىيارىي مۇخبىرىمىز ئىمىنجان تۇرسۇن خەۋىرى: يوپۇغا ناھىيەسى 25-فېۋرال  2015-يىللىق «ئۈچ ئەل» خىزمىتىنى خۇلاسىلەش-تەقدىرلەش يىغىنى ئېچىپ، بىر تۈركۈم ئىلغار خىزمەت گۇرۇپپىسى ۋە ئىلغار شەخسلەرنى تەقدىرلىدى، ھەمدە بۇ يىل 3-تۈركۈمدە كەنتلەرگە چۈشىدىغان ھەر قايسى خىزمەت گۇرۇپپىسى، كادىرلارنى بايراق تەقدىم قىلىپ ئۇزىتىپ قويدى.
</S>
<S ID=16950>
    يوپۇغا ناھىيەسى بۇلتۇر 2-تۈركۈمدە «ئەل رايىنى بىلىش، ئەلگە نەپ يەتكۈزۈش، ئەلنى مايىل قىلىش» خىزمىتى بويىچە كەنتلەرگە چۈشكەن ھەر قايسى خىزمەت گۇرۇپپىسى ۋە كادىرلار ئىچىدىن تۈرلۈك ئۇسۇللار بىلەن باش تېمىنى چىڭ تۇتۇپ، مۇھىم نۇقتىنى گەۋدىلەندۈرۈپ، ئاپتونوم رايونلۇق پارتكوم ئورۇنلاشتۇرغان ئىستىلنى ياخشىلاش، ئىتتىپاقلىقنى كۈچەيتىش، ئىناقلىقنى ئىلگىرى سۈرۈش، خەلق تۇرمۇشىغا ئەھمىيەت بېرىش، مۇقىملىقنى كۆزلەش، ئاساسنى چىڭىتىشتىن ئىبارەت ئالتە تۈرلۈك ۋەزىپىنى پۇختا، جايىدا ئەمەلىيلەشتۈرۈش نەتىجىسى ئالاھىدە گەۋدىلىك بولغان يوپۇرغا يېزا مونجاقلىق كەنت خىزمەت گۇرۇپپىسى، سىيەك يېزا تاتلىق بۇلاق كەنت خىزمەت گۇرۇپپىسى، يوپۇغا بازار توغرا ئۆستەڭ كەنت خىزمەت گۇرۇپپىسى قاتارلىق 10 دىن ئارتۇق گۇرۇپپا ۋە مى سۈي فاڭ، ئابلىخەت ئابلىز، ئىلھام ھۈسۈيىن قاتارلىق 50 دىن ئارتۇق ئىلغار شەخسكە شەرەپ گۇۋاھنامىسى تارقىتىپ بەردى. يىغىندا، ئابدۇكىرىم مۇتتا قاتارلىق بىر قىسىم ئىلغار شەخسلەر 2-تۈركۈم خىزمەت گۇرۇپپىسى ۋە كادىرلارغا ۋاكالىتەن سۆز قىلىپ، 2015-يىللىق كەنتتىكى جانلىق ھېكايىلەر، ھەر خىل تەسىرلىك ئىشلار، ئەمەلىي نەتىجىلەرنى ئوتتۇرىغا قويۇپ، بىر يىللىق ئۇنتۇلغۇسىز كۈنلەرنى يەنە بىر قېتىم ئەسلىتىپ، 3– تۈركۈمدە كەنتلەرگە چۈشىدىغان خىزمەت گۇرۇپپا كادىرلىرىنىڭ «ئۈچ ئەل» خىزمىتىنى يەنىمۇ چوڭقۇر،كەڭ دائىرىلىك قانات يايدۇرۇپ، خىزمەتتە ھەقىقىي ئۈنۈم يارىتىش ئىرادىسى ۋە ئىشەنچىسىنى تېخىمۇ چىڭىتتى.
</S>
<S ID=16951>
    بۇلتۇر، يوپۇغا ناھىيەسىنىڭ ھەر قايسى كەنتلىرىگە چۈشكەن ناھىيە دەرىجىلىك خىزمەت گۇرۇپپىسىدىكى كادىرلار تۈرلۈك ئۇسۇللار ئارقىلىق ئامما ئارىسىغا چوڭقۇر چۆكۈپ، ئۇلارنىڭ ئوي - پىكرى ۋە ئۈمىد - ئارزۇلىرىنى ئىگىلەپ، ئامما بىلەن ئالاقە باغلاشتىكى ئاخىرقى بىر كىلومېتىر يول، ئاممىغا مۇلازىمەت قىلىشتىكى ئەڭ يىراق ئائىلىنى تۇتاشتۇرۇپ، ئەل رايىنى مۇجەسسەملىدى؛بىر قىسىم چېچىلاڭغۇ، ئاجىز ئاساسىي قاتلام تەشكىلاتلار قۇرۇلۇشىنىڭ ئۇللۇق ئورنىنى مۇستەھكەملىدى؛ ئاممىغا بولغان قانۇن، سىياسەت، ۋەزىيەت تەربىيەسىنى كۈچەيتىپ، پارتىيەنىڭ مېھرىبانلىقىنى مەردانىلىك بىلەن سۆزلەپ، ئاممىنىڭ ھەق-ناھەقنى ئېنىق ئايرىش كۆز قارىشىنى ئايدىڭلاشتۇردى؛ زامانىۋى مەدەنىيەتنى ئەۋج ئالدۇرۇپ، «ئەسەبىيلىكنى تۈگىتىش»، مىللەتلەر ئىتتىپاقلىقىنى كۈچەيتىپ مۇقىملىقنى ساقلاش جەھەتتتە ئەستايىدىل،تەشەببۇسكار بولۇپ كۈچلۈك سىياسىي مەسئۇلىيەتچانلىقىنى جانلىق نامايان قىلدى.
</S>
</TEXT>
/BODY
/DOC