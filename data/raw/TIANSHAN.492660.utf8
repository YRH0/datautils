<DOC>
<DOCID>TIANSHAN.492660</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-25 15:40:13</DATE>
</HEADER>
<BODY>
<HEADLINE>
<S ID=5512>
غۇلجا ناھىيەسى 4- نۆۋەتلىك «ئۆرۈك يۇرتىنى تەسىرلەندۈرگەن شەخس» لەرنى تەقدىرلىدى
</S>
</HEADLINE>
<TEXT>
<S ID=5513>
      ئىختىيارىي مۇخبىرىمىز ئابدۇسالام قادىر خەۋىرى: غۇلجا ناھىيەسى 15-يانۋار 4-نۆۋەتلىك «ئۆرۈك يۇرتىنى تەسىرلەندۈرگەن شەخس»لەرنى تەقدىرلەش مۇراسىمى ئۆتكۈزۈپ، 2015- يىلى غۇلجا ناھىيەسىنىڭ ھەر ساھە، ھەر كەسىپلەردە ئىلغار ئىش- ئىزلىرى بىلەن ئاكتىپ كۈچ تارقىتىپ، ھەر مىللەت ئاممىنىڭ جاسارەت بىلەن ئالغا ئىلگىرىلەپ، گۈزەل يۇرت قۇرۇپ چىقىشىغا مەدەت ئاتا قىلغان ئىلغار تىپلارنى تەقدىرلىدى.
</S>
<S ID=5514>
    غۇلجا ناھىيە دولان دېھقانچىلىق مەيدانى دېھقانچىلىق 3- ئەترىتىنىڭ مۇئاۋىن باشلىقى ماۋ جېڭمىڭ دېھقانچىلىق مەيدانىدىكى ئىشچى- خىزمەتچىلەرنى ئۈزۈمچىلىك ئارقىلىق بېيىشقا يىتەكلىگەن.
</S>
<S ID=5515>
ئۇدا ئىككى يىل يۈز بەرگەن تەبىئىي ئاپەت ماۋ جېڭمىڭ ۋە ئۇنىڭ ئاز سانلىق مىللەتتىن بولغان قېرىنداشلىرىنىڭ دوستلۇقى، بېيىشقا بولغان ئىشەنچىسىنى تەۋرىتەلمىدى.
</S>
<S ID=5516>
تۇغما ئەما ئابلىكىم تۇرسۇن چەكسىز قاراڭغۇلۇق ئىچىدىمۇ ئۆز ئىشەنچىسىنى يوقاتماي تۇرمۇشقا باتۇرلۇق بىلەن يۈزلىنىپ، بەختلىك تۇرمۇشقا ئېرىشتى.
</S>
<S ID=5517>
شاۋكەت سەمەت خەلق ساقچىسى بولۇپ، مەسئۇلىيەت ۋە بۇرچ تۇيغۇسى بىلەن ئۆزىنىڭ ياشلىق مېلودىيەسىنى ياڭراتتى.
</S>
<S ID=5518>
غۇلجا ناھىيەلىك خەلق دوختۇرخانىسىدىكى شىنجاڭغا ياردەم بېرىشكە كەلگەن دوختۇر ليۇ جىچېڭ غۇلجا ناھىيەسىنى ئۆزىنىڭ 2- يۇرتى دەپ بىلىپ، غۇلجا ناھىيەسىگە چوڭقۇر مېھىر مۇھەببەت باغلاپ ئىككى قېتىم قايتىشنى رەت قىلدى...
</S>
<S ID=5519>
«ئۆرۈك يۇرتىنى تەسىرلەندۈرگەن شەخس»لەر غۇلجا ناھىيەسىنىڭ ھەر ساھە، ھەر كەسىپلىرىدىن كەلگەن بولۇپ، ئۇلار ئۆزلىرىنىڭ ئىش- ئىزلىرى ئارقىلىق مىللەتلەر ئىتتىپاقلىقى ۋە ئىناقلىقنىڭ گۈزەل سەھىپىسىنى يېزىپ چىقتى.
</S>
<S ID=5520>
    غۇلجا ناھىيە چۇلۇقاي يېزا يۇقىرىقى پىياز كەنت پارتىيە ياچېيكىسىنىڭ شۇجىسى پېي شىنشېڭ مۇنداق دېدى: «ئۆرۈك يۇرتىنى تەسىرلەندۈرگەن شەخس»لەرنى باھالاش پائالىيىتى ئۇدا تۆت يىل ئېلىپ بېرىلدى، بۇ پائالىيەت جەمئىيەتكە ئاكتىپ كۈچ تارقىتىپ، كىشىلەرنىڭ ئىشەنچىنى ئاشۇردى.
</S>
<S ID=5521>
بىز ئەتراپىمىزدىكى ئۆگىنىش ئۈلگىلىرىنى ئەڭ زور دەرىجىدە قېزىپ چىقىشىمىز كېرەك.
</S>
<S ID=5522>
غۇلجا ناھىيە دۆڭمازار بازىرى توقاي كەنت پارتىيە ياچېيكىسىنىڭ شۇجىسى لىن پىڭ مۇنداق دېدى: ئۆرۈك يۇرتىنى تەسىرلەندۈرگەن شەخسلەرنىڭ ئىش- ئىزلىرى ماڭا بەك تەسىر قىلدى، پارتىيە ئەزاسى بولۇش سۈپىتىم بىلەن بۇندىن كېيىن ئۇلاردىن تېخىمۇ ئۆگىنىپ، ئۇلارنىڭ ئىش- ئىزلىرىنى ئاممىغا تەشۋىق قىلىپ، ئامما ئۈچۈن ياخشى مۇلازىمەت قىلىمەن.
</S>
<S ID=5523>
    ئىگىلىنىشىچە، 4-نۆۋەتلىك «ئۆرۈك يۇرتىنى تەسىرلەندۈرگەن يىللىق شەخس»لەرنى باھالاش پائالىيىتىدە «ئۆرۈك يۇرتىنى تەسىرلەندۈرگەن» ئون شەخس ۋە «ئۆرۈك يۇرتىنى تەسىرلەندۈرگەن شەخس»لەر بويىچە ئىسمىنى ئاتاش مۇكاپاتىغا ئېرىشكەن ئون شەخس بېكىتىلگەن.
</S>
</TEXT>
/BODY
/DOC