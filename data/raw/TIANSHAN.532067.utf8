<DOC>
<DOCID>TIANSHAN.532067</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-06-30 16:09:17</DATE>
</HEADER>
<BODY>
<HEADLINE>
<S ID=31775>
بايىنغولىن ئوبلاستىنىڭ توقۇمىچىلىق، كىيىم-كېچەك كەسپى 200 مىڭ ئىشچىغا ئېھتىياجلىق بولىدۇ
</S>
</HEADLINE>
<TEXT>
<S ID=31776>
    ئىختىيارىي مۇخبىرىمىز ياسىنجان رەھمىتۇللا خەۋىرى: يېقىندا مۇخبىرنىڭ بايىنغولىن ئوبلاستلىق ئىقتىساد ۋە ئۇچۇرلاشتۇرۇش كومىتېتىدىن ئىگىلىشىچە، بايىنغولىن ئوبلاستىنىڭ توقۇمىچىلىق كەسىپىنىڭ تېز سۈرئەتتە تەرەققىي قىلىشىغا ئەگىشىپ، 2020–يىلىغا كەلگەندە توقۇمىچىلىق كەسىپ زەنجىرى بىرقەدەر مۇكەممەللىشىدىكەن، بۇنىڭ بىلەن بايىنغولىن ئوبلاستى 200 مىڭ كەسپىي ئىشچىغا ئېھتىياجلىق بولىدىكەن.
</S>
<S ID=31777>
    ئىگىلىنىشچە، يېقىنقى مەزگىلدىن بۇيان، بايىنغولىن ئوبلاستىدا شىنجاڭ لىتەي، فۇلى دىلۇن، جىنفۇتې قاتارلىق بىر تۈركۈم ئەمەلىي كۈچى زور توقۇمىچىلىق كارخانىلىرىنىڭ 2–باسقۇچلۇق قۇرۇلۇشىنىڭ ئىشلەپچىقىرىشقا كىرىشتۈرۈلۈشى ۋە توقۇمىچىلىق كەسىپىگە ئالاقىدار پاسكىنا سۇلارنى بىر تەرەپ قىلىش زاۋۇتى، ئىسسىقلىق ۋە توكنى بىرلىكتە ئىشلەپچىقىرىش تۈرى، ئوت ئۆچۈرۈش مەركىزى، ئىسكىلاتچىلىق، سودا مېھمانسارىيى، داۋالاش، سەھىيە قاتارلىق يانداش ئەسلىھەلەر قۇرۇلۇشىنىڭ پۈتۈشىگە ئەگىشىپ، بايىنغولىن ئوبلاستى دەسلەپكى قەدەمدە 50 مىڭدىن 80 مىڭغىچە ئىشچىغا ئېھتىياجلىق بولغان. مۆلچەرلىنىشىچە، 2020–يىلىغا بارغاندا، بايىنغولىن ئوبلاستىنىڭ توقۇمىچىلىق كۆلىمى 10 مىليون ئۇرچۇقلۇق يىپ ئىگىرىش سەۋىيەسىگە يەتكۈزۈلۈپ، رەخت توقۇش، تەييار كىيىم ئىشلەپچىقىرىش، خىمىيەلىك تالا ئىشلەپچىقىرىش، ئائىلە توقۇمىچىلىق كەسپى قاتارلىقلار بىرقەدەر مۇكەممەل بولغان كەسىپ زەنجىرى شەكىللەندۈرۈلىدىكەن. بۇ ۋاقىتتا بايىنغولىن ئوبلاستىنىڭ توقۇمىچىلىق ئىشلەپچىقىرىش قىممىتى 100 مىليارد يۈەنگە يېتىپ، بايىنغولىن ئوبلاستى 200 مىڭ كەسپىي ئىشچىغا ئېھتىياجلىق بولىدىكەن. ئۇنىڭدىن باشقا، بۇ يىل ئاپتونوم رايونىمىز ئىچكىرىدىن توقۇمىچىلىق، كىيىم –كېچەك ساھەسىدىكى ئىختىساسلىقلارنى كىرگۈزگەن كارخانىلارغا تولۇقلىما بېرىشنى نۇقتىدا سىناق قىلىش خىزمىتىنى قانات يايدۇرىدىكەن.
</S>
</TEXT>
/BODY
/DOC