<DOC>
<DOCID>TIANSHAN.549377</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-09-13 12:49:43</DATE>
</HEADER>
<BODY>
<HEADLINE>
<S ID=48568>
كۇچا ناھىيەسى تۇپراقنى رېتسېپلىق ئوغۇتلاپ، تۇپراق ئۈنۈمدارلىقىنى ئاشۇردى
</S>
</HEADLINE>
<TEXT>
<S ID=48569>
   ئەھمەد ئىسمائىل خەۋەر قىلىدۇ: كۇچا ناھىيەلىك دېھقانچىلىق تېخنىكىسىنى كېڭەيتىش مەركىزى بۇ يىل كىرگەندىن بۇيان ئالاقاغا بازىرىنىڭ بۇسۇت كەنتى، چىمەن بازىرىنىڭ دابوز كەنتى قاتارلىق جايلاردا تۇپراقنى رېتسېپلىق ئوغۇتلاش تېخنىكىسى قوللىنىلغان تېرىلغۇ كۆلىمىنى 32 مىڭ موغا، پەن – تېخنىكىدا ئۈلگە كۆرسىتىش ئائىلىسىنى 82گە يەتكۈزدى.
</S>
<S ID=48570>
نەتىجىدە، ھەر مو يەرگە ئىشلىتىلىدىغان خىمىيەۋى ئوغۇت ئوتتۇرىچە 3.7 كىلوگىرام ئازىيىپ، ناھىيە بويىچە 1200 توننا خىمىيەۋى ئوغۇت ئاز ئىشلىتىلدى.
</S>
<S ID=48571>
ھازىر بۇ ناھىيەدە نىسبەت بويىچە ئوغۇتلانغان كۆلەم 860 مىڭ مودىن كۆپرەككە يېتىپ، ئومۇمىي تېرىلغۇ كۆلىمىنىڭ %48ىنى ئىگىلىدى.
</S>
<S ID=48572>
   ئۇقۇشىمچە، بۇ ناھىيەدە يېقىنقى ئۈچ يىلدىن بۇيان تۇپراقنى رېتسېپلىق ئوغۇتلاش تېخنىكىسىنىڭ ئومۇملاشتۇرۇلۇشى نەتىجىسىدە، زىرائەتلەرنىڭ ھوسۇلى %30تىن %37كىچە ئاشقان، ھازىر ناھىيە بويىچە 2 مىليون 200 مىڭ مو يەر رېتسېپلىق ئوغۇتلانغان.
</S>
<S ID=48573>
پەن – تېخنىكا خادىملىرىنىڭ تۇپراققا قويىدىغان ‹‹دىياگنوزى››نىڭ توغرىلىقىغا كاپالەتلىك قىلىش ئۈچۈن، يېزا – بازارلارنىڭ دېھقانچىلىق تارماقلىرىدىكى 500گە يېقىن تېخنىك تۇپراق ئانالىز بىلىملىرى بويىچە تەربىيەلىنىپ، ئۇلارنىڭ بۇ جەھەتتىكى يېتەكچىلىك رولى ياخشى جارى قىلدۇرۇلغان.
</S>
<S ID=48574>
ئۇنىڭدىن باشقا، ناھىيەدىكى ‹‹خۇاجىن›› خىمىيەۋى ئوغۇت ئىشلەپچىقىرىش زاۋۇتى بىلەن بولغان ئالاقە كۈچەيتىلىپ، زاۋۇتنىڭ ناھىيەنىڭ تۇپرىقىغا ماس كېلىدىغان خىمىيەۋى ئوغۇت ئىشلەپچىقىرىشى بىرىنچى قول ماتېرىيال بىلەن تەمىنلىنىپ، بۇ جەھەتتىكى بوشلۇق تولدۇرۇلغان.
</S>
</TEXT>
/BODY
/DOC