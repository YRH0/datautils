<DOC>
<DOCID>TIANSHAN.533572</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-07-08 15:23:24</DATE>
</HEADER>
<BODY>
<HEADLINE>
<S ID=32422>
ئونسۇ دېھقانلىرى ئەمىن ئۆي ياردەم پۇلىدىن شادلاندى
</S>
</HEADLINE>
<TEXT>
<S ID=32423>
   ئابلەت ئابلىز، رېن چۈنخۇا خەۋەر قىلىدۇ: ئونسۇ ناھىيەسىنىڭ گۈلئاۋات يېزىسى مىلىكئېرىق كەنتىدىكى بۇ يىل ئەمىن ئۆي سالغان ئەخمەت سەمەت يېقىندا 5000 يۈەن ئەمىن ئۆي ياردەم پۇلىنى تاپشۇرۇۋېلىپ، خۇشال ھالدا مۇنداق دېدى: ئىلگىرىكى ئۆيۈم خام كېسەكتىن سېلىنغاچقا، يېقىنقى يىللاردىن بېرى ئۆي زەيلىشىپ، خەتەرلىك ئۆي بولۇپ قالغانىدى. پارتىيە ۋە ھۆكۈمەتنىڭ نەپ يەتكۈزۈش سىياسىتىنىڭ تۈرتكىسىدە بۇ يىل ئەمىن ئۆي سېلىۋالدىم. بۈگۈن ئەمىن ئۆي ياردەم پۇلىنى تاپشۇرۇۋېلىپ ئىنتايىن خۇش بولدۇم. كەنتىمىزدىكى 98 ئائىلىلىك ئەمىن ئۆي سالغان دېھقان ماڭا ئوخشاشلا 5000 يۈەندىن ئەمىن ئۆي ياردەم پۇلىغا ئېرىشتى.
</S>
<S ID=32424>
   ئۇقۇشىمىزچە، ئاقسۇ ۋىلايىتى بۇ يىل ئونسۇ ناھىيەسىگە 4600 يۈرۈش ئەمىن ئۆي سېلىش ۋەزىپىسى چۈشۈرگەن بولۇپ، ھازىرغىچە 4600 ئائىلىنىڭ 4500ىنىڭ ئەمىن ئۆيى پۈتۈپ، ئەمىن ئۆيلەرنىڭ پۈتۈش نىسبىتى %97.8كە يەتكەن، 1000 ئائىلىلىك يېڭى ئۆيگە كۆچۈپ كىرگەن بولۇپ، بۇ يىل 9 – ئاينىڭ ئاخىرىدىن ئىلگىرى ھەممە ئائىلىنىڭ يېڭى ئۆيگە كۆچۈپ كىرىشى پىلانلانغان. ئەمىن ئۆيلەر پۈتكەن كەنتلەردە كەنتنى تۈزەش، يېشىللاشتۇرۇش، قۇرۇلۇش ئەخلەتلىرىنى تازىلاش خىزمىتى پىلان بويىچە تەرتىپلىك ئىشلىنىۋېتىپتۇ.
</S>
</TEXT>
/BODY
/DOC