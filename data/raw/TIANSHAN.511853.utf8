<DOC>
<DOCID>TIANSHAN.511853</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-22 13:16:05</DATE>
</HEADER>
<BODY>
<HEADLINE>
<S ID=21433>
خۇبېي-بورتالا ئارىلىقىدا پات ئارىدا ئايرۇپىلان قاتنايدۇ
</S>
</HEADLINE>
<TEXT>
<S ID=21434>
    ئىختىيارىي مۇخبىرىمىز يۈسۈپجان سىدىق خەۋىرى: مۇخبىرنىڭ 18-مارت  بورتالا ئوبلاستلىق مالىيە ئىدارىسىدىن ئىگىلىشىچە، جۇڭگو جەنۇب ئاۋىياتسىيە پاي چەكلىك شىركىتىنىڭ خۇبېي شۆبە شىركىتى 28-مارتتىن باشلاپ، بورتالا-ۋۇخەن ئاۋىياتسىيە لىنىيەسىنى ئاچىدىكەن. بۇنىڭدىن كېيىن بورتالادىن ۋۇخەنگە ھەپتىدە بىر نۆۋەتچى ئايروپىلان ئۇچىدىغان بولۇپ، بىر كۈندە بېرىپ كەلگىلى بولىدىكەن.
</S>
<S ID=21435>
    بۇ ئاۋىياتسىيە لىنىيەسىنى ئېچىش خۇبېي ئۆلكىلىك ھۆكۈمەتنىڭ يۈكسەك قوللىشى ۋە غەمخورلىقىغا ئېرىشكەن بولۇپ، ئالدىنقى باسقۇچلىق خىزمەتلەر خۇبېي ئۆلكىسىنىڭ بورتالاغا ياردەم بېرىش ئىشخانىسىنىڭ ئاكتىپ ماسلىشىشى ئاساسىدا بورتالا ئوبلاستلىق پارتكوم، ھۆكۈمەت بىلەن جۇڭگو جەنۇب ئاۋىياتسىيە پاي چەكلىك شىركىتىنىڭ خۇبېي شۆبە شىركىتى سۆھبەتلىشىش ئارقىلىق ئايرۇپىلان قاتناش ئىشلىرىدا زور ئىلگىرىلەش قولغا كەلدى.
</S>
<S ID=21436>
بۇ ھاۋا يولى ئېچىلغاندىن كېيىن بورتالا ئوبلاستىدىن ئىچكىرى ئۆلكىلەرگە بىۋاسىتە قاتنايدىغان نۆۋەتچى ئايروپىلان بولماسلىق تارىخىغا خاتىمە بېرىلىدۇ.
</S>
<S ID=21437>
    ئىگىلىنىشىچە، بورتالا-ۋۇخەن ئارىلىقىدا 3-ئاينىڭ 28-كۈنى تۇنجى نۆۋەتچى ئايروپىلان قاتنايدىكەن.
</S>
<S ID=21438>
نۆۋەتچى ئايروپىلان ھەر دۈشەنبە كۈنى قاتنايدىغان بولۇپ، بېيجىڭ ۋاقتى سائەت 8:55 دە ۋۇخەن تيەنخې ئايرودۇرۇمىدىن ئۇچۇپ، بېيجىڭ ۋاقتى سائەت 15:15 دە بورتالا ئايرودۇرۇمىغا يېتىپ كېلىدىكەن؛ بۇ نۆۋەتچى ئايروپىلان شۇ كۈنى بېيجىڭ ۋاقتى 16:10 دە بورتالا ئايرودۇرۇمىدىن ئۇچۇپ بېيجىڭ ۋاقتى سائەت 22:05 دە ۋۇخەن تيەنخې ئايرودۇرۇمىغا يېتىپ بارىدىكەن، ھەر قېتىملىق نۆۋەت ئايروپىلان ئۈرۈمچىدە تەخمىنەن بىر سائەت توختايدىغان بولۇپ، پۈتۈن مۇساپىگە ئالتە سائەت ئەتراپىدا ۋاقىت كېتىدىكەن، بېلەت باھاسىنى تور ۋە تېلېفون ئارقىلىق سۈرۈشتۈرسە بولىدىكەن.
</S>
</TEXT>
/BODY
/DOC