<DOC>
<DOCID>TIANSHAN.511626</DOCID>
<HEADER>
<CLASS>شىنجاڭ</CLASS>
<DATE>2016-03-21 17:23:07</DATE>
</HEADER>
<BODY>
<HEADLINE>
<S ID=21073>
يېڭى تىپتىكى قوش ھەرىكەتلەندۈرگۈچ كۈچىگە ئىگە مۇھىت ئاسرايدىغان ئاپتوموبىل نۇرغۇن ئىستېمالچىلارنى جەلپ قىلدى
</S>
</HEADLINE>
<TEXT>
<S ID=21074>
    كىشىلەرنىڭ ئېنېرگىيە تىجەپ مۇھىت ئاسراش ئېڭىنىڭ كۈچىيىشىگە ئەگىشىپ، ئاپتونوم رايونىمىزنىڭ «15- مارت» خەلقئارا ئاپتوموبىل كۆرگەزمىسىدە، يېڭى تىپتىكى قوش ھەرىكەتلەندۈرگۈچ كۈچىگە ئىگە مۇھىت ئاسرايدىغان ئاپتوموبىل نۇرغۇن ئىستېمالچىلارنى جەلپ قىلدى.
</S>
<S ID=21075>
    مۇخبىر بۇ قېتىمقى ئاپتوموبىل كۆرگەزمىسىدە ئېنىرگىيە تېجەش، مۇھىت ئاسراش، مودا بولۇش ئاپتوموبىل ئىستېمالىدىكى يېڭى يۈزلىنىش بولۇپ قالغانلىقىنى بايقىدى.
</S>
<S ID=21076>
شەھەر ئاھالىسى ياۋ مېڭمېڭ مۇنداق دېدى: ئەڭ مۇھىمى مۇھىت ئاسرايدىغانلىقىغا، ئاندىن ئېنىرگىيە تېجەيدىغانلىقىغا قارايمىز.
</S>
<S ID=21077>
بۇنداق ئاپتوموبىللارنى ھەيدىگەندە، بەزى چىقىملارنى تىجەپ قالغىلى بولىدۇ.
</S>
<S ID=21078>
مەن ئېنېرگىيە تېجەپ مۇھىت ئاسرايدىغان قوش ئارىلاشما ھەرىكەتلەندۈرگۈچ كۈچىكە ئىگە ئاپتوموبىل سېتىۋېلىشنى ئويلىشىۋاتىمەن.
</S>
<S ID=21079>
    ماي بىلەن توك ئارىلاش ئىشلىتىلىدىغان ئاپتوموبىللارنىڭ ئىلگىرىكى باھاسى ئاز دېگەندىمۇ 300 مىڭ يۈەندىن يۇقىرى ئىدى.
</S>
<S ID=21080>
لېكىن بۇ قېتىمقى ئاپتوموبىل كۆرگەزمىسىدە ماي بىلەن توك ئارىلاش ئىشلىتىلىدىغان ئاپتوموبىللارنىڭ ئەڭ تۆۋەن باھاسى 140 مىڭ يۈەن ئەتراپىدا بولغان.
</S>
<S ID=21081>
بۇ ئىلگىرى باھانىڭ يۇقىرى بولغانلىقى سەۋەبىدىن سېتىۋالالمىغان ئىستېمالچىلاردا ھازىر بۇنداق ئاپتوموبىللارنى سېتىۋېلىش ئىستىكى پەيدا قىلدى.
</S>
<S ID=21082>
مۇھىت ئاسراپ ئېنېرگىيە تېجەيدىغان ئاپتوموبىللار كۆرگەزمە سۇپىسى ئالدىدا نۇرغۇن شەھەر ئاھالىسى ئۆچرەتتە تۇرۇشۇپ مەسلىھەت سوراپ ئەھۋال ئىگىلىدى ھەمدە ئۆزلىرىنىڭ چۈشىنەلمىگەن مەسىلىلىرىنى ئوتتۇرىغا قويۇشتى.
</S>
<S ID=21083>
شەھەر ئاھالىسى لۈ رۈيداڭ مۇنداق دېدى: بۇنداق ئاپتوموبىللارغا توك قاچىلىنىدۇ.
</S>
<S ID=21084>
ئۇنداقتا توك زەرەتلىگۈچنىڭ ئىقتىدارى يېتەمدىمۇ - يوق؟ قانداق زەرەتلەش كېرەك؟ زەرەتلەش ۋاقتى قانچىلىك بولىدۇ؟ بۇ مەسىلىلەرگە سەل قاراشقا بولمايدۇ.
</S>
<S ID=21085>
ئۇنىڭ ئۈستىگە  زەرەتلىگۈچنىڭ باھاسىمۇ ئۇنچە تۆۋەن ئەمەسكەن.
</S>
<S ID=21086>
ئىستېمالچىلارنىڭ چۈشەنمىگەن مەسىلىلىرىگە قارىتا، گۇاڭدۇڭ ئاپتوموبىل سېتىش شىركىتىنىڭ تويوتا ماركىلىق ئاپتوموبىل كۆرگەزمىسى زالىنىڭ دېرىكتورى سۈي رۇڭيۈ چۈشەندۈرۈپ مۇنداق دېدى: بىزنىڭ ئارىلاشما ھەرىكەتلەندۈرگۈچ كۈچىكە ئىگە ئاپتوموبىللار يول يۈرۈش داۋامىدىكى ئېشىنچە ئېنېرگىيە، شۇنداقلا ئاپتوموبىلنىڭ سۈرئىتىنى ئاستىلىتىش داۋامىدىكى ئېنېرگىيەنى يىغىۋېلىش قۇرۇلمىسىغا ئىگە، شۇنىڭ ئۈچۈن ئۇنى ئارتۇقچە زەرەتلەشنىڭ ھاجىتى يوق.
</S>
<S ID=21087>
ئۇنىڭ ھەر 100 كىلومېتىرغا سەرپ قىلىدىغان ماي مىقدارى 4.2 لېتىرغا يېتىدۇ.
</S>
<S ID=21088>
بۇ، بۇ يېڭى تىپتىكى ئاپتوموبىللارنىڭ بىر باك ماي قاچىلىغاندا مىڭ كىلومېتىر يول ماڭالايدىغانلىقىدىن دېرەك بېرىدۇ، دېمەك ھەقىقەتەن ماينى تىجەيدۇ.
</S>
<S ID=21089>
    مۇخبىر ئاپتوموبىل كۆرگەزمىسىگە قاتناشقان بىر قانچە كارخانىنى زىيارەت قىلغاندا، ئاپتوموبىل سودىگەرلىرى ئومۇميۈزلۈك مۇنداق دەپ قارىدى: ئېنېرگىيە يېتەرسىز، مۇھىت بۇلغىنىش مەسىلىسى كۈنسىرى كەسكىنلىشىۋاتقان مۇنداق ئەھۋالدا، ئاپتوموبىل ھەيدەش تەننەرخى بارغانسىرى ئۆرلەپ كېتىۋاتىدۇ.
</S>
<S ID=21090>
شۇڭا، كارخانىلار دەرھال مەھسۇلات قۇرۇلمىسىنى تەڭشىشى كېرەك. مۇھىت ئاسراپ، ئېنېرگىيە تىجەيدىغان ئاپتوموبىللارنى ھەيدىگەندە ئېنېرگىيە سەرپىياتى تۆۋەن بولۇپلا قالماي، يەنە يۇقىرى سۈپەتكە ئىگە بولىدۇ.
</S>
<S ID=21091>
شىنجاڭ خۇادۇڭ لېكساس ئاپتوموبىل سېتىش بۆلۈمىنىڭ دېرىكتورى چېن كەي مۇنداق دېدى: بىزدە ئاز دېگەندىمۇ يەتتە خىل نۇسخىدىن كۆپرەك ئارىلاشما ھەرىكەتلەندۈرگۈچ كۈچىكە ئىگە ئاپتوموبىللار بار.
</S>
<S ID=21092>
بۇ ئاپتوموبىللارنىڭ شەكلى ئىستېمالچىلارنىڭ زامانغا ماسلىشىش ئېھتىياجىنى قاندۇرالايدۇ.
</S>
<S ID=21093>
ھازىر دۆلىتىمىزمۇ مۇھىت ئاسراپ ئېنېرگىيە تىجەش، تۆۋەن كاربونلۇق، ئاز بۇلغىما قويۇپ بېرىشنى تەشەببۇس قىلىۋاتىدۇ.
</S>
<S ID=21094>
شۇنىڭدەك، ھازىر نۇرغۇن ئىستېمالچىلارنىڭ بۇ جەھەتتە ئېڭىمۇ ئۆسۈۋاتىدۇ.
</S>
</TEXT>
/BODY
/DOC