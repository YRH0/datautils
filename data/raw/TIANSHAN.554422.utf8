<DOC>
<DOCID>TIANSHAN.554422</DOCID>
<HEADER>
<CLASS>شىنجاڭ</CLASS>
<DATE>2016-10-03 12:16:17</DATE>
</HEADER>
<BODY>
<HEADLINE>
<S ID=51976>
ئاپتونوم رايونىمىزدا ‹‹ئادەتتىكى ئالىي مەكتەپلەرنىڭ نۇقتىلىق كەسىپ قۇرۇلۇشى پىلانى››يولغا قويۇلدى
</S>
</HEADLINE>
<TEXT>
<S ID=51977>
    جاۋ شيانىڭ ئاپتونوم رايونلۇق مائارىپ نازارىتىدىن ئىگىلىشىچە، ئاپتونوم رايونلۇق پارتكوم، خەلق ھۆكۈمىتىنىڭ قوشۇلۇشى بىلەن ئاپتونوم رايونىمىز يېقىندا ‹‹ئادەتتىكى ئالىي مەكتەپلەرنىڭ نۇقتىلىق كەسىپ قۇرۇلۇشى پىلانى››نى يولغا قويۇپ، ئاپتونوم رايونىمىزدىكى تولۇق كۇرسلۇق ئالىي مەكتەپلەردە 50 نۇقتىلىق كەسىپ تەسىس قىلىدىكەن.
</S>
<S ID=51978>
    ئىگىلىشىمچە، ئاپتونوم رايوننىڭ ئالىي مەكتەپلەرنىڭ نۇقتىلىق كەسىپ قۇرۇلۇشى پىلانىدا ئالىي مەكتەپلەرنىڭ ئىختىساسلىقلارنى تەربىيەلەپ يېتىشتۈرۈش ۋە ‹‹كۈچلۈك››، ‹‹ئېھتىياجلىق››، ‹‹يېڭى›› كەسىپلەرنى ئاساس قىلىش، شۇنىڭ بىلەن بىللە، ئىقتىساد، جەمئىيەتنىڭ تىپىنى ئۆزگەرتىش، ئىقتىسادنىڭ تەرەققىيات شەكلىنى ئۆزگەرتىش ۋە رايون فۇنكسىيەسىنىڭ ئورنىنى بېكىتىشكە ماسلىشىش نىشان قىلىنغان بولۇپ، بەش يىلدا دۆلەت ۋە ئاپتونوم رايوننىڭ زور ئىستراتېگىيەلىك ئېھتىياجى ئۈچۈن مۇلازىمەت قىلىپ، كەسىپ تەرەققىياتىغا يېتەكچى بولىدىغان بىر تۈركۈم خاس، داڭلىق كەسىپلەر ۋە يېڭىلىق يارىتىش، ئىگىلىك تىكلەش بويىچە ئۈلگە كۆرسىتىلىدىغان كەسىپلەر تەسىس قىلىنىدىكەن.
</S>
<S ID=51979>
    ھازىر بۇ پىلان يوللاش باسقۇچىغا كىردى.
</S>
<S ID=51980>
ئىگىلىشىمچە، ئالىي مەكتەپلەرنىڭ نۇقتىلىق كەسىپ قۇرۇلۇشى پىلانى ئاپتونوم رايون مالىيەسى مەبلەغ ئاجرىتىش ۋە مەكتەپ يۈرۈشلەشتۈرۈشنى بىرلەشتۈرۈش شەكلىدە يولغا قويۇلىدىكەن، بەش يىل بىر قۇرۇلۇش مۇددىتى بولۇپ، ئاپتونوم رايون مالىيەسى 100 مىليون يۈەن مەخسۇس مەبلەغ ئاجرىتىدىكەن.
</S>
<S ID=51981>
مەخسۇس مەبلەغ كەسپىي مائارىپ، ئوقۇتۇش تەتقىقاتى ۋە ئىسلاھات، تەجرىبە، تەربىيەلەش شارائىتى قۇرۇلۇشى، ئوقۇغۇچىلار يېڭىلىق يارىتىش، ئىگىلىك تىكلەش مەشىق تۈرى، ئوقۇتقۇچىلارنىڭ تەرەققىياتى ۋە ئوقۇتۇش كوللېكتىپى قۇرۇلۇشى قاتارلىقلارغا ئىشلىتىلىدىكەن.
</S>
<S ID=51982>
‏    
</S>
</TEXT>
/BODY
/DOC