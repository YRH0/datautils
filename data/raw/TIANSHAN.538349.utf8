<DOC>
<DOCID>TIANSHAN.538349</DOCID>
<HEADER>
<CLASS>خەلقئارا</CLASS>
<DATE>2016-08-02 18:33:17</DATE>
</HEADER>
<BODY>
<HEADLINE>
<S ID=35964>
ترۇمپ ئامېرىكىنىڭ ئۆزىگە بولغان ئىشەنچىسىدە تەۋرىنىش پەيدا قىلدىمۇ؟
</S>
</HEADLINE>
<TEXT>
<S ID=35965>
   ئامېرىكا زۇڭتۇڭى ئوباما 27 – ئىيۇل كەچتە پېنسىلۋانىيە ئىشتاتىنىڭ فىلادېلفىيە شەھىرىدە ئېچىلغان دېموكراتلار پارتىيەسىنىڭ مەملىكەتلىك قۇرۇلتىيىدا نۇتۇق سۆزلەپ، دېموكراتلار پارتىيەسىدىن بولغان زۇڭتۇڭ نامزاتى ھىلارى كىلىنتونغا مەدەت بەردى.
</S>
<S ID=35966>
ئوباما ھىلارىنى قوللىغاندىن باشقا، يەنە نۇتۇقىدا جۇمھۇرىيەتچىلەر پارتىيەسىدىن بولغان زۇڭتۇڭ نامزاتى ترۇمپقا ‹‹ھۇجۇم›› قوزغاپ، ئۇنى قاتتىق تەنقىد قىلدى.
</S>
<S ID=35967>
   ئوبامانىڭ تەنقىدىنىڭ مۇھىم نۇقتىسى تۆۋەندىكى ئىككى نۇقتىغا مەركەزلەشتى: بىرىنچىسى، بۇنىڭدىن ئىلگىرى كلىۋلاندتا ئۆتكۈزۈلگەن جۇمھۇرىيەتچىلەر پارتىيەسىنىڭ مەملىكەتلىك قۇرۇلتىيىدا، ترۇمپنىڭ زۇڭتۇڭ نامزاتى سۈپىتىدە سۆزلىگەن نۇتىقى ئۈمىدسىزلىك ۋە رەھىمسىزلىك قارىشى بىلەن تولغان، دەپ قارىدى ھەم ‹‹ماڭا ناتونۇش ئامېرىكا›› دەپ تەسۋىرلىدى.
</S>
<S ID=35968>
ئىككىنچىسى، ترۇمپنى پۇقرالارنى قورقۇتۇش ئارقىلىق سايلامدا غەلىبە قىلماقچى بولۇۋاتىدۇ، دەپ ئەيىبلىدى.
</S>
<S ID=35969>
   ئوباما مۇنداق قارىدى: ترۇمپنىڭ 75 مىنۇتلۇق نۇتىقى ۋاقىت جەھەتتىن 40 يىلدىن بۇيانقى رېكورتنى ياراتتى، ۋەھالەنكى مەزمۇنىنىڭ ‹‹قاراڭغۇلۇق›› قا تولغانلىقى مىسلىسىز بولدى.
</S>
<S ID=35970>
مەسىلەن: ئۇ ئامېرىكىنىڭ ئىچكى ئىشلىرى، دىپلوماتىيە، ئىقتىسادىي، ئىجتىمائىي ساھەسىدىكى بىر قاتار مەسىلىلەرنى ئوتتۇرىغا قويۇپ، ‹‹مەن زۇڭتۇڭ بولسام بۇ مەسىلىلەرنى ياخشى ھەل قىلىمەن››، ئامېرىكا جۇمھۇرىيەتچىلەر پارتىيەسىنىڭ بۇ قېتىمقى قۇرۇلتىيىنىڭ شۇئارىدەك ‹‹ئۇلۇغ›› ئىكەنلىكىنى قايتا تاپىدۇ، دېگەن.
</S>
<S ID=35971>
   ئوباما بۇنىڭغا تىغمۇ تىغ رەددىيە بېرىپ مۇنداق دېدى: ئامېرىكا ھازىرمۇ ئۇلۇغ ھەم قۇدرەتلىك، ترۇمپنىڭ ‹‹ئامېرىكا ئاجىزلىشىش نەزەرىيەسى›› ئامېرىكا خەلقىنى ئۈمىدسىزلىك پاتقىقىغا پاتقۇزۇپ قويىدۇ.
</S>
<S ID=35972>
ئۇ يەنە مۇنداق تەكىتلىدى: 11 – ئايدىكى ئومۇمىي سايلام ئەنئەنىۋى مەنىدىكى سايلام ئەمەس.
</S>
<S ID=35973>
ئۇ پارتىيەلەر، سىياسەتلەر جەھەتتىكى تالاش – تارتىشقا مۇناسىۋەتلىك بولۇپلا قالماي، يەنە ئامېرىكا خەلقىنىڭ ئۆزىنىڭ قىممەت قارىشى ۋە كەلگۈسىگە بولغان بىر قېتىملىق مۇھىم ھەم نېگىزلىك تاللىشى بولىدۇ.
</S>
<S ID=35974>
   زۇڭتۇڭلۇق ئورنىنى دېموكراتلار پارتىيەسىدىن بولغان نامزاتقا ئوڭۇشلۇق يەتكۈزۈپ بېرىش ياكى ئۆزىنىڭ سەككىز يىللىق ھاكىمىيەت يۈرگۈزۈش جەريانىدىكى ئابرۇيىنى قوغداش ئۈچۈن بولسۇن، ئوبامانىڭ كۈچلۈك قايتۇرما زەربىگە ئۆتۈشى تەبىئىي ئەھۋال، ئۇنىڭ دېموكراتلار پارتىيەسىنىڭ ئىچكى قىسىمى ھەم ئامېرىكا پۇقرالىرى ئارىسىدا ئېتىراپ قىلىنىشى ۋە قوللىشىغا ئېرىشىشىمۇ نورمال ئىش.
</S>
<S ID=35975>
ھالبۇكى، ترۇمپنىڭ ئامېرىكا يولىنى ئاجىزلاشتۇرۇش، خەلقنى ئۈمىدسىزلەندۈرۈش توغرىسىدىكى ئاجايىپ ھۆكۈمى تارقالغاندىن كېيىن، ترۇمپنى قوللاش نىسبىتى تۆۋەنلىمەستىن، ئەكسىچە يۇقىرىلىدى، ھەتتا ھىلارىدىن ئېشىپ كەتتى، بۇ ئەھۋال كىشىلەرنى ئويغا سالماقتا.
</S>
<S ID=35976>
   تەھلىلچىلەر مۇنداق قارىدى: ئوباما ئۆزىنىڭ ئامېرىكىنى پۇل مۇئامىلە كىرىزىسىدىن قۇتۇلدۇرغانلىقى، ئىقتىساد ۋە ئىشقا ئورۇنلاشتۇرۇشتىن ئىبارەت ئىككى جەھەتتە ياخشى نەتىجىنى قولغا كەلتۈرگەنلىكىنى ساناپ كۆرسەتتى، ئەمما ياسىمىچىلىق كەسپىنىڭ قولدىن كېتىشى سەۋەبىدىن ئېغىر زەربىگە ئۇچرىغان ھەم تۇرمۇش كەچۈرۈشى بارغانسېرى قېيىنلىشىۋاتقان زور تۈركۈمدىكى ئوتتۇرا بۇرژۇئازىيە چوقۇم ئوبامانىڭ بۇنداق ئۆزىنى – ئۆزى مۇئەييەنلەشتۈرۈشىنى ئېتىراپ قىلماسلىقى تۇرغانلا گەپ.
</S>
<S ID=35977>
بەزىلەر مۇنداق قارىدى: ‹‹دات باسقان بەلباغ›› (ئەنئەنىۋى سانائەت ۋەيران بولغان رايون) غا جايلاشقان پېنسىلۋانىيە قاتارلىق تۆت ئىشتاتمۇ ترۇمپنى قوللىشى مۇمكىن، بۇ تۆت ئىشتاتتىكى 64 سايلىغۇچىنىڭ بېلىتى ترۇمپنى ئاقسارايغا ئېلىپ كىرەلەيدۇ.
</S>
<S ID=35978>
   ھىلارىنىڭ سايلام كوللېكتىپىدىكى يۇقىرى دەرىجىلىكلەر يېقىندا تاراتقۇلارغا: ھىلارىنىڭ سايلامدا غەلىبە قىلىشىغا ئىشەنچىمىز بولسىمۇ، سايلام ئەڭ ئاخىرقى دەقىقىگىچە ئىنتايىن كەسكىن بولۇشى، نەتىجىسى كۆپ پەرقلەنمەسلىكى مۇمكىن، دېدى.
</S>
<S ID=35979>
   ھازىرقى ئەھۋال ئامېرىكا ئامېرىكا – جۇڭگو مۇناسىۋىتى مەملىكەتلىك كومىتېتىنىڭ رەئىسى ئولنېس شىنخۇا ئاگېنتلىقى مۇخبىرىنىڭ زىيارىتىنى قوبۇل قىلغاندا ئېيتقاندەك، بۇ كۆپ ساندىكى ئامېرىكىلىقنىڭ ھازىرقى ئەھۋالدىن نارازى بولۇش خىتابنامىسى بولۇپ، ئامېرىكىدىكى سىياسىي قابىللارنىڭ پۇقرالارنىڭ ھىمايىسىدىن ئايرىلىپ قالغانلىقىدىن دېرەك بېرىدۇ.
</S>
<S ID=35980>
شىنخۇا ئاگېنتلىقى
</S>
<S ID=35981>
‏
</S>
</TEXT>
/BODY
/DOC