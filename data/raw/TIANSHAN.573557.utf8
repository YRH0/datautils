<DOC>
<DOCID>TIANSHAN.573557</DOCID>
<HEADER>
<CLASS>ئوبزور</CLASS>
<DATE>2016-12-20 11:27:04</DATE>
</HEADER>
<BODY>
<HEADLINE>
<S ID=66187>
ئىسلاھاتنىڭ يېتەكلەش رولىنى تېخىمۇ ياخشى جارى قىلدۇرايلى
</S>
</HEADLINE>
<TEXT>
<S ID=66188>
مەركەز ئىقتىساد خىزمىتى يىغىنىنىڭ روھىنى ئىزچىللاشتۇرۇش، ئەمەلىيلەشتۈرۈش توغرىسىدا (3)
</S>
<S ID=66189>
‹‹خەلق گېزىتى›› ئوبزورچىسى
</S>
<S ID=66190>
 ئىسلاھات جۇڭگو ئىقتىسادتا مۆجىزە يارىتىدىغان ئەڭگۈشتەر.
</S>
<S ID=66191>
ئىقتىسادىي تەرەققىياتنىڭ يېڭى نورمال ھالىتىگە ماسلىشىش، ئۇنى ئىگىلەش ۋە يېتەكلەش ئۈچۈن، ئىسلاھاتتا يېڭىلىق يارىتىشتىن ئىبارەت بۇ چوڭ ئىشنى ياخشى ئىشلەش كېرەك.
</S>
<S ID=66192>
بۇ قېتىمقى مەركەز ئىقتىساد خىزمىتى يىغىنىدا ئىسلاھات قەدىمىنى تېزلىتىپ، ئىسلاھاتنىڭ يېتەكلەش رولىنى تېخىمۇ ياخشى جارى قىلدۇرۇش تەكىتلىنىپ، دۆلەت كارخانىلىرىنىڭ دۆلەت مۈلكى ئىسلاھاتىنى چوڭقۇرلاشتۇرۇش قاتارلىق بەش چوڭ ئاچقۇچلۇق ئىسلاھات ۋەزىپىسى ئېنىق ئوتتۇرىغا قويۇلدى.
</S>
<S ID=66193>
جايلار ۋە تارماقلار پارتىيە مەركىزىي كومىتېتىنىڭ ئورۇنلاشتۇرمىسى بويىچە ئىسلاھاتنى يېتەكلەپ، نۇقتىلىق ساھەلەر ئىسلاھاتىنى ‹‹دەل جايىدا ئەمەلىيلەشتۈرۈپ››، ئىقتىسادنى ئومۇميۈزلۈك جانلاندۇرۇشقا يېتەكچىلىك قىلىشى كېرەك.
</S>
<S ID=66194>
 ئىسلاھاتنىڭ ئاچقۇچلۇق مەزگىلىدە باتۇرلار غالىپ كېلىدۇ.
</S>
<S ID=66195>
پارتىيە 18 – نۆۋەتلىك مەركىزىي كومىتېتىنىڭ 3 – ئومۇمىي يىغىنىدىن بۇيان، بىز ئىلگىرى كۆرۈلۈپ باقمىغان مىسلىسىز سالماق بىلەن ئىسلاھاتنى ئومۇميۈزلۈك چوڭقۇرلاشتۇرۇپ، نۇرغۇن قىيىن مەسىلىنى ھەل قىلىپ، كۆپلىگەن خەۋپ – خەتەرنى بۆسۈپ ئۆتۈپ، ئىقتىسادىي ۋە ئىجتىمائىي تەرەققىيات ئۈچۈن غايەت زور تۈزۈلمە ھەرىكەتلەندۈرگۈچى كۈچ ۋە ئىچكى ھاياتىي كۈچنى قوزغاتتۇق ھەم قويۇپ بەردۇق.
</S>
<S ID=66196>
ئىسلاھات قانچە ئىلگىرى سۈرۈلۈپ، ئىشلار قانچە قىيىنلاشقانسېرى، ئىسلاھاتنىڭ مۇرەككەپلىك دەرىجىسى ۋە قىيىنلىق دەرىجىسى شۇنچە ئاشىدۇ.
</S>
<S ID=66197>
ھازىر ئورۇنداشقا تېگىشلىك ئىسلاھاتلارنىڭ كۆپىنچىسىنىڭ مەنپەئەت بىلەن چېتىشلىقى يۇقىرى، چېتىلىدىغان دائىرىسى كەڭ مۇھىم ئىسلاھاتلار بولۇپ، بۇ ئىسلاھاتلارنى يولغا قويۇشنىڭ قىيىنلىق دەرىجىسى چوڭ بولغاچقا، بىرتۇتاش پىلانلاپ ئىلگىرى سۈرۈپ، نۇقتىلىق بۆسۈش ھاسىل قىلىش تەلىپى بويىچە قەتئىي تەۋرەنمەي ئالغا سىلجىتىش كېرەك.
</S>
<S ID=66198>
دۆلەت كارخانىلىرىنىڭ دۆلەت مۈلكى ئىسلاھاتىنى چوڭقۇرلاشتۇرۇپ، مۈلۈك ھوقۇقىنى قوغداش تۈزۈمى قۇرۇلۇشىنى كۈچەيتىپ، مالىيە – باج ۋە پۇل مۇئامىلە تۈزۈلمە ئىسلاھاتىنى پۇختا ئىلگىرى سۈرۈش، كۈتۈنۈش سۇغۇرتىسى تۈزۈمى ئىسلاھاتىنى تېزلىتىش، سىرتقا ئېچىۋېتىشنى نۇقتىلىق ئىلگىرى سۈرۈش كېرەك.
</S>
<S ID=66199>
بۇ قېتىمقى يىغىندا ئوتتۇرىغا قويۇلغان بەش چوڭ ئاچقۇچلۇق ئىسلاھات ۋەزىپىسى ئىقتىسادىي، ئىجتىمائىي تەرەققىياتتا دۇچ كەلگەن گەۋدىلىك زىددىيەت ۋە مەسىلىلەرنى ھەل قىلىپ، ئىسلاھاتنىڭ بۆسۈش ۋە ئالدىن يېتەكلەش رولىنى تېخىمۇ ياخشى جارى قىلدۇرىدۇ.
</S>
<S ID=66200>
 نۆۋەتتە، دۆلەت كارخانىلىرىنىڭ دۆلەت مۈلكى ئىسلاھاتىنى چوڭقۇرلاشتۇرۇشتا يادرولۇق رىقابەت كۈچى ۋە بايلىقلارنى تەقسىملەش ئۈنۈمىنى ئۆستۈرۈشنى نىشان قىلىپ، ئۈنۈملۈك تىزگىنلىگىلى بولىدىغان شىركەت قانۇنىي ئىگىلىرىنى ئىدارە قىلىش قۇرۇلمىسى، جانلىق، يۇقىرى ئۈنۈملۈك بازارلاشتۇرۇپ باشقۇرۇش مېخانىزمىنى شەكىللەندۈرۈشنى تېزلىتىش، ئارىلاشما مۈلۈكچىلىك تۈزۈمى ئىسلاھاتىنى دۆلەت كارخانىلىرى ئىسلاھاتىدىكى مۇھىم بۆسۈش ئېغىزى قىلىش كېرەك.
</S>
<S ID=66201>
مۈلۈك ھوقۇقىنى قوغداش تۈزۈمى قۇرۇلۇشىنى كۈچەيتىشتە، تېزدىن ھەق تەلەپ قانۇن كودېكسى تۈزۈپ، ھەر خىل مۈلۈكچىلىك تۈزۈمىدىكى تەشكىلاتلار ۋە تەبىئىي شەخسلەرنىڭ مۈلۈك ھوقۇقىنى قوغداشنى كۈچەيتىش، ئادىل بولمىغان قانۇن – بەلگىلىمە ۋە ماددىلارنى ئېنىقلاپ تۈزىتىش كېرەك.
</S>
<S ID=66202>
مالىيە – باج ۋە پۇل مۇئامىلە تۈزۈلمە ئىسلاھاتىنى پۇختا ئىلگىرى سۈرۈشتە مەركەز بىلەن يەرلىكنىڭ مالىيە ھوقۇقى ۋە چىقىم مەسئۇلىيىتىنى ئايرىش ئىسلاھاتىنى تېز ئەمەلىيلەشتۈرۈپ، يەرلىك باج سىستېمىسى توغرىسىدا تېزدىن مۇكەممەل لايىھەنى ئوتتۇرىغا قويۇپ، پۇل مۇئامىلىنى نازارەت قىلىپ باشقۇرۇش تۈزۈلمە ئىسلاھاتىنى چوڭقۇر تەتقىق قىلىش ھەم پائال، پۇختا ئىلگىرى سۈرۈش كېرەك.
</S>
<S ID=66203>
كۈتۈنۈش سۇغۇرتىسى تۈزۈمى ئىسلاھاتىنى ئىلگىرى سۈرۈشتە ئادىللىقنى كۈچەيتىش، ھەرىكەتچانلىققا ماسلىشىش، سىجىلىققا كاپالەتلىك قىلىشنى چىقىش قىلىپ، كۈتۈنۈش سۇغۇرتىسى تۈزۈمى ئىسلاھات لايىھەسىنى تېزدىن تۈزۈپ چىقىش كېرەك. سىرتقا ئېچىۋېتىشنى نۇقتىلىق ئىلگىرى سۈرۈشتە پۇرسەتنى چىڭ تۇتۇپ، ‹‹بىر بەلباغ، بىر يول›› قۇرۇلۇشىنى كۈچەپ ئىلگىرى سۈرۈپ، سىياسەت خاراكتېرلىك، ئېچىۋېتىش خاراكتېرلىك ۋە سودا خاراكتېرلىك پۇل مۇئامىلىنىڭ رولىنى ياخشى جارى قىلدۇرۇش كېرەك.
</S>
<S ID=66204>
 ئىسلاھاتتا ۋاقىتنى قولدىن بەرمەي، خىزمەتنى ئەمەلىيلەشتۈرۈشكە ئەھمىيەت بېرىش كېرەك.
</S>
<S ID=66205>
ئىسلاھاتنى چىڭ تۇتۇشنى زور سىياسىي ۋەزىپە قىلىپ، نۇقتىلىق ۋەزىپىلەرنى ئايدىڭلاشتۇرۇپ، ئىلمىي ئۇسۇللارنى بارلىققا كەلتۈرگەندىلا ئاندىن ئىسلاھاتنىڭ ياخشى ئىلگىرى سۈرگۈچىسى ھەم ئەمەلىيەتچىسى بولغىلى بولىدۇ.
</S>
<S ID=66206>
ئىسلاھاتنىڭ ئاچقۇچلۇق ساھەلىرىدىكى بۆسۈش يېتەرلىك بولماسلىق، چىقارغان لايىھەلەرنى ئەمەلىيلەشتۈرۈش كۈچلۈك بولماسلىق قاتارلىق مەسىلىلەرنى ھەل قىلىپ، تارماق ھالقىپ بىرتۇتاش پىلانلاش مېخانىزمىنى ئۈزلۈكسىز مۇكەممەللەشتۈرۈپ، مالىيە – باج، پۇل مۇئامىلە، يەر، شەھەر – بازارلاشتۇرۇش، ئىجتىمائىي كاپالەت، ئېكولوگىيە مەدەنىيلىكى قاتارلىق ئاساسلىق زور ئىسلاھاتلارنى كۈچەپ ئىلگىرى سۈرۈپ، لايىھە تۈزۈپ تېز ئەمەلىيلەشتۈرۈش كېرەك.
</S>
<S ID=66207>
ئىسلاھات لايىھەسىگە يېتەكچىلىك قىلىدىغان ھەرقايسى تارماقلار ئومۇملۇقنى ئاساس قىلىپ، ئەستايىدىل تەكشۈرۈپ تەتقىق قىلىپ، ئىسلاھات لايىھەسىنىڭ سۈپىتىنى ئۆستۈرۈشى كېرەك.
</S>
<S ID=66208>
شۇنىڭ بىلەن بىللە، چوڭ – چوڭ ئىسلاھاتلارنى يۇقىرى قاتلامدا لايىھەلەشنى ياخشى تۇتۇش ھەم جايلار ۋە ئاساسىي قاتلامنىڭ ئىسلاھاتنى ئىلگىرى سۈرۈش ئاكتىپلىقى ۋە تەشەببۇسكارلىقىنى تولۇق قوزغىتىش كېرەك.
</S>
<S ID=66209>
مەركەزدىكى مۇناسىۋەتلىك تارماقلار جايلار ۋە ئاساسىي قاتلامنىڭ ئەمەلىيىتىگە بىرلەشتۈرۈپ دادىل ئىش كۆرۈپ، يۈرەكلىك سىناق قىلىپ، ئىسلاھات يولى ئۈستىدە ئىزدىنىشىگە مەدەت بېرىشى ۋە ئۇنى قوللىشى كېرەك.
</S>
<S ID=66210>
 جۇڭگونىڭ ئىسلاھات مۇساپىسىدە، ئىقتىسادىي تۈزۈلمە ئىسلاھاتى باشقا جەھەتلەردىكى ئىسلاھاتلارغا قارىتا مۇھىم تەسىر كۆرسىتىش ۋە يېتەكلەش رولىغا ئىگە بولۇپ، زور ئىقتىسادىي تۈزۈلمە ئىسلاھاتىنىڭ سۈرئىتى باشقا جەھەتلەردىكى نۇرغۇن تۈزۈلمە ئىسلاھاتىنىڭ سۈرئىتىنى بەلگىلەيدۇ.
</S>
<S ID=66211>
ئاچقۇچلۇق ئىسلاھاتلاردىكى تۈرلۈك نىشان، ۋەزىپىلەرنى چىڭ تۇتقاندا، ئىسلاھاتنىڭ يېتەكلەش رولىنى تېخىمۇ ياخشى جارى قىلدۇرۇپ، ‹‹بىرنى يېتەكلەش ئارقىلىق ھەممىنى قوزغىتىش››تا بۆسۈش ھاسىل قىلىپ، ‹‹جۇڭگو›› ناملىق غايەت چوڭ پاراخوتنىڭ مۇقىم ئالغا ئىلگىرىلىشىنى ئىشقا ئاشۇرغىلى بولىدۇ.
</S>
<S ID=66212>
(شىنخۇا ئاگېنتلىقى، بېيجىڭ، 12 – ئاينىڭ 19 – كۈنى تېلېگراممىسى)
</S>
</TEXT>
/BODY
/DOC