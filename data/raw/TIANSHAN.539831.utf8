<DOC>
<DOCID>TIANSHAN.539831</DOCID>
<HEADER>
<CLASS>خەلقئارا</CLASS>
<DATE>2016-08-09 12:45:17</DATE>
</HEADER>
<BODY>
<HEADLINE>
<S ID=38229>
خەلقئارا قىسقا خەۋەرلەر
</S>
</HEADLINE>
<TEXT>
<S ID=38230>
   * رۇسىيە تاراتقۇلىرى 8 – ئاۋغۇست مۇنداق خەۋەر قىلدى: ئۇكرائىنا، گېرمانىيە ۋە شىۋېتسىيە ‹‹ئېچىۋېتىلگەن ھاۋا بوشلۇقى شەرتنامىسى››گە ئاساسەن رۇسىيەنى ھاۋادىن رازۋېدكا قىلىدۇ.
</S>
<S ID=38231>
   * سۇرىيە ھەربىي تەرەپ 7 – ئاۋغۇست ھۆكۈمەت ئارمىيەسىنىڭ سۇرىيەنىڭ شىمالىدىكى شەھەر ھەلەبتە قوراللىقلارغا شەكىللەندۈرگەن قورشاۋىنىڭ بۇزۇپ تاشلانغانلىقىنى ئىنكار قىلدى.
</S>
<S ID=38232>
سۇرىيە ئاخبارات ئاگېنتلىقىنىڭ خەۋىرىدە ھەربىي تەرەپنىڭ خەۋىرى نەقىل كەلتۈرۈلۈپ: ھۆكۈمەت ئارمىيەسى شۇ كۈنى ھەلەبنىڭ جەنۇبىدىكى رايوندا قوراللىقلارنىڭ ھۇجۇمىغا داۋاملىق توسۇپ زەربە بېرىپ، نۇرغۇن قوراللىقنى ئېتىپ ئۆلتۈردى ھەم قارشى تەرەپنىڭ نۇرغۇن قورال بېسىلغان ئاپتوموبىلىنى ۋەيران قىلدى، دېيىلدى.
</S>
<S ID=38233>
   * ب د ت 7 – ئاۋغۇست: ب د ت نىڭ مالىدا تۇرۇشلۇق تىنچلىقنى ساقلاش قىسىمى بۈگۈن مالىنىڭ شىمالىدا ھۇجۇمغا ئۇچراپ، تىنچلىق ساقلاش خادىمىدىن بىرى قازا قىلدى، تۆتى يارىلاندى، دېدى.
</S>
<S ID=38234>
ب د ت باش كاتىپى بان كىمون شۇ كۈنى بايانات ئېلان قىلىپ، بۇ ھۇجۇم قىلىش ۋەقەسىنى ئەيىبلىدى.
</S>
<S ID=38235>
   * تۈركىيەدىكى ئاساسلىق پارتىيە 7 – ئاۋغۇست ئىستانبۇلدا كەڭ كۆلەملىك يىغىلىش ئۆتكۈزۈپ، ئۆتكەن ئايدا يۈز بەرگەن ئەمەلگە ئاشمىغان سىياسىي ئۆزگىرىشكە قارشى تۇرۇپ، كىرىزىسقا بىردەك ئىتتىپاقلىشىپ تاقابىل تۇرۇش ئىرادىسىنىڭ بارلىقىنى بىلدۈردى.
</S>
<S ID=38236>
تۈركىيە ھۆكۈمىتى ئامېرىكىدا تۇرىدىغان تۈركىيەلىك پەتھۇللا گۈلەننىڭ بۇ قېتىمقى سىياسىي ئۆزگىرىشكە يېتەكچىلىك قىلغانلىقىنى ئەيىبلىدى ھەم ئامېرىكىنىڭ ئۇنى ئۆتكۈزۈپ بېرىشىنى تەلەپ قىلدى.
</S>
<S ID=38237>
   * كورېيە زۇڭتۇڭ مەھكىمىسىنىڭ باش ئاخبارات كاتىپى جىن شېڭيۈ 7 – ئاۋغۇست: كورېيەگە ‹‹ساد›› ناملىق باشقۇرۇلىدىغان بومبىدىن مۇداپىئەلىنىش سىستېمىسى ئورۇنلاشتۇرۇش كورېيە ھۆكۈمىتىنىڭ پۇقرلارنىڭ ھاياتى ۋە بىخەتەرلىكىنى قوغداش ئۈچۈن چىقارغان ‹‹ساقلانغىلى بولمايدىغان›› قارارى، دېدى.
</S>
<S ID=38238>
جىن شېڭيۈ: ‹‹ساد›› ناملىق باشقۇرۇلىدىغان بومبىدىن مۇداپىئەلىنىش سىستېمىسى ئورۇنلاشتۇرۇشقا چاۋشيەننىڭ يادرو ۋە باشقۇرۇلىدىغان بومبا ئىغۋاگەرچىلىكى ئاساسلىق سەۋەب بولغان، ئەگەر بۇ تەھدىتلەر بولمىغان بولسا، ‹‹ساد›› ناملىق باشقۇرۇلىدىغان بومبىدىن مۇداپىئەلىنىش سىستېمىسى ئورۇنلاشتۇرۇشنىڭ ھاجىتى يوق ئىدى، دېدى.
</S>
<S ID=38239>
   * فىلىپپىن زۇڭتۇڭى دۇتېرتې 7 – ئاۋغۇست سەھەردە زەھەرگە چېتىشلىق ھۆكۈمەت ئەمەلدارى، سوتچى، ھەربىي، ساقچى ۋە پارلامېنت ئەزاسىنى ئۆز ئىچىگە ئالغان 150تىن كۆپرەك ھۆكۈمەت خىزمەتچىسىنىڭ تىزىملىكىنى ئېلان قىلدى ھەم بۇ خادىملارنى خىزمەتتىن توختىتىش، ئۇلارنىڭ 24 سائەت ئىچىدە ئۆزى تەۋە تارماققا ئۆزىنى مەلۇم قىلىشى ھەم تەكشۈرۈشنى قوبۇل قىلىشى توغرىسىدا بۇيرۇق چۈشۈردى.
</S>
<S ID=38240>
   * خىروشىمادا ئاتوم بومبىسى پارتلىغانلىقىنىڭ 71 يىللىقىنى خاتىرىلەش پائالىيىتى 6 – ئاۋغۇست ياپونىيەنىڭ خىروشىما شەھىرىدىكى تىنچلىقنى خاتىرىلەش باغچىسىدا ئۆتكۈزدى.
</S>
<S ID=38241>
شۇ كۈنى 1000غا يېقىن ئامما نامايىش ئۆتكۈزۈپ، باش ۋەزىر ئابې شىنزونىڭ خاتىرىلەش مۇراسىمىغا قاتناشقانلىقىغا، ئابې ھۆكۈمىتىنىڭ يېڭى خەۋپسىزلىك كاپالىتى قانۇنى قاتارلىق سىياسەتلەرنى ئىلگىرى سۈرگەنلىكىگە ئېتىراز بىلدۈردى.
</S>
<S ID=38242>
   * ب د ت نىڭ يەمەن مەسىلىسىگە مەسئۇل خاس ئەلچىسى شەيخ ئەھمەد 6 – ئاۋغۇست كۇۋەيتتە ئۆتكۈزۈلگەن يەمەن تىنچلىق سۆھبىتىنىڭ ئاخىرلاشقانلىقى، ئۇرۇش قىلىۋاتقان ھەر قايسى تەرەپنىڭ بۇ نۆۋەتلىك تىنچلىق سۆھبىتىدە ھېچقانداق بۆسۈش خاراكتېرلىك ئىلگىرىلەشكە ئېرىشەلمىگەنلىكىنى جاكارلىدى.
</S>
<S ID=38243>
   * رۇسىيە زۇڭتۇڭىنىڭ ئافغانسىتان مەسىلىسى خاس ئەلچىسى، دىپلوماتىيە مىنىستىرلىقى ئىككىنچى ئاسىيا ئىدارىسىنىڭ باشلىقى زامېر كابولوۋ 6 – ئاۋغۇست بىر رۇسىيە پۇقراسىنىڭ ئافغانىستان تالىبان تەشكىلاتى تەرىپىدىن تۇتقۇن قىلىنغانلىقىنى دەلىللىدى.
</S>
<S ID=38244>
پاكىستان تاراتقۇلىرىنىڭ خەۋىرىگە قارىغاندا، رۇسىيەلىك بىر يول باشلىغۇچى بىلەن پاكىستانلىق ئالتە كىشى 4 – ئاۋغۇست ئافغانىستاندا تالىبانلار تەرىپىدىن تۇتقۇن قىلىنغان.
</S>
<S ID=38245>
   * رۇسىيە ئاخبارات ئاگېنتلىقىنىڭ 6 – ئاۋغۇستتىكى خەۋىرىگە قارىغاندا، رۇسىيە ئىراننىڭ يىراقتىن سېزىدىغان سۈنئىي ھەمراھ ياسىشىغا ياردەم قىلىدىكەن، ئىككى تەرەپ سۈنئىي ھەمراھ لايىھەلەش، ياساش ۋە قويۇپ بېرىش قاتارلىق ئاساسىي رامكىنى بېكىتىپ بوپتۇ.
</S>
<S ID=38246>
ئىراننىڭ ئالاقە ۋە ئۇچۇر تېخنىكىسى مىنىستىرى مەھمۇد ۋائېزى: ئىران رۇسىيە فېدېراتسىيە ئالەم قاتنىشى مەھكىمىسى بىلەن رۇسىيەنىڭ ئىراننىڭ سۈنئىي ھەمراھ ياسىشى ۋە قويۇپ بېرىشىگە ياردەم قىلىشى توغرىسىدا بىردەكلىك ھاسىل قىلدى.
</S>
<S ID=38247>
بىز رۇسىيە فېدېراتسىيە ئالەم قاتنىشى مەھكىمىسى بىلەن بۇ ئىنچىكە ھالقىلارنى قانداق ئەمەلىيلەشتۈرۈپ، بىر مۇۋاپىق باھانى بېكىتىش توغرىسىدا مۇزاكىرىلىشىۋاتىمىز، دېدى.
</S>
<S ID=38248>
   * پاكىستان ئىچكى ئىشلار مىنىستىرلىقى 6 – ئاۋغۇست بايانات ئېلان قىلىپ: پاكىستان ھۆكۈمىتى بۈگۈن ئىسلامئابادتا چېگرادىن قانۇنسىز كىرگەن بىر ئامېرىكىلىقنى قولغا ئالدى.
</S>
<S ID=38249>
بۇ ئامېرىكىلىق 2011 – يىلى پاكىستان ھۆكۈمىتى تەرىپىدىن چېگرادىن قوغلاپ چىقىرىلغان ھەم چېگرادىن كىرىش قارا تىزىملىكىگە كىرگۈزۈلگەن، دېدى.
</S>
<S ID=38250>
شىنخۇا ئاگېنتلىقى
</S>
</TEXT>
/BODY
/DOC