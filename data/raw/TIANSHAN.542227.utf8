<DOC>
<DOCID>TIANSHAN.542227</DOCID>
<HEADER>
<CLASS>خەلقئارا</CLASS>
<DATE>2016-08-18 11:26:23</DATE>
</HEADER>
<BODY>
<HEADLINE>
<S ID=40707>
‹‹ساد›› ناملىق باشقۇرۇلىدىغان بومبىدىن مۇداپىئەلىنىش سىستېمىسىنىڭ ئورۇنلاشتۇرۇلۇشى ئامېرىكىنىڭ شەخسىيەتچىلىكىنى ئاشكارىلىدى
</S>
</HEADLINE>
<TEXT>
<S ID=40708>
   كورېيە يېقىندا ‹‹ساد›› ناملىق باشقۇرۇلىدىغان بومبىدىن مۇداپىئەلىنىش سىستېمىسىنى ئورۇنلاشتۇرىدىغانلىقىنى جاكارلىدى، بۇ، ئامېرىكىنىڭ زور كۈچ بىلەن قوللىشى بىلەن زىچ مۇناسىۋەتلىك.
</S>
<S ID=40709>
كۇبانىڭ 1962 – يىلىدىكى باشقۇرۇلىدىغان بومبا كىرىزىسىنى باشتىن كەچۈرگەن ئامېرىكا ‹‹ساد›› ناملىق باشقۇرۇلىدىغان بومبىدىن مۇداپىئەلىنىش سىستېمىسىنى ئورۇنلاشتۇرۇش مەسىلىسىدە ئۆزىنى بېسىۋېلىپ، ئېھتىياتچان بولۇشى كېرەك ئىدى، لېكىن ئامېرىكا ئۆزى خالىمىغاننى باشقىلارغا تاڭماقچى بولدى.
</S>
<S ID=40710>
   بۇنىڭدىن شۇنى بىلىۋېلىشقا بولىدۇكى، ئامېرىكا ئىستراتېگىيەلىك ئەۋزەللىكنى قولغا كەلتۈرۈش ئۈچۈن جۇڭگو ۋە رۇسىيەنىڭ خەۋپسىزلىك مەنپەئىتىگە زىيان يەتكۈزۈشتىن باش تارتمىدى، يەنە شەرقىي شىمالىي ئاسىيانىڭ تىنچلىقىغا زىيان يەتكۈزۈشتىنمۇ باش تارتمىدى، ھەتتا ئۆزىنىڭ ئىتتىپاقدىشى بولغان كورېيەنىمۇ قۇربانلىق قىلدى.
</S>
<S ID=40711>
بۇنىڭدىن ئامېرىكىنىڭ ھۆكۈمران بولۇش خىيالىنىڭ ئىنتايىن كۈچلۈكلۈكىنى كۆرۈۋالغىلى بولىدۇ.
</S>
<S ID=40712>
   كونا ئازابنى ئۇنتۇماسلىق كېرەك
</S>
<S ID=40713>
   ئەينى يىللاردىكى كۇبانىڭ باشقۇرۇلىدىغان بومبا كىرىزىسى پەيدا قىلغان تەھدىت ئامېرىكىنىڭ ئېسىدە بولغان بولسا، ئۇ جۇڭگو ۋە رۇسىيەنىڭ ‹‹ساد›› ناملىق باشقۇرۇلىدىغان بومبىدىن مۇداپىئەلىنىش سىستېمىسىنىڭ كورېيەگە ئورۇنلاشتۇرۇلۇشىغا نېمە ئۈچۈن پۈتۈن كۈچى بىلەن قارشى تۇرىدىغانلىقىنى چۈشەنگەن بولاتتى.
</S>
<S ID=40714>
   1962 – يىلى 10 – ئايدا سوۋېت ئىتتىپاقى ئامېرىكا بىلەن بولغان ئارىلىقى 140 نەچچە كىلومېتىر كېلىدىغان جايغا باشقۇرۇلىدىغان بومبا ئورناتقان.
</S>
<S ID=40715>
يادرو ئوقبېشى ئېلىپ يۈرەلەيدىغان بۇ باشقۇرۇلىدىغان بومبىنىڭ ئېتىلىش مۇساپىسى ئامېرىكىدىكى نۇرغۇن شەھەرنى قاپلىيالايدىغان بولغاچقا، ئامېرىكىنىڭ خەۋپسىزلىكىگە ئېغىر تەھدىت سالغان.
</S>
<S ID=40716>
   ئەينى ۋاقىتتىكى ئامېرىكا زۇڭتۇڭى جون كېننېدى ئامېرىكا دېڭىز ئارمىيەسىگە كۇبا دېڭىز تەۋەلىكىنى قامال قىلىش بۇيرۇقى چۈشۈرگەن ھەم سوۋېت ئىتتىپاقىدىن باشقۇرۇلىدىغان بومبىنى چېكىندۈرۈشنى تەلەپ قىلغان.
</S>
<S ID=40717>
ئاندىن ئامېرىكا ھەربىي پاراخوتلىرى كۇبانى قامال قىلغان، ئۇلارنىڭ باشقۇرۇلىدىغان بومبا قىسىمىمۇ جىددىي ھالەتكە ئۆتۈپ، ھەرىكەت قوللىنىشقا ھەر ۋاقىت تەييار تۇرغان.
</S>
<S ID=40718>
   كۇبانىڭ باشقۇرۇلىدىغان بومبا تەھدىتى تەخمىنەن ئىككى ھەپتە داۋاملاشقان، بۇ ئارىلىقتا ئامېرىكا ۋە سوۋېت ئىتتىپاقىنىڭ ۋەزىيىتى جىددىيلىشىپ، يادرو ئۇرۇشى پارتلىغىلى تاسلا قالغان.
</S>
<S ID=40719>
ئىككى تەرەپ شەرت قويۇش ئارقىلىق ئاخىر مۇرەسسەلەشكەن. سوۋېت ئىتتىپاقىنىڭ شۇ چاغدىكى رەھبىرى خېرىشوۋ سوۋېت ئىتتىپاقى كۇبادا قۇرغان باشقۇرۇلىدىغان بومبا بازىسىنى چۇۋۇۋېتىش بۇيرۇقىنى چۈشۈرگەن، ئامېرىكىمۇ كۇبا دېڭىز تەۋەلىكىدىكى قامالنى بىكار قىلغان ھەم كۇباغا تاجاۋۇز قىلماسلىققا ۋەدە بەرگەن، شۇنىڭ بىلەن ئۇلار يادرو ئۇرۇشى پارتلاش خەۋپىدىن ساقلىنىپ قالغان.
</S>
<S ID=40720>
   ئەينى ۋاقىتتا، ئامېرىكىلىقلار ئۇرۇش پارتلاپ قېلىشتىن قورقۇپ بىر مەزگىل يۈرەكئالدى بولۇپ كەتتى.
</S>
<S ID=40721>
ئەلرايىنى تەكشۈرۈش نەتىجىسىدە كۆرسىتىلىشىچە، 1962 – يىلى 8 – ئايدا پەقەت %27 ئامېرىكىلىق يادرو ئۇرۇشى پارتلىشىدىن ئەندىشە قىلغان بولسا، 11 – ئايغا كەلگەندە بۇ سان %65 كە يەتكەن.
</S>
<S ID=40722>
   2006 – يىلى 3 – ئايدا، ئامېرىكا قاتناش تارماقلىرى نيۇيوركنىڭ برۇكلىن كۆۋرۈكى ئاستىدا سوغۇق مۇناسىۋەتلەر ئۇرۇشى مەزگىلىدىكى پاناھ جاينى بايقىغان، ئۇنىڭ ئىچىدە زور مىقداردىكى پىرېسلانغان پېچىنە، چىلەك، ئەدىيال ۋە دورا قاتارلىق تۇرمۇش بۇيۇملىرى ساقلانغانىدى.
</S>
<S ID=40723>
نۇرغۇن ئورالما ۋە يەشىكنىڭ سىرتىغا ‹‹1962 – يىلى›› دېگەن ۋاقىت بېسىلغانىدى.
</S>
<S ID=40724>
ئامېرىكا ئەمەلدارىنىڭ ئېيتىشىچە، بۇ جىددىي ئەھۋالغا تاقابىل تۇرۇش ماددىي ئەشيالىرى كۇبانىڭ باشقۇرۇلىدىغان بومبا كىرىزىسى مەزگىلىدە پاناھ جايغا توشۇلۇپ ساقلانغان.
</S>
<S ID=40725>
ئەينى ۋاقىتتا ئۇرۇش بولۇپ قېلىش مۇمكىنچىلىكىنىڭ ئامېرىكا ئاممىسىغا ئېلىپ كەلگەن ۋەھىمىسىنى مۇشۇنىڭدىنلا كۆرۈۋالغىلى بولىدۇ.
</S>
<S ID=40726>
   باشقىلارغا تاڭسا قانداق بولىدۇ؟
</S>
<S ID=40727>
   ئۆتكەن ئىشتىن ساۋاق ئېلىش كېرەك ئىدى.
</S>
<S ID=40728>
ھالبۇكى، ئامېرىكا ئۆز ۋاقتىدىكى كۇبانىڭ باشقۇرۇلىدىغان بومبا كىرىزىسىدىن ساۋاق ئالماي، ئەكسىچە سوغۇق مۇناسىۋەتلەر ئۇرۇشى ئاخىرلاشقاندىن كېيىنكى بىردىنبىر دەرىجىدىن تاشقىرى چوڭ دۆلەتلىك ئورنىغا تايىنىپ، ئەينى يىللاردىكى سوۋېت ئىتتىپاقىنىڭ يولىدا مېڭىپ، باشقا دۆلەتلەرنىڭ ئىشىكى ئالدىغا باشقۇرۇلىدىغان بومبىدىن مۇداپىئەلىنىش سىستېمىسىنى ئورۇنلاشتۇرۇپ، رايون ۋەزىيىتىگە خەۋپ يەتكۈزدى.
</S>
<S ID=40729>
   2007 – يىلى ئامېرىكا چېخ ۋە پولشاغا باشقۇرۇلىدىغان بومبىدىن مۇداپىئەلىنىش سىستېمىسىنى ئورۇنلاشتۇرۇشنى پىلانلىغان.
</S>
<S ID=40730>
ئامېرىكا باشقۇرۇلىدىغان بومبىدىن مۇداپىئەلىنىش سىستېمىسىنى ئىراقنىڭ قوزغاش مۇمكىنچىلىكى بولغان ھۇجۇمىدىن ساقلىنىش ئۈچۈن ئورناتتۇق، دەپ جار سالغان بولسىمۇ، ئەمەلىيەتتە تىغ ئۇچىنى ئېنىقلا رۇسىيەگە قاراتقان.
</S>
<S ID=40731>
شۇ يىلى 10 – ئايدا رۇسىيە زۇڭتۇڭى پۇتىن: سوۋېت ئىتتىپاقىنىڭ ئەينى ۋاقىتتا كۇباغا باشقۇرۇلىدىغان بومبا ئورنىتىشى ‹‹كارىب دېڭىزى كىرىزىسى›› (كۇبا باشقۇرۇلىدىغان بومبا كىرىزىسى)نى كەلتۈرۈپ چىقارغان، ھازىرقى ئەھۋال ئەينى ۋاقىتتىكىگە تامامەن ئوخشىشىدۇ، دېدى.
</S>
<S ID=40732>
   جۇڭگو ھەربىي پەنلەر ئاكادېمىيەسىنىڭ چەت ئەل ئارمىيەسى يۇرتى ئامېرىكا ئىشخانىسىنىڭ مۇئاۋىن مۇدىرى ما جۈن: ‹‹ساد›› ناملىق باشقۇرۇلىدىغان بومبىدىن مۇداپىئەلىنىش سىستېمىسى مۇداپىئەلىنىش خاراكتېرلىك قورال بولسىمۇ، ئاسىيا – تىنچ ئوكيان رايونىنىڭ ئىستراتېگىيەلىك تەڭپۇڭلۇقىغا ۋە خەۋپسىزلىك مۇھىتىغا بۇزغۇنچىلىق قىلىدۇ.
</S>
<S ID=40733>
‹‹ساد›› ناملىق باشقۇرۇلىدىغان بومبىدىن مۇداپىئەلىنىش سىستېمىسىنىڭ جۇڭگو – رۇسىيە ھاۋا تېررىتورىيەسى ۋە ھەربىي ھەرىكەتلىرىنى نازارەت قىلىشى جۇڭگو – رۇسىيەنىڭ خەۋپسىزلىك مەنپەئىتىگە زىيان يەتكۈزىدۇ.
</S>
<S ID=40734>
شۇڭا جۇڭگو ۋە رۇسىيەنىڭ ئامېرىكىنىڭ كورېيەدە ‹‹ساد›› ناملىق باشقۇرۇلىدىغان بومبىدىن مۇداپىئەلىنىش سىستېمىسىنى مەجبۇرىي ئورۇنلاشتۇرۇشىغا قارشى تۇرۇشى بىلەن ئەينى يىلى ئامېرىكىنىڭ سوۋېت ئىتتىپاقىنىڭ كۇباغا باشقۇرۇلىدىغان بومبا ئورۇنلاشتۇرۇشىغا قارشى تۇرۇشىنىڭ تۈپ سەۋەبى ئوخشاش، دېدى.
</S>
<S ID=40735>
   جۇڭگو ۋە خەلقئارا ئاقىللار ئامبىرى تەتقىقاتچىسى خۇاڭ رىخەن مۇنداق دېدى: ئامېرىكا كۇبا باشقۇرۇلىدىغان بومبا كىرىزىسىدە باشقا دۆلەتلەر كۈچىنىڭ ئۆزىنىڭ كۈچ دائىرىسىگە كىرىپ قېلىشىدىن ئەندىشە قىلىپ، سوۋېت ئىتتىپاقىنىڭ باشقۇرۇلىدىغان بومبا ئورۇنلاشتۇرۇشىغا قاتتىق تەدبىر قوللىنىپ تاقابىل تۇرغان، ھەتتا ئۇرۇش قىلىشقا مۇراجىئەت قىلىشتىن باش تارتماي، تاشقى كۈچلەرنىڭ كىرىشىنى چەتكە قاققان، ھازىر ئۆزى ئاسىيا – تىنچ ئوكيان رايونىغا ‹‹ساد›› ناملىق باشقۇرۇلىدىغان بومبىدىن مۇداپىئەلىنىش سىستېمىسىنى ئورۇنلاشتۇرماقچى بولۇۋاتىدۇ.
</S>
<S ID=40736>
‹‹ساد›› ناملىق باشقۇرۇلىدىغان بومبىدىن مۇداپىئەلىنىش سىستېمىسىنىڭ ئورۇنلاشتۇرۇلۇشى جۇڭگو ۋە رۇسىيەنىڭ خەۋپسىزلىكىگە ئېغىر تەھدىت پەيدا قىلىدۇ.
</S>
<S ID=40737>
ئامېرىكا ئۆزىنىڭ خەۋپسىزلىكىنى قارشى تەرەپنىڭ خەۋپى ئۈستىگە قۇردى، بۇ، ئامېرىكىنىڭ تىپىك قوش ئۆلچەملىك ۋە زومىگەرلىك خىيالىنىڭ كۈچلۈكلۈكىدىندۇر.
</S>
<S ID=40738>
   كورېيە قاتتىق ئويلىنىپ ئىش كۆرۈشى كېرەك
</S>
<S ID=40739>
   جۇڭگو ئىجتىمائىي پەنلەر ئاكادېمىيەسى لاتىن ئامېرىكىسى ئورنىنىڭ تەتقىقاتچىسى شۈ شىچېڭ مۇنداق دېدى: كۇبا باشقۇرۇلىدىغان بومبا كىرىزىسىدە سوۋېت ئىتتىپاقىنىڭ باشقۇرۇلىدىغان بومبا ئورۇنلاشتۇرۇشىغا قوشۇلغان كۇبا ئامېرىكا ۋە سوۋېت ئىتتىپاقى ئوتتۇرىسىدىكى شاھمات ئۇرۇقى بولۇپ قالغانىدى.
</S>
<S ID=40740>
   ئامېرىكا ۋە سوۋېت ئىتتىپاقى باشقۇرۇلىدىغان بومبىنى ئېلىپ چىقىپ كېتىش توغرىسىدىكى كېلىشىمنى تۈزۈشتىن ئىلگىرى، سوۋېت ئىتتىپاقى كۇبانىڭ پىكرىنى ئالمىغان.
</S>
<S ID=40741>
كۇبا باشقۇرۇلىدىغان بومبىنى ئېلىۋېتىشكە قوشۇلمىغان ھەم تاجاۋۇز قىلىپ كىرگەن ئامېرىكا ھەربىي قىسىمى بىلەن ھايات – ماماتلىق جەڭ قىلىشقا تەييارلانغان.
</S>
<S ID=40742>
كۇبا ۋاقىتلىق ھۆكۈمىتىنىڭ رەھبىرى فېيدېل كاستىرو: بىز دۆلىتىمىزنى قوغداش ئۈچۈن دۆلىتىمىز ئىشغال قىلىنىشتىن ئىلگىرى ئاخىرىغىچە كۈرەش قىلىشقا تەييار تۇرۇشىمىز كېرەك، دېگەنىدى.
</S>
<S ID=40743>
   سوۋېت ئىتتىپاقى تەرەپدارلىرى مىنىستىرلار يىغىنىنىڭ رەئىسى مىكويان كۇباغا بېسىم ئىشلىتىش ئۈچۈن ھاۋاناغا بېرىپ، قاتتىق – يۇمشاق ۋاسىتىلەرنى تەڭ قوللىنىپ، كۇبا رەھبىرىنى باشقۇرۇلىدىغان بومبىنى ئېلىپ چىقىپ كېتىش كېلىشىمىنى قوبۇل قىلىشقا نەسىھەت قىلغان، كۇبا بىرلا ۋاقىتتا ئامېرىكا بىلەن سوۋېت ئىتتىپاقىدىن ئىبارەت ئىككى چوڭ دۆلەتنىڭ بېسىمىغا ئۇچرىغان.
</S>
<S ID=40744>
   شۈ شىچېڭ مۇنداق دېدى: كورېيە كۇبانىڭ ئەينى يىلى چوڭ دۆلەتلەرنىڭ شاھمات تاختىسىدىكى ئۇرۇقىغا ئايلىنىپ قېلىپ، مەنپەئىتى زىيانغا ئۇچرىغانلىقىدەك ساۋاقتىن ئۆرنەك ئېلىشى كېرەك.
</S>
<S ID=40745>
ئامېرىكىنىڭ ‹‹ساد›› ناملىق باشقۇرۇلىدىغان بومبىدىن مۇداپىئەلىنىش سىستېمىسى ئورۇنلاشتۇرۇشىغا قوشۇلۇش كورېيەنى قىيىن ئەھۋالغا چۈشۈرۈپ قويىدۇ.
</S>
<S ID=40746>
   خۇاڭ رىخەننىڭ قارىشىچە، كورېيەنىڭ ‹‹ساد›› ناملىق باشقۇرۇلىدىغان بومبىدىن مۇداپىئەلىنىش سىستېمىسىنى ئورۇنلاشتۇرۇش مەسىلىسىدە ئامېرىكىنىڭ پېشكىسى بولۇشى مۇقەررەر ھالدا جۇڭگو – كورېيە مۇناسىۋىتىنىڭ يىراقلىشىشىنى كەلتۈرۈپ چىقىرىپ، جۇڭگو ۋە كورېيەنىڭ دىپلوماتىيە ۋە سودا مۇناسىۋىتىنى چېكىندۈرۈپ، كورېيەنىڭ مەنپەئىتىنى ئېغىر زىيانغا ئۇچرىتىدۇ.
</S>
<S ID=40747>
شىنخۇا ئاگېنتلىقى
</S>
</TEXT>
/BODY
/DOC