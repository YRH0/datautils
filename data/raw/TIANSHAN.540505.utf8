<DOC>
<DOCID>TIANSHAN.540505</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-08-11 12:23:17</DATE>
</HEADER>
<BODY>
<HEADLINE>
<S ID=38781>
باي ناھىيەسىدە ئىشلىمەي مائاش ئالغان 38 خادىم بىر تەرەپ قىلىندى
</S>
</HEADLINE>
<TEXT>
<S ID=38782>
   قۇربان سايىم خەۋەر قىلىدۇ: يېقىندا باي ناھىيەسىدە ‹‹ئىشلىمەي مائاش ئېلىش›› قىلمىشىغا چېتىشلىق 115 خادىم بىر – بىرلەپ تەكشۈرۈلۈپ، بۇنىڭدىن مەبلەغنى قايتۇرۇشقا تېگىشلىك 38 خادىمنىڭ مەسئۇلىيىتى قانۇن بويىچە سۈرۈشتۈرۈلۈپ، بىر تەرەپ قىلىندى ھەم 790 مىڭ 741.65 يۈەن دۆلەت خەزىنىسىگە قايتۇرۇلدى.
</S>
<S ID=38783>
   بۇ ناھىيە بۇلتۇردىن بۇيان ‹‹ئىشلىمەي مائاش ئېلىش›› مەسىلىسىنى تۈزەش ئۈچۈن، ناھىيەلىك ئىنتىزام تەكشۈرۈش كومىتېتى، ناھىيەلىك پارتكوم تەشكىلات بۆلۈمى، مالىيە ئىدارىسى، ئادەم كۈچى بايلىقى ۋە ئىجتىمائىي كاپالەت ئىدارىسى، ئىقتىسادىي تەپتىش ئىدارىسى قاتارلىق ئورۇنلاردىكى 27 خادىمدىن بەش ھەيدەكچىلىك قىلىش – تەكشۈرۈش گۇرۇپپىسى تەشكىللەپ، نازارەتچىلىك مېخانىزمى ئورنىتىپ، ‹‹ئىشلىمەي مائاش ئېلىش›› قىلمىشلىرىغا زەربە بېرىپ، ‹‹ئىشلىمەي مائاش ئېلىش›› قىلمىشىنى مەنبەدىن تۈزەتتى.
</S>
<S ID=38784>
   كەڭ كۆلەمدە تۈزەش يولغا قويۇلغاندىن كېيىن، بۇ ناھىيەدىكى ھەر قايسى ئورۇنلارنىڭ ھەممىسىدە قەرەللىك ئۆزلىرى تەكشۈرۈپ، ئۆزلىرى تۈزىتىش، ئارقىدىن ھەيدەكچىلىك قىلىش – تەكشۈرۈش گۇرۇپپىسى تەكشۈرۈپ تۈزىتىش تۈزۈمى ئەمەلىيلەشتۈرۈلۈپ، تۈزەش سالمىقى زور، ئۈنۈمى كۆرۈنەرلىك بولدى.
</S>
</TEXT>
/BODY
/DOC