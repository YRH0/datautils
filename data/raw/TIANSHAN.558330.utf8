<DOC>
<DOCID>TIANSHAN.558330</DOCID>
<HEADER>
<CLASS>شىنجاڭ</CLASS>
<DATE>2016-10-21 12:24:30</DATE>
</HEADER>
<BODY>
<HEADLINE>
<S ID=54721>
يولداش سۇلايمان ۋاپات بولدى
</S>
</HEADLINE>
<TEXT>
<S ID=54722>
   ئۆز خەۋىرىمىز. جۇڭگو كوممۇنىستىك پارتىيەسىنىڭ مۇنەۋۋەر ئەزاسى، شىنجاڭ ئۇيغۇر ئاپتونوم رايونلۇق 9 – نۆۋەتلىك خەلق قۇرۇلتىيى دائىمىي كومىتېتىنىڭ مۇئاۋىن مۇدىرى يولداش سۇلايمان كېسەل سەۋەبىدىن داۋالاش ئۈنۈم بەرمەي، 2016 – يىل 10 – ئاينىڭ 15 – كۈنى سەھەر سائەت 2 دىن 50 مىنۇت (بېيجىڭ ۋاقتى) ئۆتكەندە ئۈرۈمچىدە 80 يېشىدا ۋاپات بولدى.
</S>
<S ID=54723>
    يولداش سۇلايمان 1936 – يىلى 1 – ئايدا شىنجاڭنىڭ ئۇلۇغچات ناھىيەسىدە تۇغۇلغان، 1953 – يىلى 5 – ئايدا خىزمەتكە قاتناشقان، 1956 – يىلى 6 – ئايدا جۇڭگو كوممۇنىستىك پارتىيەسىگە كىرگەن.
</S>
<S ID=54724>
1955 – يىلى 7 – ئايدا ئۇلۇغچات ناھىيەلىك ئىتتىپاق كومىتېتىنىڭ مۇئاۋىن شۇجىسى، شۇجىسى بولغان؛ 1972 – يىلى 8 – ئايدا ئۇلۇغچات ناھىيەسى بوستان تېرەك گۇڭشېسى پارتكومىنىڭ شۇجىسى بولغان؛ 1976 – يىلى 6 – ئايدا ئۇلۇغچات ناھىيەلىك پارتكومنىڭ مۇئاۋىن شۇجىسى بولغان؛ 1979 – يىلى 9 – ئايدا ئۇلۇغچات ناھىيەلىك پارتكومنىڭ مۇئاۋىن شۇجىسى، ناھىيەلىك ئىنقىلابىي كومىتېتنىڭ مۇدىرى بولغان؛ 1980 – يىلى 7 – ئايدا ئۇلۇغچات ناھىيەلىك پارتكومنىڭ مۇئاۋىن شۇجىسى، ھاكىمى بولغان؛ 1983 – يىلى 4 – ئايدا قىزىلسۇ قىرغىز ئاپتونوم ئوبلاستىنىڭ مۇئاۋىن ئوبلاست باشلىقى بولغان؛ 1988 – يىلى 6 – ئايدا قىزىلسۇ قىرغىز ئاپتونوم ئوبلاستلىق پارتكومنىڭ مۇئاۋىن شۇجىسى، ئوبلاست باشلىقى بولغان؛ 1993 – يىلى 1 – ئايدا ئاپتونوم رايونلۇق سىياسىي كېڭەشنىڭ مۇئاۋىن رەئىسى بولغان؛ 1998 – يىلى 1 – ئايدا ئاپتونوم رايونلۇق خەلق قۇرۇلتىيى دائىمىي كومىتېتىنىڭ مۇئاۋىن مۇدىرى بولغان؛ 2004 – يىلى 6 – ئايدا شەرەپ بىلەن پېنسىيەگە چىققان.
</S>
<S ID=54725>
   يولداش سۇلايمان پارتىيەمىز تەربىيەلىگەن مۇنەۋۋەر ئاز سانلىق مىللەت رەھبىرىي كادىرى.
</S>
<S ID=54726>
سىياسىي جەھەتتە مۇستەھكەم، پارتىيەۋىلىك قارىشى ۋە ئومۇمىيەت ئېڭى كۈچلۈك، ئىدىيە، سىياسىي، ھەرىكەتتە باشتىن – ئاخىر پارتىيە مەركىزىي كومىتېتى بىلەن يۈكسەك بىردەكلىكنى ساقلىغان.
</S>
<S ID=54727>
ئۇزاق مۇددەت ئوبلاست، ناھىيە، يېزىنىڭ رەھبەرلىك ۋەزىپىسىنى ئۆتىگەن، كەسىپچانلىق ۋە مەسئۇلىيەت تۇيغۇسى كۈچلۈك، ئاساسىي قاتلام ۋە ئاممىۋى خىزمەت تەجرىبىسى مول، تەشكىللەش، ماسلاشتۇرۇش ئىقتىدارى بىر قەدەر كۈچلۈك. ئاپتونوم رايونلۇق سىياسىي كېڭەشنىڭ مۇئاۋىن رەئىسى، خەلق قۇرۇلتىيى دائىمىي كومىتېتىنىڭ مۇئاۋىن مۇدىرى بولغان مەزگىلدە، مەركەز، ئاپتونوم رايونلۇق پارتكومنىڭ تەدبىر، ئورۇنلاشتۇرمىلىرىنى قەتئىي ئىزچىللاشتۇرۇپ، دائىم ئاساسىي قاتلام ئالدىنقى سېپىغا چوڭقۇر چۆكۈپ، تەكشۈرۈپ تەتقىق قىلىپ، تەرەپلەرنىڭ پىكرىنى كەڭ دائىرىدە ئاڭلاپ، مىللەتلەر ئىتتىپاقلىقى ۋە ئىجتىمائىي مۇقىملىقنى قوغداش، ئاساسىي قاتلام ھاكىمىيەت قۇرۇلۇشىنى كۈچەيتىش، سىياسىي مەسلىھەت كېڭىشىنىڭ خىزمەتلىرى ۋە خەلق قۇرۇلتىيىنىڭ نىزام چىقىرىش، نازارەت قىلىش قاتارلىق ئىشلىرىدا نۇرغۇن خىزمەت ئىشلىگەن. رەھبەرلىك ئورنىدىن چېكىنگەندىن كېيىن، ئاپتونوم رايوننىڭ ئىسلاھات، تەرەققىيات، مۇقىملىق ئىشلىرىغا يەنىلا كۆڭۈل بۆلۈپ، پائال چارە – تەدبىر كۆرسىتىپ، شىنجاڭنىڭ ئىجتىمائىي مۇقىملىقى ۋە ئەبەدىي ئەمىنلىكى ئۈچۈن ئاكتىپ تۆھپە قوشقان.
</S>
<S ID=54728>
‏
</S>
</TEXT>
/BODY
/DOC