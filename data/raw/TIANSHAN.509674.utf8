<DOC>
<DOCID>TIANSHAN.509674</DOCID>
<HEADER>
<CLASS>خەلقئارا</CLASS>
<DATE>2016-03-15 12:13:32</DATE>
</HEADER>
<BODY>
<HEADLINE>
<S ID=19902>
رۇسىيە زۇڭتۇڭى پۇتىن سۇرىيەدىن ئەسكەر چېكىندۈرۈشكە بۇيرۇق بەردى
</S>
</HEADLINE>
<TEXT>
<S ID=19903>
    جۇڭگو تورى، 15-مارت خەۋىرى: رۇسىيە تاراتقۇلىرىنىڭ خەۋىرىگە قارىغاندا، شۇ يەر ۋاقتى 14-مارت كەچتە، رۇسىيە زۇڭتۇڭى پۇتىن كرېمىل سارىيىدا دىپلوماتىيە مىنىستىرى لاۋروف ۋە دۆلەت مۇداپىئە مىنىستىرى شويگۇ بىلەن سۆھبەتلىشىپ، 15-مارتتىن باشلاپ سۇرىيەدىن ھاۋا ئارمىيەسى قىسمىنى چېكىندۈرۈشكە بۇيرۇق چۈشۈرگەن.
</S>
<S ID=19904>
    فىرانسىيە ئاخبارات ئاگېنتلىقكىنىڭ پۇتىننىڭ باياناتىنى نەقىل كەلتۈرۈپ ئېيتىشىچە، پۇتىن مۇنداق دېگەن: ‹‹مېنىڭچە، رۇسىيە دۆلەت مۇداپىئە مىنىستىرلىقى ۋە قوراللىق كۈچلەرگە تاپشۇرۇلغان ۋەزىپىلەر ئومۇمەن تاماملاندى، شۇڭا مەن ئەتىدىن باشلاپ سۇرىيەدىن ئاساسلىق قىسىمنى چېكىندۈرۈشكە بۇيرۇق چۈشۈردۈم››.
</S>
<S ID=19905>
    پۇتىن يەنە مۇنداق كۆرسەتكەن: رۇسىيە ئارمىيەسىنىڭ تارتوس پورتىدىكى پاراخوت توختاش پونكىتى بىلەن خېمېيمىڭدا تۇرۇشلۇق ھاۋا ئارمىيە بازىسى يەنىلا ئاۋۋالقىدەكلا ھەرىكىتىنى داۋاملاشتۇرۇپ، ئۇرۇش توختىتىشقا نازارەت قىلىش ۋە تىنچلىق ساقلاش ۋەزىپىسىنى ئىجرا قىلىشقا مەسئۇل بولىدۇ. رۇسىيە ئارمىيەسى يەر يۈزى، دېڭىز-ئوكيان ۋە ھاۋادىن يۇقىرىدىكى بازىلارنى قوغدايدۇ.
</S>
<S ID=19906>
    رۇسىيە دىپلوماتىيە مىنىستىرى شويگۇ سۆھبەتتە پۇتىنغا رۇسىيە ئارمىيەسىنىڭ سۇرىيەدىكى جەڭ نەتىجىلىرىنى تونۇشتۇرغان بولۇپ، بۇنىڭ ئىچىدە 2000 نەپەردىن ئارتۇق رۇسىيەدىن چەت ئەلگە قاچقان تېررورچى ئۇنسۇر ئېتىپ ئۆلتۈرۈلگەن، قوراللىق ئۇنسۇرلار كونترول قىلىۋالغان 209 ئورۇندىكى نېفىت قېزىش ۋە پىششىقلاش ئىشلەش ئەسلىھەلىرى، شۇنداقلا 2912 دانە ماي توشۇش ئۈسكۈنىسى ۋەيران قىلىنغان.
</S>
</TEXT>
/BODY
/DOC