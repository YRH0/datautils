<DOC>
<DOCID>TIANSHAN.510439</DOCID>
<HEADER>
<CLASS>پەن – مائارىپ</CLASS>
<DATE>2016-03-16 17:07:01</DATE>
</HEADER>
<BODY>
<HEADLINE>
<S ID=20278>
خېنەن ئۆلكىسى ‹‹13–بەش يىل››دا قومۇلغا 200دىن ئارتۇق ئوقۇتقۇچىنى ياردەمگە ئەۋەتىدۇ
</S>
</HEADLINE>
<TEXT>
<S ID=20279>
   ئابلىمىت ئابلىز خەۋەر قىلىدۇ: مۇناسىۋەتلىك تارماقلاردىن ئۇقۇشىمچە، يېقىندا خېنەن ئۆلكىسى قومۇلنىڭ مائارىپ ئىشلىرىغا ياردەم بېرىش ئۈچۈن 20 مۇنەۋۋەر ئوقۇتقۇچىنى ئەۋەتكەن. بۇ ئىش خېنەن ئۆلكىسىنىڭ ‹‹13 – بەش يىل››دا قومۇلغا بېرىدىغان مائارىپ ياردىمىنىڭ مۇقەددىمىسى بولۇپ قالغان.
</S>
<S ID=20280>
   خېنەن ئۆلكىسى ‹‹12 – بەش يىل››دا ئون تۈركۈمدە 206 ئوتتۇرا – باشلانغۇچ مەكتەپ ئوقۇتقۇچىسىنى قومۇلنىڭ مائارىپ ئۇل ئەسلىھە قۇرۇلۇشىغا ياردەم بېرىشكە ئەۋەتكەن.
</S>
<S ID=20281>
قومۇلدىن 423 ئوقۇتقۇچىنى، 120 مەكتەپ رەھبىرىنى جېڭجۇدا ئۆگىنىش، تەجرىبە ئالماشتۇرۇشقا ئورۇنلاشتۇرغان. ‹‹13 – بەش يىل››دا خېنەن ئۆلكىسى داۋاملىق مۇنەۋۋەر ئوتتۇرا – باشلانغۇچ مەكتەپ ئوقۇتقۇچىسىدىن 200 دىن ئارتۇقنى تەشكىللەپ، قومۇلنىڭ مائارىپ ئىشلىرىغا ياردەم بېرىشكە ئەۋەتىدىكەن.
</S>
<S ID=20282>
ھەر بىر ئوقۇش يىلىدا 50 ئوقۇتقۇچى ئەۋەتىلىش پىلانلانغان بولۇپ، ياردەم بېرىش ۋاقتى بىر يىل قىلىنىدىكەن. ھەر بىر ئوقۇش مەۋسۇمىدە قومۇلدىن 30 ئوتتۇرا – باشلانغۇچ مەكتەپ ئوقۇتقۇچىسى خېنەندە ئۆگىنىشكە قوبۇل قىلىنىدىكەن، ئۆگىنىش ۋاقتى ئۈچ ئاي بولىدىكەن.
</S>
<S ID=20283>
خېنەن ئۆلكىسىنىڭ ‹‹13 – بەش يىل››دا مائارىپ ياردىمى بېرىش پىلانى ۋە قومۇلنىڭ مائارىپ ياردىمى ئېھتىياجى پىلانىغا ئاساسەن، خېنەن ئۆلكىسىدىكى مۇناسىۋەتلىك تارماقلار بۇ يىلنىڭ ئالدىنقى يېرىمىدا پۇياڭ شەھەرلىك مائارىپ ئىدارىسى 20 ئوقۇتقۇچىنى شىنجاڭغا ياردەمگە ئەۋەتىشكە ۋە قومۇلدىن 30 ئوقۇتقۇچىنى قوبۇل قىلىپ تەربىيەلەشكە ئورۇنلاشتۇرغان.
</S>
<S ID=20284>
‏
</S>
</TEXT>
/BODY
/DOC