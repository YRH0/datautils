<DOC>
<DOCID>TIANSHAN.560475</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-29 11:32:07</DATE>
</HEADER>
<BODY>
<HEADLINE>
<S ID=56141>
قاراشەھەر ناھىيەسىدە ‹‹مەن ئۇزۇن سەپەر روھىنىڭ ۋارىسى›› دېگەن تېمىدا ھۆسنخەت، رەسىم كۆرگەزمىسى ئۆتكۈزۈلدى
</S>
</HEADLINE>
<TEXT>
<S ID=56142>
 مۇخپۇلجان تۇرسۇن خەۋەر قىلىدۇ: قاراشەھەر ناھىيەلىك ياشانغان كادىرلار ئىدارىسى قىزىل ئارمىيە ئۇزۇن سەپىرى غەلىبىسىنىڭ 80 يىللىقىنى خاتىرىلەش مۇناسىۋىتى بىلەن 14 – ئۆكتەبىر بىر قىسىم ياشانغان كادىرلارنى تەشكىللەپ، ‹‹مەن ئۇزۇن سەپەر روھىنىڭ ۋارىسى›› دېگەن تېمىدا ھۆسنخەت، رەسىم كۆرگەزمىسى ئۆتكۈزدى.
</S>
<S ID=56143>
 كۆرگەزمىدە، ئالدى بىلەن ناھىيەلىك 1 – باشلانغۇچ مەكتەپ ئوقۇتقۇچىلىرى ئوقۇغۇچىلارغا ئۇزۇن سەپەرگە ئائىت تەسىرلىك ھېكايىلەرنى سۆزلەپ بېرىپ، كۆپچىلىكنى جاپادىن قورقماي، جاسارەت بىلەن ئالغا ئىلگىرلەيدىغان روھ تۇرغۇزۇشقا يېتەكلىدى.
</S>
<S ID=56144>
ناھىيەلىك ياشانغانلار ئۇنىۋېرسىتېتىدىكى ياشانغان كادىرلار ئۆزلىرى يازغان، سىزغان ھۆسنخەت ۋە رەسىملىرىنى كۆرگەزمە قىلىپ، باشلانغۇچ مەكتەپ ئوقۇغۇچىلىرىنى ئۇزۇن سەپەر روھىنى ئۆگىنىشكە ۋە ئەۋج ئالدۇرۇشقا رىغبەتلەندۈردى.
</S>
<S ID=56145>
 ناھىيەلىك 1 – باشلانغۇچ مەكتەپ ئوقۇغۇچىسى ليۇ شىنيۈ مۇنداق دېدى: كۆرگەزمىدە مۇئەللىمنىڭ لېكسىيەسىنى ئاڭلاپ، چىرايلىق ھۆسنخەت، رەسىملەرنى كۆرۈپ، ئۇزۇن سەپەرگە قاتناشقان جەڭچىلەرنىڭ جاپاغا چىداپ كۈرەش قىلىش روھىدىن چوڭقۇر تەسىرلەندۇق ۋە چوڭقۇر تەربىيەگە ئىگە بولدۇق.
</S>
<S ID=56146>
 كۆرگەزمىدە، ياشانغان كادىرلارنىڭ تولۇپ تاشقان سىياسىي قىزغىنلىق بىلەن ئىجاد قىلغان 100 پارچىدىن ئارتۇق نادىر ھۆسنخەت، رەسىم ئەسىرى كۆرگەزمە قىلىندى.
</S>
<S ID=56147>
ئۇلار بۇ ئەسەرلىرى ئارقىلىق پارتىيەگە، ۋەتەنگە بولغان قىزغىن مۇھەببىتىنى ئىزھار قىلدى.
</S>
<S ID=56148>

</S>
</TEXT>
/BODY
/DOC