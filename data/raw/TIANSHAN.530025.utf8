<DOC>
<DOCID>TIANSHAN.530025</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-06-24 11:39:09</DATE>
</HEADER>
<BODY>
<HEADLINE>
<S ID=31314>
شايار ناھىيەسى يىراقتىن تەربىيەلەش ئارقىلىق نامراتلارنى يۆلەش–ئېچىشقا تۈرتكە بولدى
</S>
</HEADLINE>
<TEXT>
<S ID=31315>
    ئابلەت ئىمىش خەۋەر قىلىدۇ: شايار ناھىيەسى بۇ يىل يىراقتىن تەربىيەلەشنى كەنتلەرگە، ئائىلىلەرگە، بازىلارغا، ھەمكارلىق كوپىراتىپلىرىغا كىرگۈزۈشنى ئاچقۇچ قىلىپ، نامراتلارنى يۆلەش – ئېچىش سىياسەتلىرىنى تەشۋىق قىلىش سالمىقىنى زورايتتى، يىراقتىن تەربىيەلەش نۇقتىلىرىنى دېھقانلارنىڭ پەن – تېخنىكا بىلىملىرىنى ئىگىلەش، ئېتىبار سىياسەتلەرنى چۈشىنىشتىكى ‹‹دەرسخانا›› قىلىپ، نامرات ئائىلىلەرنىڭ ‹‹كۈتۈش، تايىنىۋېلىش، تەلەپ قىلىش››تەك پاسسىپ ئىدىيەسىدە بۇرۇلۇش ھاسىل قىلدى.
</S>
<S ID=31316>
   ھازىرغىچە ناھىيە بويىچە يىراقتىن تەربىيەلەش ئارقىلىق تېخنىكا ئىگىلىگەنلەر 10 مىڭ ئادەم/قېتىمدىن ئاشتى.
</S>
<S ID=31317>
   ئۆز جايىدىكى ئەۋزەل كەسىپلەر ۋە نامرات ئائىلىلەرنىڭ ئۆز ئالاھىدىلىكىگە بىرلەشتۈرۈپ، ‹‹يىراقتىن تەربىيەلەش+ھەمكارلىق كوپىراتىپى+بازا+جەمئىيەت›› بىرلەشمە ھەرىكەتكە كېلىشنى ئىشقا ئاشۇرۇپ، مۇئەييەن ئەمەلىي كۈچى بار ۋە كۆلەملەشكەن ھەمكارلىق كوپىراتىپى ياكى بازىنى تاللاپ، يىراقتىن تەربىيەلەش پىراكتىكا مەيدانى ۋە ئەمەلىيەت بازىسى قىلىپ، سىياسىي ساپاسى ياخشى، پەن – تېخنىكا سەۋىيەسى يۇقىرى، بېيىش ئىقتىدارى كۈچلۈك 420 دىن ئارتۇق پارتىيە ئەزاسى يىراقتىن تەربىيەلەش ئۈلگىلىك ئائىلىسىنى تاللاپ 1200 دىن ئارتۇق نامرات پارتىيە ئەزاسى، نامرات ئامما بىلەن ياردەم بېرىپ يۆلەش – ئېچىش بويىچە قوشماق بولۇپ، نامرات ئائىلىلەرنىڭ باقمىچىلىق ھەمكارلىق كوپىراتىپى قۇرۇشىغا يېتەكچىلىك قىلىپ، ‹‹بىر كەنتتە بىر مەھسۇلات بولۇش››، ‹‹بىر ئائىلىگە بىر تەدبىر بولۇش›› قۇرۇلۇشىنى پۈتۈن كۈچ بىلەن ئىلگىرى سۈردى. يىراقتىن تەربىيەلەش نۇقتىلىرىنى تەربىيەلەش بازىسى قىلىپ، ‹‹يېشىل تورخانا››، ‹‹ئىقىلابىي كىنوخانا›› قاتارلىق يىراقتىن تەربىيەلەش ۋاسىتىلىرىنىڭ رولىنى جارى قىلدۇرۇپ، نامرات ئائىلىلەرنىڭ ئۆزىنى تەرەققىي قىلدۇرۇش ئېھتىياجىغا ئاساسەن، تېرىقچىلىق، گۈل – گىياھ ئۆستۈرۈش، باقمىچىلىق، تىككۈچىلىك جەھەتتە تەربىيەلەش كۇرسلىرىنى تەسىس قىلىپ، ئۇلارنىڭ قوللىنىشچان تېخنىكا ئىگىلىشىگە قولايلىق يارىتىپ بەردى. ھازىر ناھىيە بويىچە تۈرلۈك يېزا ئىگىلىك تەربىيەلەش كۇرسىدىن 50 مەيدان/قېتىمدىن ئارتۇق ئۇيۇشتۇرۇلدى، تەربىيەلەشكە قاتناشقان نامرات ئامما 3000دىن ئاشتى.
</S>
<S ID=31318>
‏
</S>
</TEXT>
/BODY
/DOC