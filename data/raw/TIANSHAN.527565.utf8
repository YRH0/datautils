<DOC>
<DOCID>TIANSHAN.527565</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-06-10 13:46:43</DATE>
</HEADER>
<BODY>
<HEADLINE>
<S ID=30258>
غۇلجا ناھىيەسى ئوتلاق بىلەن چارۋا ماللارنىڭ تەڭپۇڭلۇقىنى ئىلگىرى سۈردى
</S>
</HEADLINE>
<TEXT>
<S ID=30259>
    ئەخەت ئېلاخۇن خەۋەر قىلىدۇ: غۇلجا ناھىيەسى يېقىنقى يىللاردىن بۇيان، ئوتلاقلارنى قاشالاپ قوغداش قۇرۇلۇشىنى زور كۈچ بىلەن يولغا قويۇپ، ئوتلاق بىلەن چارۋا ماللارنىڭ تەڭپۇڭلۇقىنى ئىلگىرى سۈردى. بۇ ناھىيەنىڭ مازار يېزىسى بوربۇسۇن كەنتىدىكى مىڭچوڭقۇر ئوتلىقى ئىلگىرى چارۋا ماللارنى يايلىتىپ بېقىش سەۋەبىدىن بۇزغۇنچىلىققا ئۇچراپ، ئوت – چۆپلەر ئازىيىپ كەتكەنىدى. كەنت بۇ يايلاقنى قاشالاپ قوغداشنى يولغا قويۇپ، ئوتلاققا بېدە ئۇرۇقى چېچىپ، ئوتلاق ئېكولوگىيەسىنى ياخشىلىدى. چارۋىچى قالياسقان چارۋا ماللىرىنى قوتاندا بېقىپ ئوتلاقنى ئەسلىگە كەلتۈرۈش، ئوتلاقلارنى قاشالاپ قوغداش ئارقىلىق ئۆزىنىڭ ئوتلىقىدىكى ئۆسۈملۈكلەرنى ئەسلىگە كەلتۈرۈپ، چارۋا ماللارنىڭ يەم – خەشەك مەسىلىسىنى ھەل قىلدى. ئۇقۇشىمچە، بۇ ناھىيەنىڭ ئوتلاق كۆلىمى 4 مىليون 770 مىڭ مو بولۇپ، بەش يىلدىن بۇيان، بۇ ناھىيە 390 مىڭ مو ئوتلاقتا چارۋا مال بېقىشنى چەكلەپ، ئوتلاق ئېكولوگىيەسىنى ئۈنۈملۈك ئەسلىگە كەلتۈرگەن ۋە ياخشىلىغان. ناھىيە بۇ يىل 1 مىليون 50 مىڭ يۈەن مەبلەغ سېلىپ، ئۈچ چارۋىچىلىق كەنتىدىكى 10 مىڭ مودىن كۆپرەك ئوتلاقنى قاشالاپ، ئوتلاق يېتىشمەسلىك مەسىلىسىنى ئۈنۈملۈك ھەل قىلىپ، ئوتلاق ئېكولوگىيەسىنىڭ ئىمكانىيەتلىك سىجىل تەرەققىياتىنى ئىلگىرى سۈرگەن. 
</S>
</TEXT>
/BODY
/DOC