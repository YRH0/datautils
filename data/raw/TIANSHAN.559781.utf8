<DOC>
<DOCID>TIANSHAN.559781</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-27 11:49:08</DATE>
</HEADER>
<BODY>
<HEADLINE>
<S ID=55647>
نىلقا ناھىيەسىدىكى كەنتلەردە كالىلارنى ۋاكالىتەن بېقىش پونكىتلىرى قۇرۇلدى
</S>
</HEADLINE>
<TEXT>
<S ID=55648>
 ئىختىيارىي مۇخبىرىمىز نەبىجان ئەخمەت خەۋىرى: يېقىنقى يىللاردىن بۇيان، نىلقا ناھىيەسى كەنتلەردە نامرات ئائىلىلەرنىڭ كالىلىرىنى ۋاكالىتەن بېقىپ بېرىش پونكىتلىرىنى قۇرۇپ، نامرات ئائىلىلەردىكى ئەمگەك كۈچلىرىنىڭ سىرتقا چىقىپ ئىشلەپ، تېزرەك نامراتلىقتىن قۇتۇلۇپ باي بولۇشىغا مەدەت بەردى.
</S>
<S ID=55649>
 23 -ئۆكتەبىر مۇخبىر بۇ ناھىيەنىڭ ياقا ئۇلاستاي يېزىسى كوكىباي كەنتىدە ياسىلىۋاتقان كالىلارنى ۋاكالىتەن بېقىپ بېرىش پونكىتى قۇرۇلۇشىنىڭ پۈتەي دەپ قالغانلىقىنى كۆردى.
</S>
<S ID=55650>
ئۇقۇشۇمچە، مەزكۇر پونكىتقا 700 مىڭ يۈەن مەبلەغ سېلىنغان بولۇپ، ئاپتونوم رايون 500 مىڭ يۈەن، ناھىيە 200 مىڭ يۈەن مەبلەغ چىقارغان. پونكىت پۈتكەندىن كېيىن نامرات ئائىلىلەرنىڭ ئىنەكلىرىنىڭ نەسلىنى ياخشىلاش، بىر تۇتاش يەم-خەشەك تەييارلاش، كېسەللىكلەرنىڭ ئالدىنى ئېلىش، تېخنىكىلىك مۇلازىمەت قىلىش، بېقىش، سېتىپ چىقىرىشتىن ئىبارەت باقمىچىلىق ئەندىزىسى قوللىنىلىدىكەن.
</S>
<S ID=55651>
كالىلىرىنى ۋاكالىتەن بېقىش پونكىتىغا بەرگەنلەر بەلگىلىك قاراپ بېرىش ھەققى تاپشۇرىدىكەن، قالغان چىقىملارنى پونكىت ئۆز ئۈستىگە ئالىدىكەن.
</S>
</TEXT>
/BODY
/DOC