<DOC>
<DOCID>TIANSHAN.495015</DOCID>
<HEADER>
<CLASS>شىنجاڭ</CLASS>
<DATE>2016-02-01 18:37:46</DATE>
</HEADER>
<BODY>
<HEADLINE>
<S ID=8472>
تۆمۈريول ترانسپورتى چاغاندىن بۇرۇنقى يولۇچىلارنىڭ بېسىق مەزگىلىنى كۈتۈۋالدى
</S>
</HEADLINE>
<TEXT>
<S ID=8473>
    31-يانۋار ـــ قەمەرىيە بويىچە «كىچىك يىل» بولۇپ، چاغانغا يەنە بىر ھەپتە قالغان كۈن ئىدى.
</S>
<S ID=8474>
تېخىمۇ كۆپ كىشى يۇرتىغا قايتىش سەپىرىگە ئاتلانغاچقا، تۆمۈريول ترانسپورتى چاغاندىن بۇرۇنقى يولۇچىلارنىڭ بېسىق مەزگىلىنى كۈتۈۋالدى.
</S>
<S ID=8475>
    بۇ يىل، ئۇرۇق-تۇغقان يوقلاش، سەيلى-ساياھەت قىلىش، سىرتقا چىقىپ ئىشلىگەنلەر ۋە ئوقۇغۇچىلارنىڭ يۇرتىغا قايتىشى سەۋەبلىك، چاغانلىق يولۇچى توشۇش خىزمىتى باشلانغاندىن بۇيان، ئۈرۈمچى جەنۇبىي ۋوگزالىدا قاتنايدىغان يولۇچىلار بىراقلا ئېشىپ كەتتى.
</S>
<S ID=8476>
كۈنىگە ئوتتۇرا ھېساب قاتنىدىغان يولۇچى 42 مىڭ ئادەم (قېتىم)دىن 43 مىڭ ئادەم (قېتىم)گىچە بولدى.
</S>
<S ID=8477>
    بېلەتنىڭ سېتىلىش ئەھۋالىدىن قارىغاندا، «كىچىك يىل» ئۆتۈپ كەتكەندىن كېيىن، ئاپتونوم رايون سىرتىغا قاتنايدىغان يولۇچىلار داۋاملىق ئېشىپ بارىدىكەن.
</S>
<S ID=8478>
ئاپتونوم رايون ئىچىدىكى ئوتتۇرا، قىسقا مۇساپىلىق ئۇرۇق-تۇغقان يوقلايدىغان يولۇچىلارمۇ ئارقا-ئارقىدىن يولغا چىقىدىكەن.
</S>
<S ID=8479>
چاغاندىن بۇرۇنقى بۇ ھەپتىدە يولۇچىلار قاتنىشى ئەڭ بېسىق بولىدىكەن.
</S>
<S ID=8480>
مۆلچەرلىنىشىچە، كۈنىگە ئوتتۇرا ھېساب بىلەن قاتنايدىغان يولۇچىلار 45 مىڭ ئادەم(قېتىم)دىن ئېشىپ كېتىدىكەن.
</S>
<S ID=8481>
    ئىلگىرىكى يىللارغا ئوخشاش، چاغاننىڭ ئالدىدىكى ئۈچ كۈندە ئاپتونوم رايون ئىچىدە يولۇچىلارنىڭ قاتنىشى ئەڭ بېسىق بولىدىكەن.
</S>
<S ID=8482>
يەنى مۇشۇ ئاينىڭ 4-كۈنىدىن 6-كۈنىگىچە يولۇچىلار قاتنىشى يۇقىرى چەككە يېتىدىكەن.
</S>
<S ID=8483>
    ئىگىلىنىشىچە، بايرامدىن بۇرۇن ئىچكىرىگە قاتنايدىغان پويىزلارنىڭ كارىۋاتلىق بېلىتى ئاساسەن تۈگىگەن.
</S>
<S ID=8484>
مۇشۇ ئاينىڭ 4- كۈنىدىن 6-كۈنىگىچە ئاپتونوم رايون ئىچىدە قاتنايدىغان پويىزلارنىڭ بېلىتى قىس ئىكەن.
</S>
<S ID=8485>
بولۇپمۇ 5-، 6-كۈنلىرى ئۈرۈمچى- غۇلجا ئارىلىقىدا قاتنايدىغان پويىزنىڭ بېلىتى پۈتۈنلەي سېتىلىپ بولۇنغان.
</S>
<S ID=8486>
باشقا يۆنىلىشتىكى پويىزلارنىڭ كارىۋاتلىق بېلىتىمۇ سېتىلىپ بولۇنغان.
</S>
<S ID=8487>
    تۆمۈريول تارماقلىرى يولۇچىلارغا: كەلگۈسى بىر ھەپتىدە ۋوگزاللاردا يولۇچىلار بىر قەدەر كۆپ بولىدىغان بولغاچقا، بېلەت زاكاز قىلغانلارنىڭ بۇرۇنراق بېرىپ ئېلىۋېلىشىنى؛ پويىزغا چىققاندا، يولۇچىلانىڭ بېلىتى ۋە كىملىكىنى ئېلىۋېلىشىنى ئالاھىدە ئەسكەرتتى.
</S>
</TEXT>
/BODY
/DOC