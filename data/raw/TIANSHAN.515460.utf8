<DOC>
<DOCID>TIANSHAN.515460</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-07 12:57:07</DATE>
</HEADER>
<BODY>
<HEADLINE>
<S ID=23941>
ئاۋامنىڭ كۆڭلىگە ياققان پىروگرامما
</S>
</HEADLINE>
<TEXT>
<S ID=23942>
    قۇربان سايىم خەۋەر قىلىدۇ: ئاممىنىڭ نازارىتىنى قوبۇل قىلىش، ئاممىنىڭ ساداسىغا قۇلاق سېلىش، ناتوغرا كەسىپ ئىستىلىنى تۈزىتىپ، ئىناق جەمئىيەت بەرپا قىلىش قەدىمىنى تېزلىتىش مەقسىتىدە، باي ناھىيەلىك پارتكوم ئىنتىزام تەكشۈرۈش كومىتېتى، مەمۇرىي تەپتىش ئىدارىسى ناھىيەلىك رادىيو ئىستانسىسى بىلەن ‹‹كەسىپ ئىستىلى قىزىق لىنىيەسى›› پىروگراممىسىنى يولغا قويۇپ، ئاممىنىڭ ئالقىشىغا ئېرىشتى.
</S>
<S ID=23943>
   باي ناھىيەلىك پارتكوم ئىنتىزام تەكشۈرۈش كومىتېتى، مەمۇرىي تەپتىش ئىدارىسى ناھىيەلىك رادىيو ئىستانسىسى بىلەن خىزمەت ئىستىلىنى ياخشىلاش، پاكلىق قۇرۇلۇشىنى كۈچەيتىش، پارتىيەنىڭ ئېتىبار سىياسەتلىرىنىڭ ئەمەلىيلىشىش، جايلار ۋە تارماقلارنىڭ ئۆز مەجبۇرىيىتىنى ئادا قىلىش ئەھۋالىغا بولغان نازارەتچىلىكنى كۈچەيتىش ئۈچۈن، بۇلتۇردىن بۇيان ‹‹كەسىپ ئىستىلى قىزىق لىنىيەسى›› پىروگراممىسىنى يولغا قويۇپ، ھەر ھەپتىدە بىر ئىدارە ئاڭلىتىش بېرىشنى تۈزۈملەشتۈردى ۋە مەخسۇس پاش قىلىش، سوئال سوراش تېلېفونى تەسىس قىلدى.
</S>
<S ID=23944>
بۇ پىروگراممىنىڭ يولغا قويۇلۇشى ھۆكۈمەت بىلەن ئاممىنىڭ مۇناسىۋىتىنى تېخىمۇ قويۇقلاشتۇرۇپ، قانۇن بويىچە مەمۇرىيەت يۈرگۈزۈشكە تۈرتكە بولۇش بىلەن بىللە، جەمئىيەت ئىناقلىقىنى كۈچلۈك ئىلگىرى سۈردى.
</S>
<S ID=23945>
بۇ پىروگرامما يولغا قويۇلغان بىر يىلدىن كۆپرەك ۋاقىتتىن بۇيان، ئاڭلىتىشقا قاتناشقان فۇنكسىيەلىك تارماقلار 74 كە، ئۇلار نەق مەيداندا ئاممىدىن تاپشۇرۇۋالغان تۈرلۈك ئىنكاس – سوئاللار 48گە، ئەمەلىي ھەل قىلىنغان مەسىلە 42 گە يەتتى.
</S>
<S ID=23946>
‏
</S>
</TEXT>
/BODY
/DOC