<DOC>
<DOCID>TIANSHAN.522999</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-05-13 11:08:08</DATE>
</HEADER>
<BODY>
<HEADLINE>
<S ID=28080>
كۇچا ناھىيەسىنىڭ تۇراقلىق مۈلۈك سېلىنمىسى سىجىل ئاشتى
</S>
</HEADLINE>
<TEXT>
<S ID=28081>
   ئەھمەد ئىسمائىل خەۋەر قىلىدۇ: كۇچا ناھىيەسى بۇ يىل كىرگەندىن بۇيان، تۈر تۇرغۇزۇش، تۈرلەرنى ئەمەلىيلەشتۈرۈشنى چىڭ تۇتۇپ، سودىگەر چاقىرىپ مەبلەغ جەلپ قىلىش يوللىرىنى كېڭەيتكەنلىكتىن، 1 – پەسىلدە مۇقىم مۈلۈك سېلىنمىسى 1 مىليارد يۈەندىن ئاشتى.
</S>
<S ID=28082>
   ناھىيە دۆلەت دەرىجىلىك نۇقتىلىق ئىقتىساد – تېخنىكا تەرەققىيات رايونى، ئاپتونوم رايون دەرىجىلىك ئېنېرگىيە بازىسى بولۇشتەك ئەۋزەللىكىنى چىقىش قىلىپ، مەبلەغ سالغۇچىلارنى كۆپلەپ جەلپ قىلىش، ‹‹يېشىل چىراغ›› يېقىپ بېرىش بىلەن بىللە، ئۇلارنى ناھىيەنىڭ ئېتىبار بېرىش سىياسىتىدىن بەھرىمەن قىلدى. بۇنىڭ بىلەن بۇ يىل ناھىيەگە يېڭىدىن ئالتە كارخانا ماكانلاشتى. ناھىيە يەنە كارخانا، شىركەتلەر يولۇققان ئەمەلىي قىيىنچىلىقلارنى ۋاقتىدا ھەل قىلىپ، تېخنىكا ئۆزگەرتىش، ئىشلەپچىقىرىش لىنىيەسىنى ئۇزارتىش ھالقىلىرىنى زور دەرىجىدە قوللىدى. نەتىجىدە 2 مىليارد 120 مىليون يۈەن مەبلەغ سېلىنىدىغان جۇڭگو نېفىت – خىمىيە سانائىتى گۇرۇھى كۇچا تارىم شۆبە شىركىتىنىڭ يېڭىدىن ئېغىر خام نېفىتنى پىششىقلاش ۋە تېخنىكا ئۆزگەرتىش تۈرى؛ 2 مىليارد 200 مىليون يۈەن مەبلەغ سېلىنىدىغان جۇڭگو نېفىت – خىمىيە سانائىتى گۇرۇھىنىڭ نېفىت قۇدۇقلىرىدا ئېلېكتىر تورىنى يۈرۈشلەشتۈرۈش قۇرۇلۇش تۈرى؛ 967 مىليون يۈەن مەبلەغ سېلىنىدىغان دۆلەت ئېلېكتىر تورى كۇچا ‹‹يېشىل قارىغاي›› كان ئېچىش ھەسسىدارلىق شىركىتىنىڭ كان قۇدۇقلىرىنى كېڭەيتىش تۈرى قاتارلىق بىر تۈركۈم نۇقتىلىق تۈرلەر ئوڭۇشلۇق يولغا قويۇلدى. ھازىرغىچە ناھىيە بويىچە ئورۇندالغان تۇراقلىق مۈلۈك سېلىنمىسى 1 مىليارد 360 مىليون 140 مىڭ يۈەنگە يېتىپ، بۇلتۇرقى ئوخشاش مەزگىلدىكىدىن %10.5 ئاشتى.
</S>
</TEXT>
/BODY
/DOC