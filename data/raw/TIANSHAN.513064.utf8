<DOC>
<DOCID>TIANSHAN.513064</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-27 15:10:07</DATE>
</HEADER>
<BODY>
<HEADLINE>
<S ID=22254>
‹‹ئالتۇن توغراق›› پىدائىيلار مۇلازىمەت ئەترىتى ‹‹مەملىكەت بويىچە لېي فېڭدىن ئۆگىنىش پائالىيىتىدىكى ئۈلگە نۇقتىسى›› تىزىملىكىگە كىردى
</S>
</HEADLINE>
<TEXT>
<S ID=22255>
    ئابلىمىت ئەبەيدۇللا خەۋەر قىلىدۇ: مەركىزىي كومىتېت تەشۋىقات بۆلۈمى يېقىندا 2 – تۈركۈمدىكى ‹‹مەملىكەت بويىچە لېي فېڭدىن ئۆگىنىش پائالىيىتىدىكى ئۈلگە نۇقتىسى›› بولغان 50 ئورۇننىڭ ئىسىملىكىنى ئېلان قىلدى، كۇچا ناھىيەلىك ‹‹ئالتۇن توغراق›› ياش پىدائىيلار مۇلازىمەت ئەترىتى ‹‹مەملىكەت بويىچە لېي فېڭدىن ئۆگىنىش پائالىيىتىدىكى ئۈلگە نۇقتىسى›› تىزىملىكىگە كىرىپ، جەنۇبىي شىنجاڭدىكى بۇ شەرەپكە ئېرىشكەن بىردىنبىر مۇلازىمەت ئەترىتى بولۇپ قالدى.
</S>
<S ID=22256>
    ‹‹ئالتۇن توغراق›› ياش پىدائىيلار مۇلازىمەت ئەترىتى 2013 – يىل 4 – ئاينىڭ 28 – كۈنى ئەسلىدىكى ‹‹تارىم›› تىرانسپورت شىركىتى ياش پىدائىيلار مۇلازىمەت ئەترىتى ئاساسىدا قۇرۇلغان.
</S>
<S ID=22257>
ھازىر بۇ ئەترەتنىڭ 30 تارماق پىدائىيلار مۇلازىمەت ئەترىتى بولۇپ، پىدائىيلىرى 280 كىشىگە يەتكەن. 2006 – يىلدىن ھازىرغىچە مۇلازىمەت قىلغان ۋاقتى 6480 سائەتكە يېتىپ، 17 مىڭ ئادەم/قېتىمغا مۇلازىمەت قىلغان. غەربىي رايوندىكى ئېغىر قۇرغاقچىلىق يۈز بەرگەن جايلارغا ئالتە قۇدۇق كولاپ بەرگەن، 26 مىڭ 172 يۈەن پۇل ئىئانە قىلغان.
</S>
<S ID=22258>
ئىچكىرىدىكى يەر تەۋرەش ئاپىتىگە ئۇچرىغان رايونلارغا 250 مىڭ يۈەن، ناھىيەدىكى مەكتەپلەرگە 4000 دىن ئارتۇق كىتاب، 6034 يۈرۈش مەدەنىيەت بۇيۇمى، 296 ساندۇق كىيىم، ‹‹ئالتۇن كۈز›› ئوقۇشقا ياردەم بېرىش فوندىغا 30 مىڭ يۈەندىن ئارتۇق پۇل ئىئانە قىلغان، 1600 دىن ئارتۇق ئوقۇغۇچىغا ياردەم بەرگەن.
</S>
<S ID=22259>
‏    
</S>
</TEXT>
/BODY
/DOC