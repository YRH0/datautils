<DOC>
<DOCID>TIANSHAN.555290</DOCID>
<HEADER>
<CLASS>خەلقئارا</CLASS>
<DATE>2016-10-10 11:27:59</DATE>
</HEADER>
<BODY>
<HEADLINE>
<S ID=52785>
رۇسىيەنىڭ كالىنىنگىراد رايونىغا باشقۇرۇلىدىغان بومبا «ئىسكەندەر» ئورۇنلاشتۇرۇلدى
</S>
</HEADLINE>
<TEXT>
<S ID=52786>
   يېقىندا رۇسىيەنىڭ كالىنىنگىراد رايونىغا باشقۇرۇلىدىغان بومبا «ئىسكەندەر» ئورۇنلاشتۇرۇلغان بولۇپ، بۇنىڭ بىلەن پولشا قاتارلىق دۆلەتلەر ئاگاھ بولدى.
</S>
<S ID=52787>
   رۇسىيە دۆلەت مىنىستىرلىقىنىڭ 8-ئۆكتەبىر بىلدۈرۈشىچە، بۇ نورمال ھەربىي ئىشلار مەشىقىدىكى ئورۇنلاشتۇرۇش بولۇپ، مەخپىي ھەرىكەت ھېسابلانمايدىكەن.
</S>
<S ID=52788>
كالىنىنگىراد رايونى رۇسىيەنىڭ بىر بۆلۈنمە جايى بولۇپ، شىمالىي ئاتلانتىك ئەھدى تەشكىلاتىغا ئەزا دۆلەتلەردىن پولشا ۋە لىتۋانىيەگە تۇتىشىدىكەن، يېقىندا ئورۇنلاشتۇرۇلغان مېخانىكىلىق باشقۇرۇلىدىغان بومبا «ئىسكەندەر» يادرو ئوق بېشى ئېلىپ يۈرەلەيدىكەن.
</S>
<S ID=52789>
رۇسىيە 2014-يىلىلا بۇ جايغا ئوخشاش تىپتىكى باشقۇرۇلىدىغان بومبا ئورۇنلاشتۇرغان.
</S>
<S ID=52790>
   رۇسىيە «مۇستەقىللىق گېزىتى» نىڭ ئىلگىرىكى خەۋىرىگە قارىغاندا، «ئىسكەندەر» شىمالىي ئاتلانتىك ئەھدى تەشكىلاتىغا ئەزا دۆلەتلەرگە ئورۇنلاشتۇرۇلغان ئامېرىكىنىڭ توسۇۋالغۇچى باشقۇرۇلىدىغان بومبىسىغا قارمۇقارشى تۇرالايدىكەن.
</S>
<S ID=52791>
«ئىسكەندەر» كالىنىنگىراد رايونىغا ئورۇنلاشتۇرۇلغاندا ئامېرىكىنىڭ توسۇۋالغۇچى باشقۇرۇلىدىغان بومبىسىغا تەھدىت بولالايدىكەن.
</S>
<S ID=52792>
   رۇسىيەنىڭ بۇ ھەرىكىتىگە قارىتا، رېيتېر ئاگېنتلىقىنىڭ ئامېرىكا ھەربىي ئىشلار ئاخبارات خادىمىنىڭ سۆزىنى نەقىل كەلتۈرۈشىچە، بۇ «خەتەرلىك بولۇشى مۇمكىن» ئىكەن.
</S>
<S ID=52793>
پولشا دۆلەت مۇداپىئە مىنىستىرى 8-ئۆكتەبىر تاراتقۇلارغا «رۇسىيەنىڭ يېقىندىن بۇيانقى ھەرىكىتىگە دىققەت قىلىۋاتىمىز» دېگەن.
</S>
<S ID=52794>
لىتۋانىيە دىپلوماتىيە مىنىستىرىنىڭ ئېيتىشىچە، رۇسىيەنىڭ يېڭى باشقۇرۇلىدىغان بومبا ئورۇنلاشتۇرۇشى رايونلار جىددىيلىكىنى كەلتۈرۈپ چىقىرىپلا قالماي، بۇ يەنە ئالاقىدار دۆلەتلەر بىلەن بولغان كېلىشىمگە خىلاپلىق قىلغان بولىدىكەن.
</S>
<S ID=52795>
   رۇسىيە دۆلەت مۇداپىئە مىنىستىرى باياناتچىسى شۇ كۈن بىر باياناتىدا مۇنداق دېگەن: باشقۇرۇلىدىغان بومبا ئىلگىرىمۇ نەچچە قېتىم ئورۇنلاشتۇرۇلغان، بۇنى تاشقى دۇنيا ھەددىدىن زىيادە چۈشەندۈرۈپ كەتمىسىمۇ بولىدۇ.
</S>
<S ID=52796>
رۇسىيە فېدېراتسىيە كومىتېتى دۆلەت مۇداپىئە كومىتېتىنىڭ مۇئاۋىن رەئىسى مۇنداق بىلدۈرگەن: رۇسىيەنىڭ «ھېچكىم بىلەن ئۇرۇشۇش» نىيىتى يوق، شۇڭا باشقا دۆلەتلەر قورقۇپ كەتمىسىمۇ بولىدۇ.
</S>
</TEXT>
/BODY
/DOC