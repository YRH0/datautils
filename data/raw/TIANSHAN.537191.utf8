<DOC>
<DOCID>TIANSHAN.537191</DOCID>
<HEADER>
<CLASS>خەلقئارا</CLASS>
<DATE>2016-07-27 12:46:21</DATE>
</HEADER>
<BODY>
<HEADLINE>
<S ID=35048>
جۇڭگونىڭ چاۋشيەندىكى باش ئەلچىسى شەرقىي پىيۇڭياڭدىكى «ماۋ زېدۇڭ سىنىپى»نى زىيارەت قىلدى
</S>
</HEADLINE>
<TEXT>
<S ID=35049>
    شىنخۇا ئاگېنتلىقى، پيۇڭياڭ، 26-ئىيۇل تېلېگراممىسى: جۇڭگونىڭ چاۋشيەندە تۇرۇشلۇق باش ئەلچىسى لى جىنجۈن 25-ئىيۇل ئەلچىخانىنىڭ دىپلوماتىيە ئەمەلدارلىرىنى باشلاپ شەرقىي پيۇڭياڭ 1-ئوتتۇرا مەكتىپىنىڭ «ماۋ زېدۇڭ سىنىپى»غا كېلىپ، سىنىپتىكى ئوقۇغۇچىلارنى تىرىشىپ ئوقۇپ، جۇڭگو-چاۋشيەن دوستلۇقىنىڭ ئىزباسارلىرىدىن بولۇشقا ئىلھاملاندۇردى.
</S>
<S ID=35050>
    شەرقىي پيۇڭياڭ 1-ئوتتۇرا مەكتىپىنىڭ ئوقۇغۇچىلىرى لى جىجۈن قاتارلىقلارنى قىزغىن قارشى ئالدى.
</S>
<S ID=35051>
    شەرقىي پيۇڭياڭ 1-ئوتتۇرا مەكتىپى پيۇڭياڭ شەھىرىنىڭ شەرقىي چوڭ رايونىغا جايلاشقان بولۇپ، تەربىيەلەش، ئوقۇتۇش، باشقۇرۇش ئۇنىۋېرسال ئەمەلىي كۈچى جەھەتتە چاۋشيەندە ئالدىنقى قاتاردا تۇرىدىكەن، مەكتەپكە كىرىش ئۆلچىمىمۇ ناھايىتى يۇقىرى بولۇپ، ئىمتىھان ئارقىلىق مۇنەۋۋەر ئوقۇغۇچىلار تاللىنىدىكەن.
</S>
<S ID=35052>
    1950-يىلى 11-ئاينىڭ 2-كۈنى، جۇڭگو بېيجىڭ 5-ئوتتۇرا مەكتىپى تولۇقسىز 2-يىللىق سىنىپىغا «كىم ئېرسېن سىنىپى» دەپ نام بېرىلگەن.
</S>
<S ID=35053>
چاۋشيەنمۇ 1959-يىلى 6-ئاينىڭ 17-كۈنى «ماۋ زېدۇڭ سىنىپى» تەسىس قىلغان.
</S>
<S ID=35054>
شۇنىڭدىن ئېتىبارەن، «كىم ئېرسېن سىنىپى» ۋە «ماۋ زېدۇڭ سىنىپى» ئۆزئارا دوستلۇق ئورناتقان.
</S>
<S ID=35055>
بۇ ئىككى دۆلەتنىڭ بىردىنبىر چەت ئەل دۆلەت رەھبىرىنىڭ نامى بىلەن ئاتالغان سىنىپى ھېسابلىنىدۇ.
</S>
</TEXT>
/BODY
/DOC