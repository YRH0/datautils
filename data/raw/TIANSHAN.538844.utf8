<DOC>
<DOCID>TIANSHAN.538844</DOCID>
<HEADER>
<CLASS>خەلقئارا</CLASS>
<DATE>2016-08-04 17:28:30</DATE>
</HEADER>
<BODY>
<HEADLINE>
<S ID=37010>
« ئەرۋاھ كان لەخمىسى›› دۇنيانى چۆچۈتتى
</S>
</HEADLINE>
<TEXT>
<S ID=37011>
 كان ئىشچىسىنىڭ ئەڭ كىچىكى ئاران بەش ياش
</S>
<S ID=37012>
   ھىندىستاننىڭ كان بايلىقى مول، بولۇپمۇ چىرىمتال كان مەھسۇلاتىنىڭ مىقدارى ئاساسەن ‹‹ يەر شارىنى مونوپول قىلىش ›› دەرىجىسىگە يەتتى.
</S>
<S ID=37013>
كەسپىي ئەقلىي ئىقتىدارلىق ئۇچۇر بىلەن تەمىنلىگۈچى __ توئۇنسېند رېيتېر شىركىتىنىڭ يېقىندا ئاشكارىلىشىچە، ھىندىستاندىكى %70تىن ئارتۇق چىرىمتال كېنى قانۇنسىز قېزىلغان بولۇپ، بۇنىڭ ئىچىدىكى خېلى بىر قىسىم كان قېزىلىپ تاشلىۋېتىلگەن « ئەرۋاھ كان لەخمىسى›› ئىكەن.
</S>
<S ID=37014>
ئېھتىياجنىڭ ئېشىشى، قارنىيەت كان ئىگىلىرى، نازارەت قىلىپ باشقۇرۇشى ئاجىز بولغان يەرلىك ھۆكۈمەت ھەمدە نامرات يەرلىك ئاھالىلەرنىڭ گۈللەنگەن چىرىمتال كېنى كەسىپنىڭ ئارقىسىغا بىر قانلىق مەنپەئەت زەنجىرى شەكىللەنگەن.
</S>
<S ID=37015>
   ‹‹قانغا بويالغان كىرىستال››
</S>
<S ID=37016>
   رېيتىر ئاگېنتلىقىنىڭ 3- ئاۋغۇست خەۋەر قىلىشىچە، ھىندىستان چىرىمتال رۇدىسىنى قېزىش كەسپى بىلەن شۇغۇللانغۇچىلارنىڭ ئىچىدە، ئەڭ كىچىكى ئاران بەش ياش ئىكەن.
</S>
<S ID=37017>
بۇ يىل 6-ئايدىن بۇيان، ھىندىستاندا ئاز دېگەندىمۇ يەتتە بالا ئىشچى ھادىسە سەۋەبلىك قازا قىلغان بولۇپ، بۇ سان خۇددى ‹‹ مۇزلۇقنىڭ بىر بۇلۇڭى››غا ئوخشايدىكەن.
</S>
<S ID=37018>
   ھىندىستاننىڭ شەرقىدىكى بىخار ئۆلكىسىنىڭ بىر يېزىسىدا، مۇخبىر مۇڭلانغان چىرايىدىن ئۈمىدسىزلىك كۆرۈنۈپ تۇرىدىغان بىر دادىنى زىيارەت قىلغان. 
</S>
<S ID=37019>
بۇ دادىنىڭ مۇخبىرغا ئېيتىپ بېرىشىچە، ئۇنىڭ 16 ياشلىق ئوغلى 23-ئاۋغۇست قورامىغا يەتكەن ئىككى كان ئىشچىسى بىلەن جاركاند ئۆلكىسىدىكى بىر قانۇنسىز ئېچىلغان چىرىمتال كېنىدا قازا قىلغان.
</S>
<S ID=37020>
كان ھادىسىسى يۈز بەرگەندىن كېيىن، ھايات قالغان ئىشچىلار بىر كۈندە ئاران ئۇنىڭ ئوغلىنىڭ جەسىتىنى كولاپ چىقىپ، ئۆيىدىكىلەرگە ئۇقتۇرۇشمۇ قىلماستىن كۆيدۈرۈۋەتكەن.
</S>
<S ID=37021>
باشقا قازا قىلغۇچىلارمۇ ئوخشاشلا كۆيدۈرۈۋېتىلگەن. ھەتتا بۇ قېتىمقى كان ھادىسى يەرلىك ھۆكۈمەت تارماقلىرىغا مەلۇم قىلىنمىغان، چۈنكى بۇ ئەھۋال مەلۇم قىلىنسىلا، يەرلىك دائىرىلەر ئارىلىشىپ بۇ كاننى تاقىۋېتىدىكەن.
</S>
<S ID=37022>
كان ئىگىلىرى بۇ دادىغا ئوغلىنىڭ ئۆلۈمى ئۈچۈن 100 مىڭ رۇپلى (10 مىڭ خەلق پۇلىغا تەڭ) تۆلەم بېرىشكە ۋەدە قىلغان بولسىمۇ، بىراق تا بۈگۈنگىچە بىر پۇڭمۇ پۇل بەرمىگەن.
</S>
<S ID=37023>
    ھىندىستاندىكى بىر قىسىم چەت، يىراق تاغلىقلاردا، رۇدا قېزىش يەرلىكلەرنىڭ بىردىنبىر كىرىم مەنبەسى ھېسابلىنىدىكەن.
</S>
<S ID=37024>
   ھىندىستاننىڭ قانۇنىغا ئاساسەن، 18 ياشقا توشمىغانلار رۇدا قېزىش تۈرىدىكى خەتەرلىك كەسىپلەر بىلەن شۇغۇللانسا بولمايدىكەن. 
</S>
<S ID=37025>
بىراق يوقسۇل ئائىلەردە دائىم  بالىلار سىرتلارغا چىقىپ ئىشلەپ ئائىلىنى قامدايدىكەن.
</S>
<S ID=37026>
قانۇنسىز تىجارەتچىلەرگە نىسبەتەن، بالىلارنىڭ قولى يۇمران ھەم كىچىك بولۇپ، نېپىز بولغان چىرىمتال كرىستاللىرىنى ئايرىپ ئېلىشقا تولىمۇ ماس كېلىدىكەن.
</S>
<S ID=37027>
 يېشى سەل چوڭراقلىرى قورامىغا يەتكەنلەرگە ئەگىشىپ كان ئاستىغا چۈشۈپ، چامىنىڭ يېتىشىچە ئىش قىلىدىكەن.
</S>
<S ID=37028>
ھىندىستان بالىلارنى قوغداش تەشكىلاتىنىڭ ‹‹ بالىلارنى قۇتقۇزۇش ھەرىكىتى››دە ئۆتكەن 10 يىلدا  ئىزچىل جاركاند ئۆلكىسىدىكى ئىنتايىن ئومۇملاشقان بالا ئىشچى ھادىسىسىنى ئومۇميۈزلۈك نازارەت قىلىپ توسۇشقا ئورۇنغان.
</S>
<S ID=37029>
بۇ تەشكىلات مەسئۇلىنىڭ ئاشكارلىشىچە، ھەر يىلى يۇقىرىغا مەلۇم قىلىنغان كان ھادىسىلىرى %10 گىمۇ يەتمەيدۇ.
</S>
<S ID=37030>
گوللاندىيە پايدا ئالمايدىغان تەشكىلات ‹‹ دۆلەت ھالقىغان شىركەت تەتقىقات مەركىزى››نىڭ مۆلچەرلىمە ھېسابلىشىچە، ھىندىستاننىڭ جاركاند ۋە بىخار ئۆلكىسىدە چىرىمتال رۇدىسى قېزىشقا قاتناشقان بالىلارنىڭ سانى 20 مىڭدىن ئاشىدىكەن.   
</S>
<S ID=37031>
   ھىندىستاندا چىرىمتال رۇدىسىنى قېزىش كەسپىنى 19-ئەسىرنىڭ ئاخىرىدىن باشلاپ سۈرۈشتۈرۈشكە توغرا كېلىدۇ.
</S>
<S ID=37032>
ئەينى چاغدا ئەنگىلىيە مۇستەمچىلىكلىرى جاركاند ۋە بىخار ئۆلكىسىنىڭ نۇرغۇن جايلىرىدا كان ياتمىسىنى بايقىغان بولۇپ، چىرىمتال كېنىنى قېزىش بىر مەھەل گۈللىنىش مەزگىلىگە كىرگەن.
</S>
<S ID=37033>
بىراق ھىندىستاندا ئالدىنقى ئەسىرنىڭ 80 -يىللىرىدا ئېلان قىلىنغان مۇھىت قانۇنىدا ئورمان كېسىش چەكلەنگەنلىكتىن، بۇ كەسىپ بىر مەزگىل زاۋاللىققا يۈز تۇتقان.
</S>
<S ID=37034>
2013-يىلىدىن 2014-يىلىغىچە، ھىندىستاندا تىزىملانغان چىرىمتان كېنى 38 گە يەتكەن.
</S>
<S ID=37035>
   يېقىنقى يىللاردىن بۇيان، پۈتۈن يەرشارىدا ‹‹ تەبىئىي ھۆسىن تۈزەش بۇيۇملىرى››غا بولغان ئېھتىياجنىڭ شىددەت بىلەن ئېشىشى ھايانكەشلەرنىڭ  ئاللىقاچان تاقالغان نەچچە يۈزلىگەن ‹‹ئەرۋاھ كان لەخمىسى››نى قايتا ئېچىشىغا تۈرتكە بولۇپ، پايدا مول بولغان رۇدا قارا بازىرىنى بەرپا قىلغان.
</S>
<S ID=37036>
ھىندىستان ھۆكۈمەت تەرەپ سانلىق مەلۇماتىدا كۆرسىتىلىشىچە، 2013-يىلىدىن 2014-يىلىغىچە، ھىندىستاننىڭ چىرىمتال كېنى مەھسۇلات مىقدارى ئارانلا 1.9 توننا بولغان، بىراق ئوخشاش مەزگىلدىكى ئېكىسپورت مىقدارى  128 مىڭ توننىغا يەتكەن.
</S>
<S ID=37037>
بۇنىڭدىن شۇنى كۆرۈۋېلىشقا بولىدۇكى، بۇ دۆلەتتىكى %70 دىن كۆپرەك چىرىمتال كېنى قانۇنسىز يول بىلەن قېزىلغان بولۇپ، تىزىمغا ئالدۇرۇلمىغان.
</S>
</TEXT>
/BODY
/DOC