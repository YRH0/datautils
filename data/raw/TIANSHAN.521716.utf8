<DOC>
<DOCID>TIANSHAN.521716</DOCID>
<HEADER>
<CLASS>پەن – مائارىپ</CLASS>
<DATE>2016-05-08 13:06:37</DATE>
</HEADER>
<BODY>
<HEADLINE>
<S ID=27472>
شياۋشىڭ شەھىرى ئاۋات ناھىيەسىنىڭ مائارىپ ئىشلىرىنىڭ يۈكسىلىشىگە تۈرتكە بولدى
</S>
</HEADLINE>
<TEXT>
<S ID=27473>
   ئامانگۈل ئۆمەر خەۋەر قىلىدۇ: جېجياڭ ئۆلكىسىنىڭ شياۋشىڭ شەھىرى ئۆزىنىڭ نىشانلىق ياردەم بېرىش ئوبيېكتى بولغان ئاۋات ناھىيەسىنىڭ مائارىپ ئىشلىرىنى راۋاجلاندۇرۇپ، مائارىپ ئارقىلىق ياردەم بېرىش خىزمىتىنى ياخشى ئىشلىدى.
</S>
<S ID=27474>
   يېقىندا ئاۋات ناھىيەسىدىكى يېزا، كەنت باشلانغۇچ مەكتەپلىرى ۋە يەسلىلەردىن تاللانغان 24 ئوقۇتقۇچى شياۋشىڭ شەھىرىنىڭ ئاۋات ناھىيەسىگە نىشانلىق ياردەم بېرىش قوماندانلىق ئىشتابى ئاجراتقان 2016 – يىللىق مائارىپ تۈر مەبلىغىنىڭ ياردىمىدە، شياۋشىڭ شەھىرىنىڭ نۇقتىلىق مەكتەپلىرىدە ئۈچ ئايلىق تەربىيەلىنىش ئۈچۈن يۈرۈپ كەتتى.
</S>
<S ID=27475>
   2011 – يىلى شياۋشىڭ شەھىرى ئاۋات ناھىيەسىگە نىشانلىق ياردەم بېرىش خىزمىتىنى ئۈستىگە ئالغاندىن بۇيان، مائارىپنى راۋاجلاندۇرۇشنى مۇھىم تۈرلەر قاتارىغا كىرگۈزۈپ، 26 مىليون 340 مىڭ يۈەن مەبلەغ ئاجرىتىپ، مائارىپنى راۋاجلاندۇرۇش تۈرىدىن سەككىزنى يولغا قويدى. بۇ جەرياندا شياۋشىڭ شەھىرى تاللانغان 182 مۇنەۋۋەر ئوقۇتقۇچىنى ئاۋات ناھىيەسىگە ئەۋەتىپ، ئوقۇتقۇچىلار قوشۇنىنىڭ سەرخىللىشىشىغا تۈرتكە بولدى، ئۇنىڭدىن باشقا 1 مىليون 560 مىڭ يۈەن مەخسۇس ئوقۇتقۇچىلارنى تەربىيەلەش تۈر مەبلىغى ئاجرىتىپ، ناھىيەدىكى 132 ئوقۇتقۇچىنى شياۋشىڭ شەھىرىدىكى نۇقتىلىق مەكتەپلەردە تەربىيەلەپ بەردى، تولۇق ئوتتۇرا مەكتەپلەردە ئوقۇۋاتقان ئائىلىسىدە قىيىنچىلىقى بار 45 ئوقۇغۇچىغا ئىقتىسادىي جەھەتتىن ياردەم بەردى. بەش يىلدا ئاۋات ناھىيەسىدىن جېجياڭ ئۆلكىسىدىكى شىنجاڭ تولۇق ئوتتۇرا سىنىپلىرىدا ئوقۇۋاتقان 67 ئوقۇغۇچىنىڭ 28 ى ئىچكىرىدىكى نۇقتىلىق ئالىي مەكتەپلەرگە قوبۇل قىلىندى.
</S>
<S ID=27476>
‏
</S>
</TEXT>
/BODY
/DOC