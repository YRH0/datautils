<DOC>
<DOCID>TIANSHAN.546502</DOCID>
<HEADER>
<CLASS>شىنجاڭ</CLASS>
<DATE>2016-09-02 12:36:24</DATE>
</HEADER>
<BODY>
<HEADLINE>
<S ID=45631>
تەنتەربىيە +: يېڭى كەسىپ ھالىتىنى ياراتماقتا
</S>
</HEADLINE>
<TEXT>
<S ID=45632>
گاۋ فاڭ
</S>
<S ID=45633>
    2016 – يىللىق جۇڭگو تەنتەربىيە مەدەنىيىتى كۆرگەزمىسى، جۇڭگو تەنتەربىيە ساياھىتى كۆرگەزمىسى (تۆۋەندە قىسقارتىلىپ ‹‹ئىككى كۆرگەزمە›› دېيىلدى) 9 – ئاينىڭ 2 – كۈنىدىن 5 – كۈنىگىچە ئۈرۈمچىدە ئۆتكۈزۈلىدۇ.
</S>
<S ID=45634>
بۇ ‹‹13 – نۆۋەتلىك مەملىكەتلىك قىشلىق تەنھەرىكەت مۇسابىقىسى››دىن كېيىن، شىنجاڭدا ئۆتكۈزۈلگەن يەنە بىر قېتىملىق يۇقىرى ئۆلچەمدىكى كاتتا مەرىكە بولۇپ ھېسابلىنىدۇ.
</S>
<S ID=45635>
بۇ شىنجاڭنىڭ ھەر قايسى جەھەتتىكى ئەۋزەللىكى، بايلىقى ۋە سېھرىي كۈچىنى نامايان قىلىش بىلەن بىللە، شىنجاڭنىڭ تەنتەربىيەسى ۋە ئۇنىڭغا ئالاقىدار كەسىپلەرنىڭ تەرەققىياتىغا مىسلىسىز پۇرسەت يارىتىپ بېرىدۇ.
</S>
<S ID=45636>
‹‹تەنتەربىيە+ساياھەت›› شىنجاڭ تەنتەربىيەسىگە چەكسىز ھاياتىي كۈچ بېغىشلىدى
</S>
<S ID=45637>
    8 – ئاينىڭ 28 – كۈنى ‹‹يىپەك يولىدا يۈگۈرۈش. باتۇرلۇق ئارزۇسىغا يېتىش يۈگۈرۈش. خۇشاللىق. ھالقىش›› تېمىسىدىكى تۇنجى نۆۋەتلىك تەڭرىتاغ پالۋانلىرى (TSG) نىڭ سايرام كۆلىنى ئايلىنىپ يۈگۈرۈش ئادەتتىن تاشقىرى مارافون مۇسابىقىسى مۇۋەپپەقىيەتلىك ئاخىرلاشتى، مەملىكەتنىڭ ھەر قايسى جايلىرىدىن كەلگەن 500 دىن كۆپرەك مارافونچە يۈگۈرۈش ھەۋەسكارلىرى يۈگۈرۈش خۇشاللىقىدىن بەھرىمەن بولدى.
</S>
<S ID=45638>
    يېقىنقى يىللاردىن بۇيان ئاپتونوم رايوننىڭ تەنتەربىيە ساياھىتىنىڭ تەرەققىياتىدا كۆرۈنەرلىك نەتىجىلەر قولغا كەلتۈرۈلدى.
</S>
<S ID=45639>
‹‹تەكلىماكان قۇملۇقىنى ئايلىنىش›› ئاپتوموبىل، موتوسىكلىت دالا راللى مۇسابىقىسى، جۇڭگو شىنجاڭ خەلقئارا قۇملۇق ئىستىراھەت تەنھەرىكەت مۇسابىقىسى، جۇڭگو خەلقئارا دالىدا قونۇش پائالىيىتى شىنجاڭ بېكىتى مۇسابىقىسى، جۇڭگو شىنجاڭ ‹‹سايرام كۆلىنى ئايلىنىش›› تاشيولدا ۋېلىسىپىت مىنىش مۇسابىقىسى، جۇڭگو تۇرپان ‹‹ئايدىڭكۆل›› موتوسىكلىت دالا راللى مۇسابىقىسى قاتارلىق ئاپتونوم رايوننىڭ خاس داڭلىق مۇسابىقىلىرى مۇسابىقە لىنىيەسىدىكى جايلارنىڭ ئىقتىساد، ساياھەت تەرەققىياتىغا زور دەرىجىدە تۈرتكە بولۇپ، شىنجاڭنى تەشۋىق قىلىدىغان، شىنجاڭنىڭ دۆلەت ئىچىدىكى، خەلقئارادىكى داڭقىنى يۇقىرى كۆتۈرىدىغان كۆزنەككە، شۇنداقلا شىنجاڭنىڭ جانلىق داڭدار ماركىسىغا ئايلاندى.
</S>
<S ID=45640>
    تەكلىماكاننى ئايلىنىش راللى مۇسابىقىسىدە تەنتەربىيە، تاراتقۇ، ئاپتوموبىل – موتوسىكلىت مەدەنىيىتى، ساياھەتتىن ئىبارەت تۆت گۈللەنمە كەسىپ بىر گەۋدىلەشتۈرۈلدى، ماھارەت تەنتەربىيەسى بىلەن تاراتقۇ تەشۋىقاتى ئۆزئارا بىرلەشتۈرۈلدى، بۇ شەرقىي رايون بىلەن غەربىي رايوننىڭ، دۆلەت ئىچى – سىرتىنىڭ مەدەنىيەت ئالماشتۇرۇشى ۋە ئىقتىساد ئالاقىسىنى ئىلگىرى سۈردى، شۇنىڭ بىلەن بىللە، غەربىي رايوننىڭ ساياھەت كەسپىنىڭ تەرەققىياتىغا تۈرتكە بولدى، دېمەك، ئۇ ئاپتونوم رايوننىڭ تەنتەربىيە ساياھىتى كەسپىنىڭ تەرەققىياتىدىكى بىر مۇۋەپپەقىيەتلىك مىسال.
</S>
<S ID=45641>
    تەكلىماكاننى ئايلىنىش راللى مۇسابىقىسىنىڭ مۇسابىقە لىنىيەسىنى لايىھەلەشتە تەكلىماكان قۇملۇقى مەركەز قىلىنغان ھەم ئەتراپتىكى لوپنۇر رايونى، قۇمتاغ قۇملۇقى، ئالتۇنتاغ رايونى، قۇربان تۇڭغۇت قۇملۇقى رايونىغا ئۇزارتىلىپ، شىنجاڭنىڭ ئۈچ تاغ، ئىككى ئويمانلىق ئالاھىدىلىكىدىن تولۇق پايدىلىنىپ، ھەر يىللىق مۇسابىقە لىنىيەسى ئۆزگەرتىلدى.
</S>
<S ID=45642>
    تەنتەربىيە ساياھىتى كۆرۈش، ھۇزۇرلىنىش ۋە تۈرلۈك تەنتەربىيە پائالىيىتىگە قاتنىشىشنى مەقسەت قىلغان ساياھەت – ئىستىراھەت پائالىيىتى، تەنتەربىيە بىلەن ساياھەتنى يۇغۇرۇشنىڭ بىر خىل جانلىق ئۇسۇلى بولۇپ، ئاممىباب بولۇش، ئىشتىراك قىلىش، بىۋاسىتە ھېس قىلىش، ئىستېمال قىلىش، ئۇنىۋېرسال بولۇش قاتارلىق روشەن ئالاھىدىلىككە ئىگە.
</S>
<S ID=45643>
تەنتەربىيە ساياھىتى نىسبەتەن بالدۇر باشلانغان ياۋروپا، ئامېرىكىدىكى دۆلەتلەردە بىر قەدەر مۇكەممەل كەسىپ زەنجىرىنى شەكىللەندۈرگەن ھەم راۋاجلىنىپ خەلق ئىگىلىكىنىڭ تۈۋرۈك كەسپىگە ئايلانغان.
</S>
<S ID=45644>
يېقىنقى يىللاردىن بۇيان ئومۇمىي خەلق بەدەن چېنىقتۇرۇش پائالىيىتىنىڭ چوڭقۇر قانات يايدۇرۇلۇشىغا ئەگىشىپ، شىنجاڭدا ساياھەت مەنزىرە رايونلىرى، مەنزىرە نۇقتىلىرى بارغانسېرى بايلىق ئەۋزەللىكى ۋە بوشلۇق ئەۋزەللىكىدىن تولۇق پايدىلىنىپ، تەنتەربىيە ساياھىتى تۈرىنى يولغا قويۇپ ۋە كەسىپ ھالىتىنى شەكىللەندۈرۈپ، مول مەزمۇنلۇق تەنتەربىيە ساياھىتى پائالىيىتىنى قانات يايدۇرۇپ، تەنتەربىيە ساياھىتىنىڭ يېڭى بوشلۇقىنى كېڭەيتتى.
</S>
<S ID=45645>
    13 – نۆۋەتلىك مەملىكەتلىك قىشلىق تەنھەرىكەت مۇسابىقىسى ئېلىپ كەلگەن تەنتەربىيە تەسىرى
</S>
<S ID=45646>
    13 – نۆۋەتلىك مەملىكەتلىك قىشلىق تەنھەرىكەت مۇسابىقىسىنىڭ مۇۋەپپەقىيەتلىك ئۆتكۈزۈلۈشى شىنجاڭنىڭ تەنتەربىيە كەسپى ۋە ساياھەت كەسپىنىڭ زور تەرەققىياتىنى كۈچلۈك ئىلگىرى سۈرۈپلا قالماي، يەنە ئۇنىڭغا زىچ مۇناسىۋەتلىك مۇلازىمەت كەسپى، مەدەنىيەت ئىجادىيىتى كەسپى قاتارلىق ساھەلەرنى راۋاجلاندۇردى.
</S>
<S ID=45647>
كۆلەملەشكەن بۇنداق تەنتەربىيە مۇسابىقىلىرى شۈبھىسىزكى مۇلازىمەت كەسپىنى ئەڭ تېز سۈرئەتتە ئۆزىگە مۇجەسسەملەيدۇ.
</S>
<S ID=45648>
مۇسابىقىنىڭ ئۆتكۈزۈلۈشى شەھەر ئەتراپىدىكى مېھمانساراي، يېمەك – ئىچمەك، پارچە سېتىش كەسپىنى زور پايدىغا ئېرىشتۈرىدۇ.
</S>
<S ID=45649>
13 – نۆۋەتلىك مەملىكەتلىك قىشلىق تەنھەرىكەت مۇسابىقىسىدىن كېيىن، 13 – نۆۋەتلىك مەملىكەتلىك قىشلىق تەنھەرىكەت مۇسابىقىسى پەيدا قىلغان كەسىپ تەسىرى ئۈزلۈكسىز گەۋدىلىنىپ، مۇلازىمەت كەسپىنىڭ تەرەققىيات كۈچىنىمۇ ئاشۇردى.
</S>
<S ID=45650>
    13 – نۆۋەتلىك مەملىكەتلىك قىشلىق تەنھەرىكەت مۇسابىقىسى مەزگىلىدە، كۆچمە خەۋەرلىشىش، بىرلەشمە خەۋەرلىشىش، تېلېگراف قاتارلىق خەۋەرلىشىش ساھەسى تەمىنلىگەن ئەتراپلىق ئۇچۇر، خەۋەرلىشىش مۇلازىمىتى كىشىلەرنىڭ ئالاقە تورى دەۋرىدە تەنتەربىيە ئىشلىرىدىن ئۈنۈملۈك، قولاي ھۇزۇرلىنىشىغا كاپالەتلىك قىلدى.
</S>
<S ID=45651>
شىنجاڭ تېلېگرافىنىڭ بۇ قېتىم قوللانغان چوڭ سىغىمدىكى بۇلۇت ھېسابلاش ساقلىغۇچ، سىنلىق نازارەت قىلىش، يانفوندا سۆزلىشىش، توك يولى قاتارلىق ھەر تۈرلۈك ئۇچۇرلاشقان مەھسۇلاتى 13 – نۆۋەتلىك مەملىكەتلىك قىشلىق تەنھەرىكەت مۇسابىقىسىنى تېخىمۇ كۈچلۈك ‹‹ئەقىل – پاراسەت›› خاراكتېرىگە ئىگە قىلدى ھەم بۇ مۇسابىقە ئۇچۇرلاشتۇرۇش كەسپىنىڭ تەرەققىياتىغا بەلگىلىك دەرىجىدە تۈرتكە بولۇش رولىنى ئوينىدى.
</S>
<S ID=45652>
    13 – نۆۋەتلىك مەملىكەتلىك قىشلىق تەنھەرىكەت مۇسابىقىسىنىڭ مەدەنىيەت ئىجادىيىتى كەسپىگە بولغان قوزغىتىش رولى ئىلگىرىدىكى ھەر قانداق مۇسابىقە پائالىيەتلىرىدىن ئېشىپ كەتتى.
</S>
<S ID=45653>
قۇت بەلگىسى ‹‹قار لەيلىسى قونچىقى››، مۇكاپات مېدالى، ئوردېن لېنتىسى ھەم يېڭىدىن بارلىققا كەلگەن خاتىرە بۇيۇمى قاتارلىق ‹‹13 – نۆۋەتلىك مەملىكەتلىك قىشلىق تەنھەرىكەت مۇسابىقىسى ماركىسى››دىكى تۈرلۈك – تۈمەن مەھسۇلاتلار مەدەنىيەت ۋە ئىجادىيەت ئۇچقۇنلىرىنى يالقۇنجاتماقتا.
</S>
<S ID=45654>

</S>
</TEXT>
/BODY
/DOC