<DOC>
<DOCID>TIANSHAN.543474</DOCID>
<HEADER>
<CLASS>ئۈرۈمچى</CLASS>
<DATE>2016-08-23 16:23:03</DATE>
</HEADER>
<BODY>
<HEADLINE>
<S ID=42049>
ئۈرۈمچىدە «ۋاكالىتەن كارتا سۈرتكۈچى» تىرېنېر ئىشتىن بوشىتىلدى
</S>
</HEADLINE>
<TEXT>
<S ID=42050>
   22-ئاۋغۇست ئۈرۈمچى شەھەرلىك يول تىرانسپورت باشقۇرۇش ئىدارىسى ئۈرۈمچى شەھىرىدىكى شوپۇرلۇق مەكتەپلىرىنىڭ ئوقۇش سائىتىگە ئالاقىدار تۇنجى ساختىلىق قىلمىشىنى تەكشۈرۈپ بىر تەرەپ قىلدى، دەسلەپكى تەكشۈرۈشتىن بايقىلىشىچە، بۇ شوپۇرلۇق مەكتىپىدىكى تىرېنېر ئىشخانا خىزمەتچىسى بىلەن تىل بىرىكتۈرۈپ، ئوقۇغۇچىلاردىن «كارتا سۈرۈش ھەققى» ئېلىپ، ساختىلىق قىلغان.
</S>
<S ID=42051>
   مۇخبىرنىڭ ئۈرۈمچى شەھەرلىك يول تىرانسپورت باشقۇرۇش ئىدارىسىدىن ئىگىلىشىچە، بەزى ئوقۇغۇچىلار شوربۇلاق ئۈچىنچى كوچىسىدىكى شۈنخې شوپۇرلۇق مەكتىپىدە تىرېنېرنىڭ ئوقۇغۇچىلاردىن 200 يۈەن «ۋاكالىتەن كارتا سۈرۈش» ھەققى ئالغانلىقىنى ئىنكاس قىلغان.
</S>
<S ID=42052>
   نۆۋەتتە، مەكتەپ ئوقۇغۇچىلاردىن ئالغان 200 يۈەننى قايتۇرۇشنى تەلەپ قىلغاندىن سىرت، يەنە ئىككى تىرېنېرنى 2000 يۈەن بىلەن جازالاشنى قارار قىلغان، بۇنىڭغا نارازى بولغان تىرېنېر مەكتەپتىن قوغلانغان، يەنە بىرى ۋەزىپىسىدىن ئۆزلۈكىدىن ئايرىلغان.
</S>
<S ID=42053>
   ئىگىلىنىشىچە، كېيىنكى قەدەمدە شەھەر بويىچە شوپۇرلۇق مەكتەپلىرى ئومۇميۈزلۈك تەكشۈرۈلىدىغان بولۇپ، بۇ خىلدىكى «ۋاكالىتەن كارتا سۈرۈش» قىلمىشلىرىغا قاتتىق زەربە بېرىلىدىكەن.
</S>
</TEXT>
/BODY
/DOC