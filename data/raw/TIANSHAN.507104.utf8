<DOC>
<DOCID>TIANSHAN.507104</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-08 18:46:43</DATE>
</HEADER>
<BODY>
<HEADLINE>
<S ID=18432>
يەكەن ناھىيەسىدىكى دېھقانلارنىڭ كىشى بېشى كىرىمى مۇقىم ئاشتى
</S>
</HEADLINE>
<TEXT>
<S ID=18433>
   پاشاگۈل ئابدۇراھمان خەۋەر قىلىدۇ: يەكەن ناھىيەسى بۇلتۇر خەلق تۇرمۇشى قۇرۇلۇشىغا ئەھمىيەت بېرىپ، دېھقانلارنىڭ كىرىمىنى ئاشۇرۇش تەدبىرلىرىنى پائال ئەمەلىيلەشتۈرگەنلىكتىن، ناھىيەنىڭ بۇلتۇرقى ئىشلەپچىقىرىش ئومۇمىي قىممىتى 8 مىليارد 890 مىليون يۈەنگە يېتىپ، 2014 – يىلىدىكىدىن %15؛ دېھقانلارنىڭ كىشى بېشى ئوتتۇرىچە ساپ كىرىمى 6860 يۈەنگە يېتىپ، 2014 – يىلىدىكىدىن 840 يۈەن ئاشتى.
</S>
<S ID=18434>
   ناھىيە بۇلتۇر يېزا ئىگىلىك ئىشلەپچىقىرىشىنى ئىلگىرى سۈرۈش ئۈچۈن سۇ ئىنشائاتى قۇرۇلۇشلىرىنى كۈچەپ يولغا قويۇپ، سېلىنمىنى ئاشۇرۇپ، يېڭىدىن 88.25 كىلومېتىر ئۇزۇنلۇقتا يۇقىرى ئۆلچەملىك تاش ئۆستەڭ ياسىدى، 106 مىڭ 600 مو تۆۋەن ھوسۇللۇق ئېتىزنى ئۆزگەرتىپ، يەكەن دەرياسى ئېقىنىدا كەلكۈندىن مۇداپىئەلىنىش بويىچە 15 تۈرلۈك سۇچىلىق قۇرۇلۇشىنى تاماملاپ، يېزا ئىگىلىك ئىشلەپچىقىرىش ئاساسىنى پۇختىلىدى.
</S>
<S ID=18435>
ئاشلىق ئومۇمىي ھوسۇلىنى 572 مىڭ توننىغا، پاختا ئومۇمىي ھوسۇلىنى 144 مىڭ 200 توننىغا، بادامنى ئاساس قىلغان خاس باغۋەنچىلىك ئومۇمىي مەھسۇلاتىنى 245 مىڭ 600 توننىغا، باغۋەنچىلىك مەھسۇلات قىممىتىنى 1 مىليارد 885 مىليون يۈەنگە يەتكۈزدى.
</S>
<S ID=18436>
چارۋىلارنىڭ يىل ئاخىرىدىكى قوتان قالدۇقى 1 مىليون 296 مىڭ تۇياققا، سېتىپ چىقىرىلغان چارۋا 1 مىليون 341 مىڭ تۇياققا، ئۆي قۇشلىرى 26 مىليون 20 مىڭغا يەتتى.
</S>
<S ID=18437>
يېزا ئىگىلىكىنى كەسىپلەشتۈرۈش سەۋىيەسىنى ئۈزلۈكسىز ئۆستۈرۈپ، يېڭىدىن 40 دېھقانلار كەسپىي ھەمكارلىق كوپىراتىپى قۇرۇپ، دېھقانلار كەسپىي ھەمكارلىق كوپىراتىپىنى 268 گە يەتكۈزدى.
</S>
<S ID=18438>
يېزىلاردىكى 168 مىڭ 200 ئادەم/قېتىم ئېشىنچا ئەمگەكچىنى يۆتكەپ ئىشقا ئورۇنلاشتۇردى، ئۇلار 631 مىليون يۈەن كىرىم قىلدى.
</S>
<S ID=18439>
‏
</S>
</TEXT>
/BODY
/DOC