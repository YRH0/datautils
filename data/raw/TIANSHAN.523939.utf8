<DOC>
<DOCID>TIANSHAN.523939</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-19 16:16:00</DATE>
</HEADER>
<BODY>
<HEADLINE>
<S ID=28471>
يۇلتۇزباغ بازىرى يېڭىچە شەھەر–بازارلاشتۇرۇش قەدىمىنى تېزلەتتى
</S>
</HEADLINE>
<TEXT>
<S ID=28472>
   نىياز ساتتار خەۋەر قىلىدۇ: توقسۇ ناھىيەسىنىڭ يۇلتۇزباغ بازىرى يېقىنقى ئىككى يىلدىن بۇيان قاتناش، توك، سۇنى راۋانلاشتۇرۇش قۇرۇلۇشى، ئەخلەت، يۇندى بىر تەرەپ قىلىش قۇرۇلۇشى ۋە كەڭ بەلباغلىق تورنى يۈرۈشلەشتۈرۈش قۇرۇلۇشىنى يولغا قويۇپ، يېڭىچە شەھەر – بازارلاشتۇرۇش قەدىمىنى تېزلەتتى.
</S>
<S ID=28473>
   يۇلتۇزباغ بازىرى 2013 – يىلى ۋىلايەت بويىچە يېڭىچە شەھەر – بازارلاشتۇرۇش قۇرۇلۇشىدا ئۈلگە كۆرسىتىش بازىرى قىلىپ بېكىتىلگەندىن كېيىن، بازارلىق پارتكوم، خەلق ھۆكۈمىتى ئەۋزەللىكنى جارى قىلدۇرۇش، مۇھىم نۇقتىنى گەۋدىلەندۈرۈش، بىر تۇتاش پىلانلاش، ئىلمىي باشقۇرۇش، سىجىل راۋاجلاندۇرۇش پىرىنسىپى بويىچە يېڭىچە شەھەر – بازارلاشتۇرۇشقا ئائىت تۈرلۈك خىزمەتلەرنى پۇختا ئىلگىرى سۈردى. يېڭىچە شەھەر – بازارلاشتۇرۇش قۇرۇلۇشىنى ئىلمىي لايىھەلەش، يۇقىرى ئۆلچەمدە قۇرۇلۇش قىلىش تەلىپى بويىچە ئۇل ئەسلىھە، جامائەت مۇلازىمىتى، نۇقتىلىق كەسىپلەرنى يېتىلدۈرۈش، نۇقتىلىق رايونلارنى ئۆزگەرتىش ۋە تۈزۈلمىدە يېڭىلىق يارىتىش قۇرۇلۇشلىرىنى يۇقىرى ئۆلچەم، يۇقىرى سۈپەتتە يولغا قويدى. 2014 – يىلدىن بۇيان 5 مىليون يۈەندىن ئارتۇق مەبلەغ سېلىپ، يېڭىچە شەھەر – بازارلاشتۇرۇش قۇرۇلۇشىنى ئىلگىرى سۈرۈپ، بازار بويىچە كىشى بېشىغا توغرا كېلىدىغان تۇرالغۇ كۆلىمىنى 96.25 كىۋادرات مېتىرغا، كىشى بېشىغا توغرا كېلىدىغان يېشىللىق كۆلىمىنى 13.22 كىۋادرات مېتىرغا، يوللارنى قاتتىقلاشتۇرۇش نىسبىتىنى %56كە، مەركەزلەشتۈرۈپ سۇ بىلەن تەمىنلەش نىسبىتىنى %59كە يەتكۈزدى.
</S>
<S ID=28474>
‏
</S>
</TEXT>
/BODY
/DOC