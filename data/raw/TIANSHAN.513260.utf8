<DOC>
<DOCID>TIANSHAN.513260</DOCID>
<HEADER>
<CLASS>ئۈرۈمچى</CLASS>
<DATE>2016-03-28 12:00:31</DATE>
</HEADER>
<BODY>
<HEADLINE>
<S ID=22340>
توپاتاغ مەھەللىسىدىكى ئۆزگىرىشلەرگە نەزەر (1)
</S>
</HEADLINE>
<TEXT>
<S ID=22341>
ئۈرۈمچى شەھىرىنىڭ توپاتاغ مەھەللىسىنى ئۆزگەرتىش خاتىرىسى
</S>
<S ID=22342>
لۇ يەن
</S>
<S ID=22343>
  توپاتاغ مەھەللىسىنىڭ ئۈرۈمچى شەھىرىدە كۆچمە نوپۇس ئەڭ زىچ توپلاشقان رايون دېگەن نامى بار. كۆچمە نوپۇس كۆپ جايلار قالايمىقان، تەرتىپسىز بولغاچقا، باشقۇرۇش تەۋەلىكىدىن ئاسان ئايرىلىپ، ئاسانلا مەسىلە كېلىپ چىقىدۇ.
</S>
<S ID=22344>
   توپاتاغ مەھەللىسى قانداق قىلىپ قالايمىقان، پاسكىنا مەھەللىدىن ھازىرقى يىراق – يېقىندا نامى بار ئىناق مەھەللىگە ئايلاندى؟
</S>
<S ID=22345>
   كۆچمە نوپۇسنىڭ ئۈزلۈكسىز كۆچۈپ تۇرۇشى باشقۇرۇشقا قىيىنچىلىق تۇغدۇردى
</S>
<S ID=22346>
   بەي لى كىشىلەرنىڭ ئاپتوموبىلنى ئورۇۋېلىشقىنىنى كۆرۈپ، دەرھال ئادەملەر ئارىسىغا بۆسۈپ كىردى. ئۇ ۋەقە سادىر قىلغان شوپۇرنىڭ كىيىمىدە بىر ئاياغ ئىزىنىڭ بارلىقى، ئۆزىنىڭ ساق – سالامەت ئىكەنلىكىنى كۆرگەندىن كېيىن كۆڭلى ئارامىغا چۈشتى.
</S>
<S ID=22347>
ئۇ بالىنى قۇچاقلاپ تۇرغۇزغاچ، مەھەللىنىڭ باشقا كادىرلىرىنى چاقىردى ھەم ‹‹120›› جىددىي قۇتقۇزۇش تېلېفونىغا تېلېفون قىلدى...
</S>
<S ID=22348>
   بۇ بەي لى 2012 – يىلى 12 – ئايدا توپاتاغ مەھەللىسىگە يېڭىدىن پارتىيە ياچېيكا شۇجىسى بولۇپ كېلىپ ئۇزاق ئۆتمەي يۈز بەرگەن ۋەقە بولۇپ، ئەينى چاغدا بىر ئاپتوموبىل يولدا كېتىۋاتقاندا تۇيۇقسىز ئالدىغا بىر بالا چىقىپ قېلىپ، شوپۇر ئۆزىنى قاچۇرالماي سوقۇۋەتكەن ئىدى.
</S>
<S ID=22349>
   بۇنداق ئىش ئەينى چاغدا مۇشۇ مەھەللىدە كۆپ يۈز بېرەتتى.
</S>
<S ID=22350>
   بۇ مەھەللە ئىلگىرى زادى قانداق ئىدى؟
</S>
<S ID=22351>
   ئەخلەت تاغدەك دۆۋىلەنگەن بولۇپ، شامال چىققان كۈنلىرى ئاسماندا ئەخلەت خالتىلىرى بىلەن قەغەز توختىماي ئۇچۇپ تۇراتتى؛ ھاۋا ئىسسىپ كەتسە، سېسىقچىلىق ۋە چىۋىننىڭ دەستىدىن كىشى ئۆزىنى قويىدىغان يەر تاپالماي قالاتتى.
</S>
<S ID=22352>
ئۇ چاغلاردا كەپسىز بالىلارنىڭ ھەممىسى ئەخلەت دۆۋىسىدە ئوينايتتى، قاتناش ۋەقەسىمۇ كۆپ يۈز بېرەتتى...
</S>
<S ID=22353>
   2014 – يىلىدىن بۇرۇن توپاتاغ مەھەللىسىدە ‹‹ھەر بىر خالتا كوچا تاغنىڭ سىرتىغا تۇتىشاتتى››، مەھەللىنىڭ سىرتىغا چىقىدىغان 13 كوچا بار ئىدى، ئۇنىڭدىن باشقا، يەنە ئۈچ كوچىدىن مەھەللىنىڭ سىرتىغا چىققىلى بولاتتى.
</S>
<S ID=22354>
   نەچچە 10 مىڭ كىشى ئولتۇراقلاشقان بۇ رايوننىڭ كۆلىمى 11 مىڭ كىۋادرات كىلومېتىر كېلەتتى.
</S>
<S ID=22355>
ئىدارە – ئورگاننىڭ ئىككى بىناسىدىن سىرت، بۇ يەردىكى ئۆيلەرنىڭ ھەممىسىنى شەخسىيلەر سېلىۋالغان بولۇپ، بۇ ئۆيلەر چوڭ – كىچىك، ئېگىز – پەس، شەكلى ھەر خىل بەلگىلىمىگە خىلاپ سېلىنغان ئۆي ئىدى.
</S>
<S ID=22356>
بۇ يەردە ئۆي ئىگىلىرىدىن باشقا، يەنە سىرتتىن كېلىپ ئىجارە ئېلىپ ئولتۇرغانلار %74.5 نى ئىگىلەيتتى.
</S>
<S ID=22357>
   ئۈزلۈكسىز كۆچۈپ تۇرغان نوپۇس خۇددى قالايمىقان كىچىك ئېقىن مەھەللىدىن ئىبارەت بۇ كۆلگە قۇيۇلۇۋاتقاندەك باشقۇرۇشقا قىيىنچىلىق تۇغدۇرغانىدى.
</S>
<S ID=22358>
   باشقۇرۇشتا كۆرۈلگەن يوچۇقنىڭ ھەممىسى بىر – بىرلەپ ئېتىلدى
</S>
<S ID=22359>
   مەھەللىدە تاۋلانغان كادىرلار قوشۇنى بار. 35 ياشقا كىرگەن بەي لى كەسكىن، چاققان ئايال بولۇپ، ھەممە ئىشنى كەسكىن بىر تەرەپ قىلاتتى.
</S>
<S ID=22360>
مەھەللە مۇدىرى قۇربان يۈسۈپ تەمكىن، سالماق بولۇپ، بەي لى بىلەن ياخشى ھەمراھلاردىن ئىدى.
</S>
<S ID=22361>
يېقىندا قۇربان يۈسۈپنىڭ خوتۇنى ئېغىر كېسەل بىلەن قازا قىلدى، قۇربان يۈسۈپ ئىككى بالىسى بىلەن قالدى.
</S>
<S ID=22362>
ئېغىر ئازاب ۋە شۇ سەۋەبلىك كېلىپ چىققان تۈرلۈك قىيىنچىلىق ئالدىدا قۇربان يۈسۈپ قىلچە باش ئەگمەي، مەھەللە خىزمىتىنى جاندىل بىلەن ياخشى ئىشلىدى.
</S>
<S ID=22363>
    دادىل تەپەككۇر قىلىدىغان، دادىل ئىشلەيدىغان، دادىل كۆكرەك كېرىپ ئوتتۇرىغا چىقىدىغان مەھەللە كادىرلىرى يۇقىرى دەرىجىلىك تارماقلارنىڭ مەدەت بېرىشى بىلەن ئۈچ يىلدىن كۆپرەك ۋاقىت سەرپ قىلىپ، مەھەللىدىكى ئامما بىلەن بىرلىكتە مەسىلە كۆپ توپاتاغ مەھەللىسىنى ئۈرۈمچى شەھىرى بويىچە ئىلغار مەھەللىگە ئايلاندۇردى.
</S>
<S ID=22364>
   بۇنداق قالايمىقان مەھەللىنى قانداق باشقۇرۇش كېرەك؟ بۇ مەھەللە كادىرلىرى دۇچ كەلگەن چوڭ مەسىلە ئىدى، ئۇنداقتا توپاتاغ مەھەللىسىدىكىلەر زادى قانداق قىلدى؟
</S>
<S ID=22365>
   مەھەللە 100 دىن ئارتۇق كەسپىي خادىمنى تەشكىللەپ، ھەر بىر خادىمنى 170 ئائىلىلىكنى باشقۇرۇشقا مەسئۇل قىلدى، ئۇلار كۈندە 20 دىن ئارتۇق ئائىلىگە بېرىپ، ئائىلە ئەزالىرىنىڭ پىكرىنى ئىگىلىدى، ئاندىن تەكشۈرۈش ماتېرىيالى يېزىپ، باشقۇرۇش كومىتېتىغا يوللىدى.
</S>
<S ID=22366>
ئىنچىكە ۋە تەپسىلىي تەكشۈرۈش ئارقىلىق ئاخىرى ئەتراپلىق لايىھە تۈزۈلدى.
</S>
<S ID=22367>
    قالايمىقان، ئۆز ئالدىغا سېلىۋالغان ئۆيلەر چېقىلدى، ئېگىز – پەس يوللار تۈزلەندى، يول چىراغلىرى ئورنىتىلدى، ئەخلەت ۋە قار – مۇزلار تازىلاندى، قانۇنسىز شىپاخانىلار تاقالدى!
</S>
<S ID=22368>
كۆچمەنلەر كۆپ بولۇپ، ھەر خىل دېلولارغا چېتىلغاچقا، تەربىيەلەش بىلەن دېلو يۈز بېرىشنىڭ ئالدىنى ئېلىشقا تەڭ ئەھمىيەت بېرىلدى!
</S>
<S ID=22369>
   يوللارنىڭ تۈزلەنگەنلىكى، يول چىراغلىرىنىڭ ئورنىتىلغانلىقى، ئەخلەتلەرنىڭ پاكىز تازىلانغانلىقى، ھەممە جاينىڭ بىخەتەر بولغانلىقى كىشىلەردە ئەڭ چوڭقۇر تەسىر قالدۇردى.
</S>
<S ID=22370>
   ھازىر كوچىلاردا قالايمىقان يۈگۈرۈشۈپ ئوينايدىغان بالىلارنى كۆرگىلى بولمايدۇ، ئۇلار قەيەرگە كەتتى؟
</S>
<S ID=22371>
ئۇلار مەھەللە مەكتىپىگە بېرىپ، خەنزۇ تىلى، ماتېماتىكا، مۇزىكا، گۈزەل سەنئەت قاتارلىق دەرسلەرنى ئوقۇيدۇ، 9 – ئايدا باشلانغۇچ مەكتەپكە كىرىدۇ، ئۈنلۈك كىتاب ئوقۇغان ئاۋاز يېڭى ئۈمىدنىڭ پەيدا بولغانلىقىدىن بېشارەت بەرمەكتە.
</S>
<S ID=22372>
    غايەت زور ئەخلەت دۆۋىسى تازىلىنىپ، بالىلارنىڭ شادلىق باغچىسىغا ئايلاندى، ھەممە جاي رەڭدارلىققا، ئىللىقلىققا ۋە گۈزەللىككە تولدى.
</S>
<S ID=22373>
مەھەللىدىكى كونا ئاھالە ۋە يېڭى ئۆي ئىجارە ئالغۇچىلارنى ئۇچۇرلاشتۇرۇپ باشقۇرۇش ئىشقا ئاشۇرۇلۇپ، ئۇلارنىڭ يۈرۈش – تۇرۇشى ئېنىق بولدى.
</S>
<S ID=22374>
2014 – يىلى 7 – ئايدىن باشلاپ، مەھەللىگە دەرۋازىنى ساقلاش سىستېمىسى ئورنىتىلىپ، بىخەتەرلىك تەكشۈرۈش ئىشىكى، X نۇرلۇق ئۈسكۈنە قاتارلىق ئامانلىق ساقلاش ئۈسكۈنىلىرى سەپلەندى، غالتەكلىك ئىشىك ئورنىتىلدى، ئاپتوموبىللارغا يول يۈرۈش كىنىشكىسى تارقىتىلىپ، بىر ئاپتوموبىلغا بىر خادا كۆتۈرۈش، بىر ئاپتوموبىلغا بىر كىنىشكا بولۇش يولغا قويۇلدى.
</S>
<S ID=22375>
زامانىۋىلاشقان يېڭى مەھەللە كىشىلەرنىڭ كۆز ئالدىدا نامايان بولدى.
</S>
<S ID=22376>
   جەڭ قىلىشقا ماھىر قوشۇن بولسا، ھەر قانداق مالىمانچىلىقنىمۇ بارا – بارا تەرتىپكە سالغىلى بولىدۇ
</S>
<S ID=22377>
   توپاتاغ مەھەللىسىدىكى كادىرلار يۇقىرىنىڭ كۆرسەتمىسىگە بىنائەن بۇ ئۆزگىرىشلەرنى بىر – بىرلەپ ۋۇجۇدقا چىقاردى.
</S>
<S ID=22378>
مەسئۇلىيەت تۇيغۇسى، بۇرچ تۇيغۇسى ئوخشاشلا ۋەزىنلىك ئىدى.
</S>
<S ID=22379>
   بەي لى ئادەتتە سەككىز ياشلىق ئوغلىنى ئىككى ھەپتىدە بىر قېتىم كۆرىدۇ، جىددىي ۋەزىپە چىقىپ قالسا كېچە سائەت بىر – ئىككىگىچە ھەتتا ئۈچ – تۆتلەرگىچە ئالدىراش ئىشلەيدۇ... بۇ ھەر بىر مەھەللە كادىرى ئۈچۈن ئادەتتىكى ئىش.
</S>
<S ID=22380>
ئۇ ھەر كۈنى ئىشتىن چۈشۈپ بىر كۈنلۈك خىزمەتنى خۇلاسىلەيدۇ، كۆپ ئويلىنىدۇ، يوليورۇق سورايدۇ، ئىزدىنىدۇ، ھەر تەرەپلىمە كۈچلەرنى ئىشقا سېلىپ، يۈز بەرگەن تۈرلۈك زىددىيەت ۋە مەسىلىلەرنى پائال ھەل قىلىدۇ.
</S>
<S ID=22381>
   توپاتاغ تەۋەلىك رايونى باشقۇرۇش كومىتېتىنىڭ مۇئاۋىن مۇدىرى رەشىدە ئابلامۇ ئاساسىي قاتلامدىن يېتىشىپ چىققان كادىر، ئۇ ئۆز خىزمىتىنى ياخشى ئىشلەش بىلەن بىللە، ئەمەلىي ھەرىكىتى ئارقىلىق ئەتراپىدىكى ھەممەيلەنگە تەسىر كۆرسەتتى.
</S>
<S ID=22382>
   30 ياشلىق گۈلنىسا سالامجان مەھەللىگە يېڭىدىن كېلىپ خىزمەتكە قاتناشقاندا، مەھەللە خىزمىتىنىڭ مۇرەككەپلىكىنى كۆرۈپ، ئىشنىڭ ھۆددىسىدىن ياخشى چىقالماي، بىر مەھەل خىزمىتىدىن ئىستېپا بەرمەكچى بولغانىدى، بەي لى بۇنى ئۇققاندىن كېيىن، ئۆزىنىڭ كەچۈرمىشلىرى ئارقىلىق ئۇنى يېتەكلەپ: قەيەرگىلا بېرىپ ئىشلەڭ، ئۇنداق ياكى مۇنداق مەسىلىلەرگە ئۇچرايسىز، قىيىنچىلىقتىن قورقماڭ، بەرداشلىق بېرىڭ، شۇنداق قىلالىسىڭىزلا ئىقتىدارىڭىزنىڭ ئۈزلۈكسىز ئېشىۋاتقانلىقىنى بايقايسىز، دېدى.
</S>
<S ID=22383>
گۈلنىسا ئىككى يىل تاۋلىنىپ، ئۆزىنىڭ ئاھالىلەر بىلەن بىۋاسىتە پىكىرلىشىپ، ئۇلارنىڭ قىيىنچىلىقىنى چۈشىنىپ، ئۇلارنىڭ بۇ قىيىنچىلىقلارنى ھەل قىلىشىغا ياردەم بېرەلىگەنلىكىدىن ئىپتىخارلىق ھېس قىلىدىغان بولدى.
</S>
<S ID=22384>
   دەل مۇشۇنداق جەڭ قىلىشقا ماھىر قوشۇن بولسا، ھەر قانداق مالىمانچىلىقنىمۇ بارا – بارا تەرتىپكە سالغىلى بولىدۇ، كۆزنى چاقنىتىدىغان ئۈلگىلەردىن بولۇپ تاۋلىنىش ئارقىلىق باشقا مەھەللىلەرگە ئىلھام بېرىلدى ھەم ئۇلار رىغبەتلەندۈرۈلدى.
</S>
</TEXT>
/BODY
/DOC