<DOC>
<DOCID>TIANSHAN.519243</DOCID>
<HEADER>
<CLASS>شىنجاڭ</CLASS>
<DATE>2016-04-22 16:47:39</DATE>
</HEADER>
<BODY>
<HEADLINE>
<S ID=26268>
باشلانغۇچ مەكتەپ ئوقۇغۇچىلىرى بىلەن بىرگە ئويناش
</S>
</HEADLINE>
<TEXT>
<S ID=26269>
    تەڭرىتاغ تورى خەۋىرى: ‹‹بۈگۈن بۇنداق پائالىيەتكە قاتنىشالىغانلىقىمدىن تولىمۇ خۇشالمەن، مىللەتلەر ئىتتىپاقلىقىنى ئۆزىمىزدىن باشلىشىمىز كېرەككەن. بىز دائىم خەنزۇ كىچىك دوستلار بىلەن بىرگە ئوينايمىز، ئۇلار بىزگە خەنزۇچە ئۆگىتىدۇ، بىز ئۇلارغا ئۇيغۇرچە ئۆگىتىمىز، ناھايىتى ئەھمىيەتلىك.›› 21-ئاپرېل، ئۈرۈمچى شەھەرلىك 74-باشلانغۇچ مەكتەپ 6-يىللىق 6-سىنىپ ئوقۇغۇچىلىرىنىڭ ئوتتۇرا ئەترەت پائالىيىتىدە ئوقۇغۇچى بەھرىنسا قۇربان شۇنداق دېدى.
</S>
<S ID=26270>
    شۇ كۈنى، ئۈرۈمچى شەھىرى تەڭرىتاغ رايونى پۈتۈن شىنجاڭ بويىچە تۇنجى قېتىم يۈز مەيدان مىللەتلەر ئىتتىپاقلىقى لېكسىيە پائالىيىتىنى ماس قەدەمدە قانات يايدۇرغان بولۇپ، ئۈرۈمچى شەھەرلىك 74-باشلانغۇچ مەكتەپ 6-يىللىق 6-سىنىپمۇ بىر مەيدان مىللەتلەر ئىتتىپاقلىقى باش تېما قىلىنغان ئوتتۇرا ئەترەت پائالىيىتى ئۆتكۈزگەنىدى.
</S>
<S ID=26271>
    ئوتتۇرا ئەترەت پائالىيىتىدە، ھەر مىللەت ئوقۇغۇچىلىرى بىرلىكتە شېئىر دېكلاماتسىيە قىلىپ، ناخشا ئېيتتى. ھەربىر نومۇر ئاخىرلاشقاندىن كېيىن، كۆپچىلىك چاۋاك چېلىپ ئالقىشلىدى، سەھنىدە نومۇر ئورۇنلاۋاتقان ئوقۇغۇچىلار ئازراق جىدىيلىشىپ، شېئىر دېكلاماتسىيە قىلىشنى ئاخىرلاشتۇرۇۋالغاندا، پەستىكى ئوقۇغۇچىلار چاۋاك چېلىپ ئۇلارغا مەدەت بېرىپ، شېئىر دېكلاماتسىيەسىنى مۇۋەپپەقىيەتلىك ئاياغلاشتۇردى.
</S>
<S ID=26272>
    ئوتتۇرا ئەترەت پائالىيىتىنىڭ يېتەكچىسى گۈلمىرە ئابلەت مۇنداق دېدى: ئادەتتە مەكتەپتە دائىم مىللەتلەر ئىتتىپاقلىقىغا ئالاقىدار ئوتتۇرا ئەترەت پائالىيىتى ئۆتكۈزۈلۈپ تۇرىدۇ، مەقسەت ئوقۇغۇچىلارغا ھەر مىللەتنىڭ بىر ئائىلە كىشىلىرى ئىكەنلىكىنى، كۆپچىلىكىنىڭ ئۆزئارا ھۆرمەتلىشىپ، ئۆزئارا ياردەملىشىپ ئۆتكەندىلا، ئاندىن ئالغا باسالايدىغانلىقىنى بىلدۈرۈشتىن ئىبارەت.
</S>
</TEXT>
/BODY
/DOC