<DOC>
<DOCID>TIANSHAN.554487</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-04 13:07:23</DATE>
</HEADER>
<BODY>
<HEADLINE>
<S ID=52106>
ئونسۇ ناھىيەلىك سىياسىي كېڭەش تەكلىپ بېجىرىش خىزمىتىدە يېڭى ئۈنۈمگە ئېرىشتى
</S>
</HEADLINE>
<TEXT>
<S ID=52107>
   مۇتەللىپ ئابدۇراھمان خەۋەر قىلىدۇ: ئونسۇ ناھىيەلىك سىياسىي كېڭەش تەكلىپ بېجىرىش خىزمىتىدە يېڭى ئۈنۈمگە ئېرىشتى.
</S>
<S ID=52108>
تەكلىپ بېجىرىش خىزمىتى خەلق سىياسىي مەسلىھەت كېڭىشى خىزمىتىنىڭ مۇھىم تەركىبىي قىسمى.
</S>
<S ID=52109>
سىياسىي كېڭەش بەش يىلدىن بۇيان سۈپەتنى ئۆستۈرۈش، ئەمەلىي ئۈنۈمگە ئەھمىيەت بېرىش تەلىپى بويىچە ‹‹مەملىكەتلىك سىياسىي مەسلىھەت كېڭىشى تەكلىپ خىزمەت نىزامى››نى ئەمەلىيلەشتۈرۈپ، تەكلىپ خىزمىتىنى مۇھىم خىزمەتلەر قاتارىدا چىڭ تۇتۇپ ئىشلەپ، ناھىيەنىڭ ئىسلاھات، تەرەققىيات، مۇقىملىقىغا چېتىلىدىغان، ئاممىنىڭ جانىجان مەنپەئىتىگە مۇناسىۋەتلىك چوڭ – چوڭ مەسىلىلەرنى تەكلىپلەرنىڭ نۇقتىلىق مەزمۇنى قىلىپ، تەكلىپ سۈپىتىنى ئۆستۈرۈشنىڭ يېڭى يولى ئۈستىدە ئىزدەندى.
</S>
<S ID=52110>
يىغىن يېپىق مەزگىلدىكى تەكلىپلەرنى يىغىش، ئەنگە ئېلىش، بېجىرىشكە تاپشۇرۇش، بېجىرىشنى نازارەت قىلىشنى كۈچەيتىپ، پىكىر ئېلىش ھالقىلىرىدىكى تۈزۈمنى مۇكەممەللەشتۈردى.
</S>
<S ID=52111>
‹‹مۇنەۋۋەر تەكلىپ ۋە ئىلغار تەكلىپ بېجىرگۈچى ئورۇنلارنى تەقدىرلەش، مۇكاپاتلاش چارىسى››نى يولغا قويۇپ، ئەزالارنىڭ فۇنكسىيەسىنى ئادا قىلىشىنى ئىلگىرى سۈردى.
</S>
<S ID=52112>
بۇ بەش يىلدا 537 پارچە تەكلىپ تاپشۇرۇۋېلىنغان بولۇپ، بۇنىڭ 395 پارچىسىنى ئەنگە ئېلىپ، بۇلارنىڭ بېجىرىلىش نىسبىتىنى %100كە يەتكۈزدى.
</S>
<S ID=52113>
ئەزالارنىڭ تەكلىپلەرنىڭ بېجىرىلىشىدىن رازى بولۇش نىسبىتى %96تىن يۇقىرى بولدى.
</S>
<S ID=52114>
ئاپتونوم رايون، ۋىلايەتنىڭ تەكلىپ بېرىش بويىچە تەكشۈرۈپ تەتقىق قىلىش خىزمىتىگە يېقىندىن ماسلىشىپ، يۇقىرى دەرىجىلىك سىياسىي كېڭەشلەرگە ناھىيەلىك پارتكوم دىققەت قىلىۋاتقان، ئامما كۆڭۈل بۆلۈۋاتقان تەكلىپلەرنى سۇندى. ئاپتونوم رايونلۇق سىياسىي كېڭەش، ۋىلايەتلىك سىياسىي كېڭەش خىزمەت كومىتېتىغا 23 پارچە (قېتىم) تەكلىپ سۇنۇپ، ئونسۇنىڭ ئىقتىسادىي قۇرۇلۇشى، ئىجتىمائىي ئىشلىرىنى تەرەققىي قىلدۇرۇشقا ئاكتىپ تەسىر كۆرسەتتى.
</S>
<S ID=52115>

</S>
</TEXT>
/BODY
/DOC