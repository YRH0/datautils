<DOC>
<DOCID>TIANSHAN.514052</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-30 18:51:04</DATE>
</HEADER>
<BODY>
<HEADLINE>
<S ID=22850>
‹‹ئەڭ پەزىلەتلىك كىشى››لەرنىڭ ئىش ئىزلىرى جەمئىيەتتە ئاكتىپ ئېنېرگىيە تارقاتتى
</S>
</HEADLINE>
<TEXT>
<S ID=22851>
    ئابدۇسالام نىياز، ئىلشاد ئەنۋەر خەۋەر قىلىدۇ: ئۇچتۇرپان ناھىيەلىك مەنىۋى مەدەنىيلىك قۇرۇلۇشىغا رەھبەرلىك قىلىش كومىتېتى ئىشخانىسى تەشكىللىگەن ئەمگەك نەمۇنىچىلىرى، ‹‹ئەڭ پەزىلەتلىك كىشى››لەرنىڭ تىپىك ئىش ئىزلىرىدىن دوكلات بېرىش لېكسىيە ئۆمىكى يېقىندىن بۇيان يېزا – بازار، كەنت، مەھەللە، ئىدارە – ئورگانلارغا بېرىپ، مەملىكەت، ئاپتونوم رايون ۋە ئاقسۇ ۋىلايىتى بويىچە ‹‹ئەڭ پەزىلەتلىك كىشى›› شەرىپىگە ئېرىشكەن ‹‹ئەڭ پەزىلەتلىك ئۇچتۇرپانلىق››لارنىڭ تىپىك ئىش ئىزلىرىدىن ئاممىغا لېكسىيە سۆزلەپ، ئۇلارنى ئىلغارلاردىن ئۆگىنىپ، جەمئىيەتتە ئاكتىپ ئېنېرگىيە تارقىتىشقا يېتەكلىدى.
</S>
<S ID=22852>
    لېكسىيە ئۇيغۇرچە، خەنزۇچە ئىككى خىل تىلدا سۆزلىنىپ، لېكسىيەنى ‹‹ئەڭ پەزىلەتلىك كىشى›› شەرىپىگە ئېرىشكەن شەخسلەر ئامما بىلەن بىۋاسىتە ئۇچرىشىپ، ئۆز تىلى ئارقىلىق خىزمەت، تۇرمۇش، ئىگىلىك تىكلەش ۋە ئادالەت يولىدا پىداكارلىق كۆرسىتىش جەريانلىرى، تەجرىبىلىرى، تەسىرلىك ئىش ئىزلىرىنى ئاممىغا بىۋاسىتە سۆزلىدى. ئامما ئۇلار بىلەن ئەڭ يېقىن ئارىلىقتا كۆرۈشۈپ، ئۇلاردىن ئىلھام ئالدى.
</S>
<S ID=22853>
    تۇمشۇق تاغ ئاھالىلەر كومىتېتىدىكى ئاسىيەم ساۋۇت كېسەل سەۋەبىدىن ئۇزاقتىن بۇيان ئۆزىنى كارغا كەلمەيمەن، دەپ ئويلاپ، تۇرمۇشقا ئۈمىدسىز قارايتتى.
</S>
<S ID=22854>
ئۇ بۇ قېتىمقى لېكسىيەنى ئىنتايىن قىزىقىپ ئاڭلىدى ھەم ئەستايىدىل خاتىرە قالدۇردى.
</S>
<S ID=22855>
ئاسىيەم ساۋۇت مۇنداق دېدى: بۈگۈنكى لېكسىيەدە ئاچاتاغ يېزىسى يېڭسا كەنت ساقچى ئىشلىرى ئىشخانىسىنىڭ ساقچىسى جۇ فېينىڭ ئىش ئىزلىرى ماڭا ئىنتايىن تەسىر قىلدى، جۇ ساقچى كېسەل ھالەتتە تۇرۇپمۇ يۇرتداشلىرىنىڭ بېشىغا كۈن چۈشكەندە، ئۆزىنىڭ ھاياتى بىلەن ھېسابلاشماي، قەھرىمانلىق بىلەن كەلكۈنگە سەكرەپ چۈشۈپ، خىزمەتداشلىرى بىلەن 30 غا يېقىن كىشىنى قۇتقۇزۇپ، ئاممىنىڭ مال – مۈلكى ۋە ھاياتىنى ساقلاپ قاپتۇ.
</S>
<S ID=22856>
مەنمۇ بۈگۈندىن باشلاپ ئۆزۈم قىلالايدىغان ئادەتتىكى ئىشلار ئارقىلىق جەمئىيەتكە بىر كىشىلىك تۆھپە قوشۇشقا تىرىشىمەن.
</S>
<S ID=22857>
‏    
</S>
</TEXT>
/BODY
/DOC