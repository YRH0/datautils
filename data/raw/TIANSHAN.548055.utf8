<DOC>
<DOCID>TIANSHAN.548055</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-09-07 12:26:04</DATE>
</HEADER>
<BODY>
<HEADLINE>
<S ID=47553>
ئونسۇ ناھىيەسىدىكى يېزا ئىگىلىك پەن-تېخنىكا رايونىنىڭ ئۈنۈمى كۆرۈنەرلىك بولدى
</S>
</HEADLINE>
<TEXT>
<S ID=47554>
   ئىختىيارى مۇخبىرىمىز مۇتەللىپ ئابدۇراھمان خەۋىرى: خىڭتۇڭ مېۋە شىرنىسى چەكلىك شىركىتى ئونسۇ ناھىيەسىگە ماكانلاشقان دۆلەتلىك يېزا ئىگىلىك پەن-تېخنىكا رايونىدىكى زامانىۋىلاشقان مېۋە شىرنىسى پىششىقلاپ ئىشلەش كارخانىسى بولۇپ، بۇ كارخانىنىڭ يىللىق ئىشلەپچىقىرىدىغان مەھسۇلات مىقدارى 12 مىڭ توننىغا يىتىدۇ.
</S>
<S ID=47555>
بۇ كارخانا دېھقانلار بىلەن بازار بىرلەشتۈرۈلگەن تىجارەت ئەندىزىسىنى قوللىنىپ، دېھقانلارنىڭ ئۆز جايىدا ئىشقا ئورۇنلىشىشنى رېئاللىققا ئايلاندۇرۇپلا قالماي، شۇ يەردىكى تېرىقچىلىق قىلىدىغان ئائىلىلەرنىڭ باغ-ئورمانچىلىق كىرىمىنى كۆپەيتىپ بېيىشىگە تۈرتكە بولدى.
</S>
<S ID=47556>
ئاقسۇ ئالمىسىنى يىغىش مەزگىلىنىڭ يېقىنلىشىشىغا ئەگىشىپ، بۇ كارخانا ئۈسكۈنىلەرنى تەكشۈرۈپ رېمونتلاش قاتارلىق خىزمەتلەرنى ياخشى ئىشلىدى.
</S>
<S ID=47557>
 ئىگىلىنىشىچە، بۇ شىركەت بۇ يىل يەرلىكتىكى ئاز سانلىق مىللەت ئاممىسىدىن 102 ئىشچىنى قوبۇل قىلغان بولۇپ، ئۇلارنى بىخەتەر ئىشلەپچىقىرىش بويىچە تەربىيەلىگەن.
</S>
<S ID=47558>
   ئونسۇ ناھىيەسىنىڭ يېزا ئىگىلىك پەن-تېخنىكا رايونىدا يادرولۇق رايون، ئۈلگە كۆرسىتىش رايونى قاتارلىقلار بويىچە قۇرۇلۇش قىلىنىۋاتقان بولۇپ، مۇقىم مۈلۈك ئومۇمىي سېلىنمىسى 542 مىليون يۈەنگە يېتىدۇ.
</S>
<S ID=47559>
بۇ جايغا كۆلەملەشكەن كارخانا، ھەمكارلىق كوپىراتىپىدىن 50 تىن ئارتۇقى ئورۇنلاشقان بولۇپ، يىللىق ئىشلەپچىقىرىش قىممىتى 1 مىليارد 500 مىليون يۈەندىن ئاشىدۇ.
</S>
<S ID=47560>
بۇ رايون قۇرۇلغاندىن بۇيان، يېڭى تۈرلەرنى ئېچىش، يېڭى نەتىجىلەرنى ئومۇملاشتۇرۇش ۋە زامانىۋى يېزا ئىگىلىكىنى تەرەققىي قىلدۇرۇشتا ئۇلگىلىك رولىنى جارى قىلدۇرۇپ، يېزا ئىگىلىكىدە مەھسۇلات ئاشۇرۇپ، كىرىم كۆپەيتىش ۋە يەرلىكنىڭ ئىقتىسادىي، ئىجتىمائىي تەرەققىياتىنى ئىلگىرى سۈرۈشتە تۈرتكىلىق رول ئوينىدى.
</S>
<S ID=47561>
   ئونسۇ ناھىيەلىك يېزا ئىگىلىك پەن-تېخنىكا رايونى باشقۇرۇش كومىتېتىنىڭ مۇدىرى تاڭ گوبىن بۇ يېزا ئىگىلىك پەن-تېخنىكا رايونىنىڭ قۇرۇلغاندىن بۇيانقى رولى ھەققىدە توختىلىپ مۇنداق دېدى: بىرىنچىدىن، دېھقانلارنىڭ يېزا ئىگىلىك مەھسۇلاتلىرىنى سېتىش قىيىن بولۇش مەسىلىسىنى ھەل قىلدى.
</S>
<S ID=47562>
ئىككىنچىدىن، دېھقانلارنى يۆتكەپ ئىشقا ئورۇنلاشتۇرۇش مەسىلىسىنى ھەل قىلىشقا تۆھپە قوشتى. رايونىمىزغا بىۋاسىتە يۆتكەلگەن ئەمگەك كۈچى 3000 دىن، ۋاسىتىلىك يۆتكەلگەن ئەمگەك كۈچى يىلىغا 15 مىڭ ئادەم قېتىمدىن ئاشتى.
</S>
<S ID=47563>
ئۈچىنچىدىن، ناھىيەمىزدىكى دېھقانلارنىڭ كىرىمىنىڭ ئېشىشىنى ئىلگىرى سۈردى.
</S>
</TEXT>
/BODY
/DOC