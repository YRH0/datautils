<DOC>
<DOCID>TIANSHAN.574969</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-12-27 12:47:48</DATE>
</HEADER>
<BODY>
<HEADLINE>
<S ID=68137>
كەلپىندە ئىنقىلابىي ناخشا ئۆگىنىش ‹‹مودا›› بولدى
</S>
</HEADLINE>
<TEXT>
<S ID=68138>
  غەيرەت جاسارەت، نامەتجان يۈسۈپ خەۋەر قىلىدۇ: كەلپىن ناھىيەسى 12 – ئاينىڭ 15 – كۈنىدىن باشلاپ، ‹‹ئەسلىي مەقسەتنى ئۇنتۇماي داۋاملىق ئالغا ئىلگىرىلەش››، ‹‹پارتىيەگە مىننەتدارلىق بىلدۈرۈش››، ‹‹توققۇز تۈرلۈك ئەلگە نەپ يەتكۈزۈش›› سىياسەتلىرىنى تەشۋىق قىلىشنى ئاساسىي مەقسەت قىلىپ، گەزلىك بازىرىنىڭ پاسون كەنتى، يۇرچى يېزىسىنىڭ يۇقىرىس كەنتى، بەخت مەھەللە كومىتېتى ۋە يارباغ مەھەللە كومىتېتىدا مول مەزمۇنلۇق ئەدەبىيات – سەنئەت پائالىيەتلىرىنى ئۆتكۈزۈپ، ھەر مىللەت ئاممىنىڭ ۋەتەنپەرۋەرلىك ئىدىيەسىنى تېخىمۇ كۈچەيتتى.
</S>
<S ID=68139>
 12 – ئاينىڭ 15 – كۈنى گەزلىك بازىرىنىڭ پاسون كەنتىدىكى زالدا 400 دىن ئارتۇق دېھقان – چارۋىچى ناھىيەلىك سەنئەت ئۆمىكىدىكى ئارتىسلارنىڭ يېتەكچىلىكىدە ‹‹ئازاد زامان››، ‹‹لەپىلدەيدۇ بەش يۇلتۇزلۇق قىزىل بايراق››قاتارلىق بىر يۈرۈش ئىنقىلابىي ناخشىلارنى ئۆگەنگەچ، كەلپىننىڭ يېقىنقى 30 يىلدىن بۇيانقى تەرەققىيات، ئۆزگىرىشلىرى نامايان قىلىنغان تۆت كىشىلىك ئېيتىشىش، ئودىكام ساغلاملىق ئۇسسۇلىنى تەييارلاۋاتاتتى.
</S>
<S ID=68140>
 پاسون كەنتىدىكى ھېسامىدىن باۋۇدۇن مۇنداق دېدى: كەنتىمىزدىكىلەرنىڭ خور ئۆگىنىش قىزغىنلىقى بەك يۇقىرى.
</S>
<S ID=68141>
پارتىيەنىڭ پارلاق نۇرىدا مۇشۇنداق ياخشى كۈنگە ئېرىشكەنلىكىمىزدىن تولىمۇ خۇرسەنمىز، پارتىيەنى قانچە كۈيلىسەك ئارتۇق كەتمەيدۇ.
</S>
<S ID=68142>
 يۇرچى يېزىسى يۇقىرىس كەنتى پارتىيە ياچېيكىسىنىڭ شۇجىسى ھاشىم ئەلا مۇنداق دېدى: بۇ قېتىمقى ‹‹ئىنقىلابىي ناخشىلارنى ئۆگىنىش›› پائالىيىتى ئارقىلىق دېھقان – چارۋىچىلار، پارتىيە ئەزالىرى ئۇرۇش يىللىرىدىكى تارىخنى، بۇرۇنقى جاپالىق تۇرمۇشنى، ئىنقىلابنىڭ غەلىبىسىنى ئەسلەپ، بىر قېتىملىق ۋەتەنپەرۋەرلىك تەربىيەسىنى قوبۇل قىلدى.
</S>
<S ID=68143>
 ئۇقۇشىمىزچە، بۇ قېتىمقى پائالىيەتكە قاتناشقانلارنىڭ ئەڭ كىچىكى 16 ياش، ئەڭ چوڭى 70 ياش بولۇپ، ناھىيەدە چوڭ تىپتىكى دېھقان – چارۋىچىلار ئەدەبىيات – سەنئەت كۆرىكى ئۆتكۈزۈلۈپ تاللاپ چىقىلغان نومۇرلار ناھىيەدە ئۆتكۈزۈلىدىغان 2017 – يىللىق چاغانلىق سەنئەت كېچىلىكىگە قاتناشتۇرۇلىدىكەن.
</S>
<S ID=68144>
‏
</S>
</TEXT>
/BODY
/DOC