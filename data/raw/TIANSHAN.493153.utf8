<DOC>
<DOCID>TIANSHAN.493153</DOCID>
<HEADER>
<CLASS>شىنجاڭ</CLASS>
<DATE>2016-01-26 12:31:00</DATE>
</HEADER>
<BODY>
<HEADLINE>
<S ID=6276>
شىنجاڭنىڭ ئىسىم كارتىسى قىشلىق تەنھەرىكەت مۇسابىقىسى ئارقىلىق تونۇلغۇسى
</S>
</HEADLINE>
<TEXT>
<S ID=6277>
    لى چىڭچىن
</S>
<S ID=6278>
    10 مىڭ يىل ئىلگىرىكى ئالتايلىقلار، ئاپئاق، كۆز يەتكۈسىز مۇزلۇق ۋە قارلىق دالا، قار – مۇزلاردىن ھالقىغان قىشلىق تەنھەرىكەت مۇسابىقىسى، جۇش ئۇرۇپ تەرەققىي قىلىۋاتقان زامانىۋى شىنجاڭ...
</S>
<S ID=6279>
20 – يانۋار ئۆتكۈزۈلگەن مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ باشلىنىش مۇراسىمىدىكى بىر سىن كۆرۈنۈشىدە شىنجاڭنىڭ قىش پەسلىنىڭ ئادەتتىن تاشقىرى جەلپكار قىياپىتى دۇنياغا نامايان قىلىندى.
</S>
<S ID=6280>
    10 مىڭ يىللىق جۇغلانما، تۆت يىللىق تەييارلىق، ئون كۈنلۈك كەسكىن مۇسابىقە...
</S>
<S ID=6281>
مەملىكەتلىك 13 – نۆۋەتلىك قىشلىق تەنھەرىكەت مۇسابىقىسى شىنجاڭنى نامايان قىلىشتىكى يېڭى ئىسىم كارتىسى بولۇپ قالدى.
</S>
<S ID=6282>
    ئىسىم كارتىسى ئۆزىنى تونۇشتۇرۇشتىكى ۋاسىتە، ئۆزى ھەققىدىكى تەپسىلىي چۈشەندۈرۈش.
</S>
<S ID=6283>
شىنجاڭ ئىلگىرى جۇڭگو ئاسىيا – ياۋروپا كۆرگەزمىسى، جۇڭگو شىنجاڭ خەلقئارا مىللىي ئۇسسۇل بايرىمى، جۇڭگو تەكلىماكاننى ئايلىنىش راللى مۇسابىقىسى قاتارلىق كۆپ خىل كاتتا مەرىكە ۋە مۇسابىقىلەرنى مۇۋەپپەقىيەتلىك ئۆتكۈزگەن، ئۇلار شىنجاڭنىڭ ئىسىم كارتىسىغا ئايلانغانىدى.
</S>
<S ID=6284>
ھازىر، مەملىكەتلىك 13 – نۆۋەتلىك قىشلىق تەنھەرىكەت مۇسابىقىسى شىنجاڭنىڭ يېپيېڭى قىياپىتىنى نامايان قىلماقتا.
</S>
<S ID=6285>
    مەملىكەتلىك چوڭ تىپتىكى ئۇنىۋېرسال تەنھەرىكەت مۇسابىقىسىنى ئۆتكۈزۈش ئۈچۈن جەزمەن مەلۇم ئىقتىسادىي ئەمەلىي كۈچ كۈچلۈك، سىياسىي جەھەتتە مۇقىم، جەمئىيەت تىنچ، تەنتەربىيە ئىشلىرى جۇش ئۇرۇپ راۋاجلانغان، مۇسابىقە ئۆتكۈزۈشنىڭ ئۇل ئەسلىھە شارائىتى ھازىرلانغان بولۇشى كېرەك.
</S>
<S ID=6286>
بۇ شارائىتلارنى ھازىرلاش شىنجاڭنىڭ تەرەققىي قىلغانلىقى، ئۆزگەرگەنلىكى، زامانىۋىلاشقانلىقىدىن دېرەك بېرىدۇ.
</S>
<S ID=6287>
‹‹12 – بەش يىل›› مەزگىلىدە شىنجاڭنىڭ ئىقتىسادى تېز ئېشىپ، ئۇنىۋېرسال ئەمەلىي كۈچى كۆرۈنەرلىك كۈچەيدى؛ تەرەققىيات ئۇسۇلى تېز ئۆزگىرىپ، كەسىپ قۇرۇلمىسى ئۈزلۈكسىز ئەلالاشتى؛ ئۇل ئەسلىھەلىرى كۈنسېرى مۇكەممەللىشىپ، ئاساسى ئۈزلۈكسىز مۇستەھكەملەندى؛ خەلق تۇرمۇشى زور دەرىجىدە ياخشىلىنىپ، ئامما تېخىمۇ كۆپ ئەمەلىي نەپكە ئېرىشتى؛ ئىجتىمائىي ئىشلار جۇش ئۇرۇپ راۋاجلىنىپ، جامائەت مۇلازىمىتى سەۋىيەسى ئومۇميۈزلۈك ئۆستى، تەڭرىتاغنىڭ جەنۇب – شىمالىدا كىشىنى ھاياجانغا سالىدىغان تارىخىي خاراكتېرلىك ئۆزگىرىشلەر بولدى.
</S>
<S ID=6288>
    ئۆزىمىزنى تىرىشىپ كۈچەيتىپ، ئەۋزەللىكىمىزنى ئۈزلۈكسىز نامايان قىلىۋېدۇق، ئاخىر دۇنيانىڭ دىققىتى قوزغالدى.
</S>
<S ID=6289>
مۇسابىقىدىن ئىلگىرى، مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ تەشۋىقات فىلىمى ئامېرىكا نيۇيورك دەۋر مەيدانىدىكى ‹‹دۇنيادىكى 1 – ئېكران››دا قويۇلۇپ، دۇنيانىڭ دىققىتىنى تارتتى؛ مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ ھەر قايسى مۇسابىقە تۈرلىرىنىڭ بېلىتى ئىككى ھەپتىدىلا ئالدىن سېتىلىپ بولدى؛ مۇسابىقە باشلىنىپ 2 – كۈنى جاڭ شىن ئاپتونوم رايونىمىز ئۈچۈن تۇنجى ئالتۇن مېدالنى، ئۈرۈمچى ئاياللار مۇز توپ كوماندىسى كۈمۈش مېدالنى قولغا كەلتۈرۈپ، شىنجاڭ تەنھەرىكەتچىلىرىنىڭ ئەمەلىي كۈچىنى نامايان قىلدى؛ شۇ كۈنى، ‹‹ئەڭ تېز مۇز تېيىلىش سارىيى››دا ئىككى تۈردە دۇنيا رېكورتى بۇزۇپ تاشلاندى، تەنھەرىكەتچىلەرنىڭ ھەممىسى مۇزنىڭ سۈپىتى ياخشى ئىكەن، دېيىشتى؛ شۇنىڭ بىلەن بىللە، ھەرقايسى تەرەپلەر شىنجاڭنىڭ كىلىماتى، تەنتەربىيە مەيدان – سارايلىرىنىڭ ياسىلىشى، ئامانلىق ساقلاش قاتارلىق جەھەتلەردە ‹‹خەلقئارالىق ئۆلچەمگە يېتىپتۇ››، دەپ باھا بەردى.
</S>
<S ID=6290>
شىنجاڭ مۇشۇ پەيتتىن باشلاپ تېخىمۇ كۆپ كىشىنىڭ نەزىرىدە ‹‹مېۋە – چىۋە ماكانى›› بولۇپلا قالماستىن، يەنە قار – مۇز تەنھەرىكىتىنىڭ جەننىتى بولۇپ قالدى؛ شىنجاڭلىقلار ناخشا – ئۇسسۇلغا ماھىر، قىزغىن، مېھماندوست بولۇپلا قالماستىن، يەنە يېڭى دەۋردىكى زامانىۋى ساپانى ھازىرلاپ، زامانىۋى تۇرمۇشقا يۈزلەندى؛ شىنجاڭنىڭ قار – مۇز تەنھەرىكىتى ئىنتايىن يۇقىرى رىقابەت ئىقتىدارى ۋە ئاممىۋى ئاساسقا ئىگە بولۇپلا قالماستىن، يەنە ئالدىنقى قاتاردىكى مۇسابىقە شارائىتى ۋە زامانىۋى مەيدان، سارايلارغا ئىگە بولدى.
</S>
<S ID=6291>
    مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىدە، مەملىكەتتىكى 31 ئۆلكە، ئاپتونوم رايون، شەھەر ۋە شياڭگاڭ، ئاۋمېن ئالاھىدە مەمۇرىي رايونىدىن كەلگەن 52 ۋەكىللەر ئۆمىكىدىكى 1388 تەنھەرىكەتچى رىقابەتلەشتى؛ 104 تاراتقۇنىڭ 1532 خىزمەتچىسى زىيارەت قىلىش، خەۋەر قىلىش، تېلېۋىزىيەدە بىۋاسىتە كۆرسىتىش، ئۇلاپ كۆرسىتىشكە قاتناشتى؛ مەملىكەتنىڭ ھەر قايسى جايلىرىدىن كەلگەن 1400 كىشى پىدائىي بولۇپ، مۇسابىقە ئۈچۈن مۇلازىمەت قىلدى؛ دۆلەت ئىچى – سىرتىدىن كەلگەنلەر، ھەسسىلەپ ئېشىۋاتقان ساياھەتچىلەر ۋە قار – مۇز تەنھەرىكىتى ھەۋەسكارلىرى بۇ يىلقى قىشلىق تەنھەرىكەت مۇسابىقىسىدىن بەھرىمەن بولدى.
</S>
<S ID=6292>
ئۇلار دۇنياغا شىنجاڭدىكى ئۆزگىرىشلەرنى، شىنجاڭنىڭ ھەقىقىي قىياپىتىنى جاكارلىدى.
</S>
<S ID=6293>
    شىنجاڭ جۇڭگو قار – مۇز تەنھەرىكىتىنىڭ يېڭى مەنزىلىنىڭ بەلگىسى.
</S>
<S ID=6294>
قىشلىق تەنھەرىكەت مۇسابىقىسى شىنجاڭنىڭ قار – مۇز مەنزىرىسى، زامانىۋى ماھارەت مۇسابىقىسىنىڭ ئالاھىدىلىكىنى، مۇكەممەل، گۈزەل شىنجاڭنى دۇنياغا نامايان قىلغۇسى.
</S>
<S ID=6295>
    2008 – يىلى دۇنيانىڭ دىققىتى بېيجىڭغا مەركەزلەشكەنىدى؛ 2016 – يىلى ھەممەيلەن شىنجاڭدا ئۇچراشتى.
</S>
<S ID=6296>
‏    
</S>
</TEXT>
/BODY
/DOC