<DOC>
<DOCID>TIANSHAN.493920</DOCID>
<HEADER>
<CLASS>شىنجاڭ</CLASS>
<DATE>2016-01-28 12:37:49</DATE>
</HEADER>
<BODY>
<HEADLINE>
<S ID=7179>
شىنجاڭ قار–مۇز تەنھەرىكىتىدە جەزمەن مۇھىم ئورۇننى ئىگىلەيدۇ
</S>
</HEADLINE>
<TEXT>
<S ID=7180>
 -بېيجىڭ شەھەرلىك قىشلىق تەنھەرىكەت مۇسابىقىسىنى باشقۇرۇش مەركىزىنىڭ مۇئاۋىن مۇدىرى چەي شىجۈننى زىيارەت
</S>
<S ID=7181>
 دۇ ۋېنجىڭ
</S>
<S ID=7182>
    بۇ نۆۋەتلىك قىشلىق تەنھەرىكەت مۇسابىقىسى بېيجىڭ 2022 – يىللىق قىشلىق ئولىمپىك تەنھەرىكەت مۇسابىقىسىنى ئۆتكۈزۈش ھوقۇقىغا ئېرىشكەندىن كېيىنكى تۇنجى قېتىملىق مەملىكەتلىك مۇسابىقە بولۇپ، بەزىلەر مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنى ‹‹2022 – يىللىق قىشلىق ئولىمپىك تەنھەرىكەت مۇسابىقىسىنىڭ مۇقەددىمىسى››، دەپ ئاتىدى.
</S>
<S ID=7183>
    25 – يانۋار بېيجىڭ شەھەرلىك قىشلىق تەنھەرىكەت مۇسابىقىسىنى باشقۇرۇش مەركىزىنىڭ مۇئاۋىن مۇدىرى چەي شىجۈننى زىيارەت قىلدىم، ئۇ مۇنداق دېدى: بېيجىڭ شەھىرى شىنجاڭ بىلەن بولغان قار – مۇز تەنھەرىكىتى ھەمكارلىقىنى كۈچەيتىپ، ئىككى جاينىڭ ئەۋزەل بايلىقىدىن ئورتاق بەھرىلىنىشنى ئۈمىد قىلىدۇ، كەلگۈسىدە ئېلىمىزنىڭ قار – مۇز تەنھەرىكىتى تەرەققىياتىدا بېيجىڭ بىلەن شىنجاڭ جەزمەن مۇھىم ئورۇننى ئىگىلەيدۇ.
</S>
<S ID=7184>
    قار – مۇز تەنھەرىكىتى تەرەققىياتىنىڭ ئەڭ ياخشى پۇرسىتى كەلدى
</S>
<S ID=7185>
    ئەمەلىيەتتە، بېيجىڭ شەھىرىدىن ئۈرۈمچى شەھىرىگە ئۇچىدىغان ئايروپىلاندا چەي شىجۈننى شىنجاڭنىڭ قار – مۇز مەنزىرىسى ‹‹ئەسىر›› قىلىۋالغانىدى، چەي شىجۈن: ئايروپىلاندىن شىنجاڭنىڭ كۈمۈش لىباسقا ئورالغان، ھەيۋەتلىك قارلىق تاغ چوققىلىرىنى كۆرۈپ ناھايىتى ھاياجانلاندىم، بۇ مەنزىرە نەقەدەر گۈزەل – ھە! دېدى.
</S>
<S ID=7186>
تۇنجى بېكەت تەڭرىتاغ بوغدا كۆلى خەلقئارا چاڭغا تېيىلىش مەيدانىغا بارغاندا ئۇ جۇڭگودىكى ئەڭ ياخشى چاڭغا تېيىلىش تەبىئىي بايلىقىنىڭ شىنجاڭدا ئىكەنلىكىنى كۆرۈپ ھەيران قالدى.
</S>
<S ID=7187>
    چەي شىجۈننىڭ قارىشىچە، قىشلىق تەنھەرىكەت مۇسابىقىسىنى شىنجاڭدا ئۆتكۈزۈش ئۇزاق ئىستراتېگىيەلىك ئەھمىيەتكە ئىگە ئىكەن.
</S>
<S ID=7188>
مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ قاتتىق دېتال مەيدان – سارايلار قۇرۇلۇشىدىن تارتىپ، يۇمشاق دېتال مۇسابىقىگە تەشكىللەش ئىقتىدارىغىچە ھەممىسىدە دۇنيا خەلقىگە گۈزەل شىنجاڭنىڭ يېڭى ئوبرازى ۋە شىنجاڭ خەلقىنىڭ روھىي قىياپىتى نامايان قىلىندى!
</S>
<S ID=7189>
باشقا تەنھەرىكەت مۇسابىقىلىرى بۇنىڭ ئورنىنى باسالمايدۇ.
</S>
<S ID=7190>
    شىنجاڭ بىلەن بېيجىڭ شەھىرى ئوخشاشلا مۇھىم پۇرسەتكە يۈزلىنىۋاتىدۇ.
</S>
<S ID=7191>
بىر تەرەپتىن، ئىككىلىسىدە چوڭ تەنھەرىكەت مۇسابىقىسىنى ئۆتكۈزۈش ئاچقۇچى بار؛ يەنە بىر تەرەپتىن، دۆلەت ‹‹300 مىليون كىشىنى قار – مۇز تەنھەرىكىتىگە قاتناشتۇرۇش›› چوڭ ئىستراتېگىيەسىنى ئوتتۇرىغا قويغان شارائىتتا، قار – مۇز تەنھەرىكىتى تەرەققىياتىنى ئىلگىرى سۈرۈشنىڭ ئەڭ ياخشى پۇرسىتى يېتىپ كەلدى.
</S>
<S ID=7192>
    ھازىر بېيجىڭ شەھىرى قار – مۇز ماھارەت مۇسابىقىسىنىڭ تەرەققىيات پىلانىنى تۈزۈپ، ھۆكۈمەتنىڭ سېتىۋېلىشىغا تايىنىپ، ئىجتىمائىي مەبلەغ توپلاش شەكلى ئارقىلىق كۇلۇبلار بىلەن ھەمكارلىشىپ 16 قار – مۇز كەسپىي قوشۇنى قۇردى.
</S>
<S ID=7193>
بۇ فىگۇرا چىقىرىپ مۇز تېيىلىش، مۇز توپ، مۇز چەينەك، قىسقا يولدا تېز مۇز تېيىلىش، مۇزدا تېز تېيىلىش قاتارلىق تۈرلەرنى ئۆز ئىچىگە ئالىدۇ.
</S>
<S ID=7194>
    چەي شىجۈن تونۇشتۇرۇپ مۇنداق دېدى: بېيجىڭ شەھىرىنىڭ قار – مۇز تەنھەرىكىتىنىڭ تەرەققىيات نىشانى بېكىتىلدى، يەنى 2022 – يىلىغا بارغاندا قار – مۇز تەنھەرىكىتىگە 8 مىليون كىشى قاتنىشىدۇ؛ ئۆزى تەربىيەلەش، ئالىي مەكتەپلەر بىلەن ھەمكارلىشىش قاتارلىق شەكىللەر ئارقىلىق 1500 مۇنەۋۋەر باشقۇرغۇچى، 1300 كەسپىي تېخنىك، 750 رېپىر، 25 مىڭ قار – مۇز تەنھەرىكەت يېتەكچىسى ۋە تەربىيەچىسى يېتىشتۈرۈلىدۇ.
</S>
<S ID=7195>
    چەي شىجۈن مۇنداق دېدى: ‹‹ئىختىساسلىقلار ئارقىلىق تەنتەربىيەنى كۈچەيتىش›› ئىستراتېگىيەسى ئوخشاشلا شىنجاڭغا ماس كېلىدۇ.
</S>
<S ID=7196>
ئامما ئارىسىدا قار – مۇز تەنھەرىكىتى ساۋاتلىرىنى ئومۇملاشتۇرۇش، قار – مۇز ماھارىتىنى ئۆستۈرۈشنى باشلاش ۋە ئىلگىرى سۈرۈشتە ئىختىساسلىقلارغا تايىنىشقا توغرا كېلىدۇ، ئىختىساسلىقلار قوشۇنىنى يېتىشتۈرۈشنى جەزمەن تەڭ تۇتۇش كېرەك، بولۇپمۇ قار – مۇز تەنھەرىكىتى ۋەزىيىتى ئىنتايىن ياخشى پەيتتە ئىختىساسلىقلار قوشۇنى كەمچىل بولسا تېخىمۇ بولمايدۇ.
</S>
<S ID=7197>
    ‹‹مەملىكەتلىك 13 – نۆۋەتلىك قىشلىق تەنھەرىكەت مۇسابىقىسى ئاخىرقى نۇقتا ئەمەس، بەلكى باشلىنىش››
</S>
<S ID=7198>
    چەي شىجۈن مۇنداق دېدى: شىنجاڭ مول قار – مۇز بايلىقىغا ئىگە، كەلگۈسىدە شىنجاڭدا قار – مۇز تەنھەرىكىتىنى تەرەققىي قىلدۇرۇشتا، جەزمەن ساياھەت كەسپىنى تۈرتكە قىلىپ، قويۇق قار – مۇز مەدەنىيىتى تۈسى ۋە مىللىي خاسلىققا ئىگە قىشلىق قار – مۇز يۇرتى بەرپا قىلىش كېرەك.
</S>
<S ID=7199>
    چەي شىجۈن مۇنداق دېدى: قار – مۇز تەنھەرىكىتىنىڭ تەرەققىياتى كەسىپ تۈرتكىسىدىن ئايرىلالمايدۇ، شىنجاڭنىڭ شۇنداق ياخشى تەبىئىي بايلىقى بار، يەنە ساياھەتچىلىك بايلىقى مول، ھازىر يەنە مەيدان – ساراي ئەۋزەللىكىگە ئىگە بولدى، بۇ ئىككىسىنى ياخشى بىرلەشتۈرۈپ قار – مۇز كەسپى بەرپا قىلىشنىڭ ئىستىقبالى ناھايىتى پارلاق.
</S>
<S ID=7200>
    قار – مۇز ماھارەت مۇسابىقىسى ئاممىۋى قار – مۇز تەنھەرىكەت مۇسابىقىسى ئاساسىدا راۋاجلانغان.
</S>
<S ID=7201>
چەي شىجۈن مۇنداق تەكلىپ بەردى: شىنجاڭنىڭ كېيىنكى قەدەمدە ئاممىۋى قار – مۇز تەنھەرىكەت مۇسابىقىسى مەيدانى ۋە ئەسلىھەلىرىگە كۈچ سەرپ قىلىپ، مەكتەپ، مەھەللە ۋە ئاممىۋى سورۇنلاردا قار – مۇز مەيدان – سارايلىرىنى قۇرۇپ، ياخشى قار – مۇز بايلىقىدىن پايدىلىنىپ، ئاممىۋى قار – مۇز تەنھەرىكىتىنىڭ تەرەققىياتىنى ئىلگىرى سۈرۈشىنى ئۈمىد قىلىمەن.
</S>
<S ID=7202>
    چەي شىجۈن مۇنداق دېدى: نورمال ئەھۋالدا، تەنتەربىيەنىڭ تەرەققىيات قانۇنىيىتىدىن ئېلىپ ئېيتقاندا، ھەرقانداق بىر تۈرنىڭ كىچىكتىن زورىيىشىغىچە، ئومۇملاشتۇرۇشتىن يۈكسىلىشىگىچە بولغان جەريانى تەدرىجىي ئىلگىرىلەش جەريانى بولۇپ، بۇ ئىككى ئامىل بىر – بىرىنى تولۇقلايدۇ.
</S>
<S ID=7203>
بۇ جەرياندا ئىختىساسلىقلار تەرەققىياتنى ئىلگىرى سۈرۈشنىڭ مۇھىم ئامىلى ھېسابلىنىدۇ.
</S>
<S ID=7204>
شىنجاڭ كەلگۈسىدىكى قار – مۇز ئىختىساسلىقلىرى قۇرۇلۇشىدا بېيجىڭ بىلەن بولغان ھەمكارلىقنى كۈچەيتىپ، بېيجىڭ شەھىرىنىڭ ئىختىساسلىقلارنى يېتىشتۈرۈش ئەۋزەللىكىدىن پايدىلانسا؛ بېيجىڭ شەھىرى شىنجاڭنىڭ ئەلا سۈپەتلىك قار – مۇز بايلىقىدىن ئورتاق بەھرىلىنىپ مەشىق ئېلىپ بارسا بولىدۇ، بۇ ئىككى شەھەر كەلگۈسىدە كەڭ ھەمكارلىق بوشلۇقىغا ئىگە.
</S>
<S ID=7205>
    چەي شىجۈن مۇنداق دېدى: مەملىكەتلىك 13 – نۆۋەتلىك قىشلىق تەنھەرىكەت مۇسابىقىسى ئاخىرقى نۇقتا ئەمەس، بەلكى باشلىنىش، يېڭى پەللە!
</S>
<S ID=7206>
شىنجاڭ ھەم قىشلىق ئولىمپىك تەنھەرىكەت مۇسابىقىسىدىن پايدىلىنىشى، ھەم ياردەمچى كۈچ بولۇشى كېرەك.
</S>
<S ID=7207>
بېيجىڭ قىشلىق ئولىمپىك تەنھەرىكەت مۇسابىقىسىنى كاتتا ئۆتكۈزۈشكە تىرىشىش ئورتاق نىشانىمىز ۋە ئارزۇيىمىز.
</S>
<S ID=7208>
‏    
</S>
</TEXT>
/BODY
/DOC