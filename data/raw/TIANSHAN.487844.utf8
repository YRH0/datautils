<DOC>
<DOCID>TIANSHAN.487844</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-01-14 12:14:05</DATE>
</HEADER>
<BODY>
<HEADLINE>
<S ID=2982>
خەندەكجىران كەنتىدە ‹‹ياخشىلار›› بازىرى قۇرۇلدى
</S>
</HEADLINE>
<TEXT>
<S ID=2983>
    ئابدۇسالام نىياز خەۋەر قىلىدۇ: ئۇچتۇرپان ناھىيەسىنىڭ ئىماملىرىم بازىرى خەندەكجىران كەنتىدە يېقىندا ‹‹ياخشىلار›› بازىرى قۇرۇلۇپ، تىجارەت باشلاندى.
</S>
<S ID=2984>
بۇ، ئاپتونوم رايونلۇق پارتكوم تەشكىلات بۆلۈمىدىن ‹‹ئۈچ ئەل›› خىزمىتى بويىچە بۇ كەنتكە چۈشكەن كادىرلارنىڭ كەنتتىكىلەرگە قىلىپ بەرگەن يەنە بىر ئەمەلي ئىشى بولۇپ، بازارنىڭ قۇرۇلۇشى كەنتتىكىلەر ۋە ئەتراپتىكى قوشنا كەنت، تۆت يېزا – بازاردىكى دېھقان – چارۋىچىلارنىڭ ئىشلەپچىقىرىش ۋە تىجارەت داۋامىدىكى قىيىن بىر مەسىلىسىنى ھەل قىلدى.
</S>
<S ID=2985>
    خەندەكجىران كەنتى دۆلەت دەرىجىلىك نامرات كەنت بولۇپ، يېزا مەركىزىدىن 30نەچچە كىلومېتىر يىراق، يول قاتنىشى قولايسىز ئىدى.
</S>
<S ID=2986>
كەنتتىكىلەر ناھىيە بازىرى ياكى يېزا بازىرىغا بېرىش ئۈچۈن يېزا ئاتلاپ بېرىشقا توغرا كېلەتتى.
</S>
<S ID=2987>
بۇ بېكىنمىچىلىك كەنتتىكى دېھقان – چارۋىچىلارغا ئىشلەپچىقارغان مەھسۇلاتلىرىنى ساتالماسلىق، لازىملىق نەرسىلىرىنى ئالالماسلىقتەك قولايسىزلىقلارنى ئېلىپ كېلىپ، كەنتنىڭ ئىقتىسادىي تەرەققىياتىغا ئېغىر توسالغۇ بولغان ئىدى.
</S>
<S ID=2988>
كەنتكە چۈشكەن كادىرلار تەكشۈرۈش، ئاممىدىن پىكىر ئېلىش ئارقىلىق 500 مىڭ يۈەن مەبلەغ ھەل قىلىپ، 58 مىڭ 600 كىۋادرات مېتىر كۆلەمدە 160 يايما نۇقتىسى، 200دىن ئارتۇق تىجارەت ئورنى بولغان، مىللىي قول ھۈنەر بۇيۇملىرى تىجارەت رايونى، يېمەك – ئىچمەك تىجارەت رايونى، چارۋا مال تىجارەت رايونى، يېزا ئىگىلىك ئەشيا ئوبوروت تىجارەت رايونى ئايرىلغان، مۇكەممەل بازار قۇرۇپ بەردى.
</S>
<S ID=2989>
بۇ بازارنىڭ قۇرۇلۇشى بىلەن يېڭىئاۋات، ئىماملىرىم، ئاقتوقاي، ئۇچتۇرپان يېزا – بازارلىرىنىڭ قىسمەن كەنتلىرىدىكى ھەر مىللەت دېھقان – چارۋىچىلارنىڭ يېزا ئىگىلىك ئىشلەپچىقىرش بۇيۇملىرىنى ئالماشتۇرۇش ئورنى بولماسلىق ھالىتىگە خاتىمە بېرىلىپ، بازاردىن پايدىلىنىپ بېيىش قەدىمى تېزلىتىلدى.
</S>
<S ID=2990>

</S>
</TEXT>
/BODY
/DOC