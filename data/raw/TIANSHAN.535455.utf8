<DOC>
<DOCID>TIANSHAN.535455</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-07-19 10:46:29</DATE>
</HEADER>
<BODY>
<HEADLINE>
<S ID=33650>
تۇرنىساگۈلنىڭ ئارزۇسى ئەمەلگە ئاشتى
</S>
</HEADLINE>
<TEXT>
<S ID=33651>
    ئەھەت مۇھەممەد خەۋەر قىلىدۇ: شايار ناھىيەسىنىڭ تويبولدى بازىرى يېڭى ئىگەچى كەنتى 2 – مەھەللىسىدىكى تۇرنىساگۈل ئەھمەت يېقىندا ئالاھىدە بىر كەشتە بۇيۇمىنى ناھىيەلىك پارتكوم ئىشخانىسىغا تەقدىم قىلىپ، پارتىيە قۇرۇلغانلىقىنىڭ 95 يىللىقىنى كۈتۈۋېلىش ئارزۇسىنى ئەمەلگە ئاشۇردى.
</S>
<S ID=33652>
   ئۇ كەشتىلىگەن كەشتە بۇيۇمىغا پارتىيە گېربى، بەش يۇلتۇزلۇق قىزىلبايراق، ھەيۋەتلىك تيەنئەنمېن، تىنچلىقنىڭ سىمۋولى بولغان 56 كەپتەر ۋە ئالتۇندەك جۇلالىنىپ تۇرغان ‹‹جۇڭگو ئارزۇسىنى ئورتاق ئىشقا ئاشۇرايلى››، ‹‹سۇ ئىچكەندە قۇدۇق قازغۇچىنى ئۇنتۇمايلى›› دېگەن خەت كەشتىلەنگەن بولۇپ، قىزىل ۋە يېشىل رەڭ ئاساس قىلىنىپ كەشتىلەنگەنىدى.
</S>
<S ID=33653>
   بەزى كىشىلەر بۇ كەشتە بۇيۇمىغا يۇقىرى باھا قويۇپ سېتىۋالماقچى بولغان بولسىمۇ، تۇرنىساگۈل ئەھمەت ئۇلارنىڭ تەلىپىنى رەت قىلدى. ئۇ بۇ ھەقتە مۇنداق دېدى: بۇ كەشتىگە مېنىڭ پارتىيەگە بولغان مىننەتدارلىقىم كەشتىلەنگەن، مەن ھازىرغا قەدەر پارتىيەنىڭ نۇرغۇن ئېتىبار سىياسەتلىرىنىڭ تۈرتكىسىدە، ئەۋزەل شارائىتقا، باياشات تۇرمۇشقا ئېرىشتىم، مەن بۇلارنى ھەرگىزمۇ ئۇنتۇيالمايمەن...
</S>
<S ID=33654>
   تۇرنىساگۈل ئەھمەت ئالتە ئاي ۋاقىت سەرپ قىلىپ، ئۇزۇنلۇقى 2.1 مېتىر، كەڭلىكى 1.1 مېتىر رەختكە كەشتىلىگەن بۇيۇمنى، ئەينەك رامكىغا ئالدۇرۇپ، پارتىيە قۇرۇلغانلىقىنىڭ 95 يىللىقىنى تەبرىكلەش مۇناسىۋىتى بىلەن يېقىندا ناھىيەلىك پارتكوم رەھبەرلىرىگە تۇتتى، ئۇلار بۇ كەشتىگە ئالاھىدە باھا بېرىپ، ناھىيەلىك پارتكوم ئىشخانىسىغا ئېسىشنى بېكىتتى.
</S>
<S ID=33655>
   تۇرنىساگۈل مۇنداق دېدى: مېنىڭ ئۇزاقتىن بۇيان كۈتكەن ئارزۇيۇم ئاخىر ئەمەلگە ئاشتى. ئالتە ئايدىن ئارتۇق جاپا تارتقان بولساممۇ، ئاخىر ھاردۇقۇم چىقتى، مەن بۇنىڭدىن تولىمۇ خۇشال.
</S>
<S ID=33656>
‏
</S>
</TEXT>
/BODY
/DOC