<DOC>
<DOCID>TIANSHAN.508176</DOCID>
<HEADER>
<CLASS>خەلقئارا</CLASS>
<DATE>2016-03-10 18:00:30</DATE>
</HEADER>
<BODY>
<HEADLINE>
<S ID=19205>
ئادەم-ماشىنا ئوتتۇرىسىدىكى تۇنجى جەڭدە لى شىشى مەغلۇب بولدى
</S>
</HEADLINE>
<TEXT>
<S ID=19206>
　　«‹ئالفا قورشاۋ شاھمات› ئويلىغىنىمدىنمۇ يامانكەن» دېدى كورېيەلىك شاھمات ماھىرى لى شىشى 9-مارت تۇنجى مەيدان ئادەم-ماشىنا جېڭىدە يېڭىلگەندىن كېيىن.
</S>
<S ID=19207>
　　«ئالفا قورشاۋ شاھمات» بىلەن لى شىشى ئوتتۇرىسىدىكى بەش مەيدان شاھمات مۇسابىقىسىنىڭ بىرىنچى مەيدان مۇسابىقىسى 9-مارت چۈشتىن كېيىن سائەت بىردە سېئۇلدىكى تۆت پەسىل مېھمانخانىسىدا ئۆتكۈزۈلدى، تۆت يېرىم سائەتلىك تىركىشىشتىن كېيىن، چوڭقۇر تەپەككۇر شىركىتى ياسىغان سۈنئىي ئەقلىي ئىقتىدارلىق «ئالفا قورشاۋ شاھمات» 186 قېتىم يۈرۈش ئارقىلىق لى شىشىنى مەغلۇب قىلدى.
</S>
<S ID=19208>
　　مۇسابىقىدىن كېيىن، لى شىشى: «‹ئالفا قورشاۋ شاھمات›نىڭ ئىپادىسىگە ھەيران قالدىم، ئەمەلىيەتتە ئىزچىل ئۇتتۇرۇپ قويمايمەن دەپ قارايتتىم.
</S>
<S ID=19209>
بىراق ‹ئالفا قورشاۋ شاھمات› شۇنچىلىك مۇكەممەل ماڭدى، راستىنلا ئويلىماپتىكەنمەن.
</S>
<S ID=19210>
مېنىڭچە تەرتىپ ئورۇنلاشتۇرۇشتىكى مەغلۇبىيەت سەۋەبلىك قارا ئۇرۇقلار ئىزچىل قىيىن ھالەتتە قالدى»، دېدى.
</S>
<S ID=19211>
　　مۇسابىقە ئورۇنلاشتۇرۇشىغا ئاساسەن، ئەمدىكى تۆت مەيدان مۇسابىقە 3-ئاينىڭ 10-كۈنى، 12-كۈنى، 13-كۈنى ۋە 15-كۈنى ئۆتكۈزۈلىدۇ. بىر تەرەپ ئاۋۋال ئۈچ مەيدان يەڭگەن تەقدىرىدىمۇ بەش مەيدان مۇسابىقە تولۇق ئوينىلىدۇ.
</S>
<S ID=19212>
مۇسابىقىدە جۇڭگو قائىدىسى قوللىنىلىدۇ، قارا ئۇرۇق تەرەپ 3.75 ئۇرۇق يول قويىدۇ، ھەر ئىككى تەرەپنىڭ ۋاقتى ئىككى سائەت بولۇپ، ئۈچ قېتىمدا 60 سېكۇنتلۇق ۋاقىت ئوقۇلىدۇ.
</S>
</TEXT>
/BODY
/DOC