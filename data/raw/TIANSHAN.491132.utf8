<DOC>
<DOCID>TIANSHAN.491132</DOCID>
<HEADER>
<CLASS>شىنجاڭ</CLASS>
<DATE>2016-01-21 11:16:37</DATE>
</HEADER>
<BODY>
<HEADLINE>
<S ID=4419>
ئادىل ھوشۇر: مېنىڭ مۇۋەپپەقىيىتىم پۈتۈن شىنجاڭلىقلارنىڭ مۇۋەپپەقىيىتىدۇر
</S>
</HEADLINE>
<TEXT>
<S ID=4420>
      ئۆز خەۋىرىمىز: مەملىكەتلىك 13-نۆۋەتلىك قىشلىق تەنھەرىكەت مۇسابىقىسىنىڭ مەشئەل يەتكۈزگۈچىسى ئادىل ھوشۇر ئېگىز دارغا چىقىپ، قولىغا مەشئەل ئېلىپ ئاساسىي مەشئەلنى ياققان شۇ پەيتتە شىنجاڭ مۇز ئۈستى تەنتەربىيە مەركىزى قاينام-تاشقىنلىققا چۆمدى.
</S>
<S ID=4421>
     مەشئەل يېقىلىپ بولغاندىن كېيىن، ئادىل ھوشۇر تەڭرىتاغ تورى مۇخبىرىنىڭ زىيارىتىنى قوبۇل قىلدى: ‹‹تېلېۋىزور ئالدىدا ئولتۇرغان مىليونلىغان تاماشىبىن، شۇنداقلا مەيدان ئىچىدىكى نەچچە مىڭ تاماشىبىن ئالدىدا مەشئەلنى زادى ياقالامدىم-يوق، دەپ بەك ئەنسىرىدىم››.
</S>
<S ID=4422>
     ‹‹بۇ قېتىم پولات سىمنىڭ ئۇزۇنلۇقى گەرچە 80 مېتىر بولسىمۇ، لېكىن پولات سىم بىلەن يەر يۈزى ئارىسىدا 40 گىرادۇسلۇق بۇلۇڭ ھاسىل بولغان.
</S>
<S ID=4423>
مەن قولۇمغا مەشئەلنى ئېلىپ پولات سىمدا ماڭغان چېغىمدا چۈشۈپ كېتىشتىن بەكلا ئەنسىرىدىم، ئىلگىرى پولات سىمدا ماڭغاندا بۈگۈنكىدەك جىددىيلىشىپ باقمىغان ئىدىم›› دېدى ئادىل ھوشۇر.
</S>
<S ID=4424>
     ئادىل ھوشۇر ئۈچۈن ئېيتقاندا بۇ ئۇنىڭ تۇنجى قېتىملىق ئاساسىي مەشئەلگە ئوت يېقىش كەچۈرمىشى ئىدى.
</S>
<S ID=4425>
ئۇنىڭ ئولىمپىك تەنھەرىكەت مۇسابىقىسىدە ۋە ئاسىيا تەنھەرىكەت مۇسابىقىسىدە مەشئەلگە ئوت يېقىش ئارزۇسى بار ئىكەن، لېكىن ھېچقايسىسى ئەمەلگە ئاشمىغان ئىكەن.
</S>
<S ID=4426>
بۈگۈنكى كۈندە ئۇ ئۆز يۇرتىدا نەچچە ئون يىللىق ئارزۇسىنى ئەمەلگە ئاشۇرغان، ئۇ شىنجاڭنىڭ ئەنئەنىۋى دارۋازلىق ماھارىتى ئارقىلىق، شىنجاڭدا تۇنجى قېتىم ئۆتكۈزۈلگەن قىشلىق تەنھەرىكەت مۇسابىقىسىنىڭ مۇقەددەس ئوتىنى ياقتى.
</S>
<S ID=4427>
     ‹‹مېنىڭ مۇۋەپپەقىيىتىم پۈتۈن شىنجاڭلىقلارنىڭ مۇۋەپپەقىيىتىدۇر›› دېدى ئادىل ھوشۇر، ئۇ يەنە: ‹‹بۇ بىزنىڭ گۈزەل شىنجاڭنى نامايان قىلىشنىڭ ياخشى پۇرسىتى، بىزدە مول قار-مۇز بايلىقى بار، يەنە ئېسىل نازۇ-نىمەت ۋە مىللىي ئۆرپ-ئادەتلىرىمىز بار، كۆپچىلىكنىڭ بىزنىڭ گۈزەل شىنجاڭغا كېلىشىنى قىزغىن قارشى ئالىمىز!›› دېدى.
</S>
</TEXT>
/BODY
/DOC