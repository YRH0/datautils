<DOC>
<DOCID>TIANSHAN.501969</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-25 16:06:48</DATE>
</HEADER>
<BODY>
<HEADLINE>
<S ID=15782>
ئۇچتۇرپان ناھىيەسىنىڭ ئېكولوگىيەسىنى ياخشىلاپ، ئولتۇراقلىشىش مۇھىتىنى ئۆزگەرتىش تۈر قۇرۇلۇشى مەركەزنىڭ قوللىشىغا ئېرىشتى
</S>
</HEADLINE>
<TEXT>
<S ID=15783>
    ئىختىيارىي مۇخبىرىمىز ئابدۇسالام نىياز خەۋىرى: مۇخبىرنىڭ ئۇچتۇرپان ناھىيەلىك تەرەققىيات-ئىسلاھات كومىتېتىدىن  ئىگىلىشىچە، ئۇچتۇرپان ناھىيەسىنىڭ ئېكولوگىيەلىك مۇھىتنى ياخشىلاپ، ئولتۇراقلىشىشقا ماس كېلىدىغان شەھەر بەرپا قىلىش نۇقتىلىق تۈر قۇرۇلۇشى يېقىندا مەركەزنىڭ تەستىقلىشىدىن ئۆتۈپ، 2 مىليارد 300 مىليون يۈەن تۈر مەبلىغى ئەمەلىيلەشكەن.
</S>
<S ID=15784>
بۇ پۈتۈن ۋىلايەتنىڭ بۇ يىل بىرىنچى تۈركۈمدىكى نۇقتىلىق ئومۇمىي تۈر مەبلىغىنىڭ %20 نى ئىگىلىگەن.
</S>
<S ID=15785>
    ئۇچتۇرپان ناھىيەسىنىڭ بۇ نۇقتىلىق تۈر قۇرۇلۇشى ئاساسلىقى ئاقسۇ دەرياسىنىڭ ئۇچتۇرپان بۆلىكىنى ئۇنىۋېرسال تۈزەش قۇرۇلۇشى، ئۇچتۇرپان ناھىيەسىنىڭ تۇرمۇش ئەخلەتلىرىنى بىر تەرەپ قىلىش قۇرۇلۇشى، ئۇچتۇرپان ناھىيەسىى كونا شەھەر رايونىنىڭ سۇ، ئىسسىقلىق بىلەن تەمىنلەش قۇرۇلۇشىنى ئۆزگەرتىش تۈرى قۇرۇلۇشى بولۇپ، بۇ نۇقتىلىق تۈر قۇرۇلۇشلىرىدا يېقىندا ئومۇميۈزلۈك قۇرۇلۇش باشلىنىپ، كېلەر يىلى ئەتىيازدىن بۇرۇن ئىشلىتىشكە تاپشۇرۇپ بېرىلىدىكەن.
</S>
<S ID=15786>
    بۇ تۈر قۇرۇلۇشلار پۈتۈپ ئىشلىتىشكە تاپشۇرۇلغاندىن كىيىن، ئۇچتۇرپان ناھىيەسىنىڭ ئېكولوگىيەلىك مۇھىتى زور دەرىجىدە ياخشىلىنىپ، ئولتۇراقلىششقا ماس كىلىدىغان ئورۇن كېڭەيتىلىپ، شەھەر مۇلازىمەت ئىقتىدارى ئۆستۈرۈلۈپ، خەلق ئاممىسىنىڭ تۇرمۇش سۈپىتى يەنىمۇ يوقۇرى كۆتۈرۈلىدۇ.
</S>
</TEXT>
/BODY
/DOC