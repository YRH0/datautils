<DOC>
<DOCID>TIANSHAN.572535</DOCID>
<HEADER>
<CLASS>خەلقئارا</CLASS>
<DATE>2016-12-16 11:33:41</DATE>
</HEADER>
<BODY>
<HEADLINE>
<S ID=65526>
بىل گايتىسنىڭ باشلامچىلىقىدا پاكىز ئېنېرگىيەگە مەبلەغ سېلىش فوندى تەسىس قىلىندى
</S>
</HEADLINE>
<TEXT>
<S ID=65527>
 ئامېرىكىلىق كارخانىچى بىل گايتىس قاتارلىق دۇنيادىكى پەن – تېخنىكا، سودا – سانائەت ساھەسىدىكى مەبلەغ سالغۇچىلاردىن تەشكىللەنگەن ئېنېرگىيە ساھەسىدە يېڭىلىق يارىتىش ئىتتىپاقى 12 – ئاينىڭ 12 – كۈنى ئېنېرگىيە ساھەسىدە يېڭىلىق يارىتىش فوندى قۇرۇلغانلىقىنى، فوند سوممىسىنىڭ 1 مىليارد دوللارغا يېتىدىغانلىقىنى جاكارلىدى.
</S>
<S ID=65528>
فوند پاكىز ئېنېرگىيەگە مەبلەغ سېلىش گۈللەنمە تېخنىكىسىغا ئىشلىتىلىپ، دۇنيانىڭ پارنىك گازى قويۇپ بېرىشىنى ئەڭ تۆۋەن سەۋىيەگە چۈشۈرۈشكە تىرىشىلىدۇ.
</S>
<S ID=65529>
 ئېنېرگىيە ساھەسىدە يېڭىلىق يارىتىش ئىتتىپاقى مۇنداق دېدى: بۇ فوند ھەرقايسى ئەل خەلقىنى ئىشەنچلىك، ئەرزان، بۇلغىمىسىز ئېنېرگىيە قاتارلىقلار بىلەن تەمىنلەيدىغان پاكىز ئېنېرگىيە تېخنىكىسىدا يېڭىلىق يارىتىدىغان شىركەتلەرگە مەبلەغ سېلىنىدۇ.
</S>
<S ID=65530>
فوند توك تارقىتىش، توك ساقلاش، قاتناش ۋە يېزا ئىگىلىكى قاتارلىق كەڭ ساھەلەرگە مەبلەغ سېلىشنى پىلانلىدى.
</S>
<S ID=65531>
 ئېنېرگىيە ساھەسىدە يېڭىلىق يارىتىش ئىتتىپاقى شۇ كۈنى يەنە پارنىك گازى قويۇپ بېرىشنى ئازايتىشنى ئەكس ئەتتۈرۈپ بېرەلەيدىغان تېخنىكا ساھەسىدىكى ھۆججەتنى ئېلان قىلدى.
</S>
<S ID=65532>
بۇ ھۆججەت ئېنېرگىيە ساھەسىدە يېڭىلىق يارىتىش فوندى ئۈچۈن مەبلەغ سېلىش مۇھىم نۇقتىسىنى كۆرسىتىپ بېرىپلا قالماي، يەنە دۇنيا پارنىك گازى قويۇپ بېرىشنى ئازايتىشقا كۈچ چىقىرىۋاتقان باشقا مەبلەغ سالغۇچىلارنىمۇ قىبلىنەما بىلەن تەمىنلەيدۇ.
</S>
<S ID=65533>
 بىل گايتىس باياناتىدا: مەبلەغ سالغۇچىلار تەشەببۇس قىلغان بۇ يېڭى فوند ئېنېرگىيە ساھەسىدە يېڭىلىق يارىتىش ئىتتىپاقى بۇلتۇر قۇرۇلغاندا بەرگەن ۋەدىسىدىكى ئىشقا ئاشۇرماقچى بولغان باسقۇچ، بۇ ھەرىكەت ئۇل تەتقىقات ساھەسىدىكى جامائەت ئىشلىرى سېلىنمىسىنى ئاشۇرىدۇ، دېدى.
</S>
<S ID=65534>
 ئېنېرگىيە ساھەسىدە يېڭىلىق يارىتىش ئىتتىپاقى 2015 – يىلىنىڭ ئاخىرىدا پارىژ كىلىمات ئۆزگىرىش يىغىنى مەزگىلىدە قۇرۇلغان بولۇپ، مەبلەغ سېلىش ئارقىلىق پاكىز ئېنېرگىيە يېڭى تېخنىكىسىنى بازارلاشتۇرۇشنى ئىلگىرى سۈرۈشنى مەقسەت قىلغان.
</S>
<S ID=65535>
ئەزالىرى ئامېرىكا فېيسبۇك شىركىتىنىڭ قۇرغۇچىسى زاكبېرگ، ئىلگىرى كۆپ قېتىم ‹‹ئافرىقىدىكى بىرىنچى باي›› دېگەن نامغا ئېرىشكەن سودىگەر ئالىك دەنگوت، ئامازوننىڭ قۇرغۇچىسى جېف بېزوس ۋە جۇڭگو ‹‹ئالى بابا›› گۇرۇھىنىڭ قۇرغۇچىسى ما يۈن قاتارلىقلارنى ئۆز ئىچىگە ئالىدۇ.
</S>
<S ID=65536>
شىنخۇا ئاگېنتلىقى
</S>
<S ID=65537>
‏
</S>
</TEXT>
/BODY
/DOC