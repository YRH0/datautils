<DOC>
<DOCID>TIANSHAN.574942</DOCID>
<HEADER>
<CLASS>خەلقئارا</CLASS>
<DATE>2016-12-27 12:26:58</DATE>
</HEADER>
<BODY>
<HEADLINE>
<S ID=67977>
ترامپ ئاخىرقى سايلامدا 270 تىن ئارتۇق ئاۋازغا ئېرىشىپ، ئامېرىكىنىڭ 45 – نۆۋەتلىك زۇڭتۇڭى بولۇپ رەسمىي سايلاندى
</S>
</HEADLINE>
<TEXT>
<S ID=67978>
ئامېرىكا تاراتقۇلىرىنىڭ خەۋىرىگە قارىغاندا، دونالد ترامپ 12 – ئاينىڭ 19 – كۈنى ئامېرىكىنىڭ 45 – نۆۋەتلىك زۇڭتۇڭى بولۇپ رەسمىي سايلانغان.
</S>
<S ID=67979>
ھەرقايسى ئىشتاتلاردا ئۆتكۈزۈلگەن سايلىغۇچىلارنىڭ ئاۋاز بېرىش تەرتىپىدە ئۇ ئېرىشكەن ئاۋاز زۇڭتۇڭلۇققا سايلىنىشتا زۆرۈر بولغان 270 ئاۋازدىن ئېشىپ كەتكەن.
</S>
<S ID=67980>
  ئامېرىكىدىكى سايلىغۇچىلار 11 – ئايدىكى ئومۇمىي سايلامدا كىمنى سايلاشنى تاللىغان بولسىمۇ، ئەمەلىيەتتە ئامېرىكا زۇڭتۇڭى سايلىغۇچىلار ئۆمىكىنىڭ ئاۋاز بېرىشى ئارقىلىق ۋۇجۇدقا كېلىدۇ.
</S>
<S ID=67981>
ئەنئەنىۋى تەرتىپ بويىچە، ھەرقايسى ئىشتات ھەم پايتەختتىكى كولۇمبىيە ئالاھىدە رايونىدىكى سايلىغۇچىلار 12 – ئاينىڭ 19 – كۈنى ئۆز ئىشتاتىنىڭ مەركىزى ۋە ۋاشىنگتون شەھىرىدە ئاۋاز بەردى.
</S>
<S ID=67982>
مۆلچەردىكىگە ئوخشاش، تىرامپ ئېرىشكەن ئاۋاز يېرىمدىن، يەنى 270 ئاۋازدىن ئاشتى.
</S>
<S ID=67983>
ئۇ 1 – ئاينىڭ 20 – كۈنى قەسەم بېرىپ ۋەزىپىگە ئولتۇرۇپ، تۆت يىللىق ئامېرىكا زۇڭتۇڭىلىق ۋەزىپىسىنى ئۆتەيدۇ.
</S>
<S ID=67984>
 دېموكراتلار پارتىيەسىنىڭ زۇڭتۇڭ نامزاتى ھىلارى كلىنتوننىڭ بەزى كۈچلۈك قوللىغۇچىلىرى ئەسلىدە تىرامپقا ئاۋاز بەرمەكچى بولغان سايلىغۇچىلارنىڭ ۋەدىسىگە خىلاپلىق قىلىپ، تىرامپتىن ۋاز كېچىشىنى مۇراجىئەت قىلغان، ئۇلار ھىلارىنىڭ ئېرىشكەن ئاۋازىنىڭ تىرامپنىڭكىدىن ئاز كەم 2 مىليون 900 مىڭ ئاۋاز ئېشىپ كەتكەنلىكىنى باھانە قىلغان.
</S>
<S ID=67985>
بەزىلەر ئاخىرقى قېتىم تىرىشچانلىق كۆرسىتىش ئۈچۈن ئىشتات پارلامېنت بىناسىنىڭ سىرتىدا ئېتىراز بىلدۈرگەن.
</S>
<S ID=67986>
لېكىن ھەرقايسى ئىشتاتلارنىڭ ئۆز سايلىغۇچىلىرىنىڭ ئاۋاز بېرىش نەتىجىسىنى مەلۇم قىلىشىغا ئەگىشىپ، ئۆز ئىشتاتىنىڭ سايلام نەتىجىسىگە ئاساسەن تىرامپقا ئاۋاز بەرگەن سايلىغۇچىلار ئۆزىنىڭ ئەسلىدىكى مەقسىتىدە چىڭ تۇردى، شۇنىڭ بىلەن تىرامپنىڭ غەلىبە قىلىشىغا كاپالەتلىك قىلىندى.
</S>
<S ID=67987>
‹‹خەلق تورى››دىن
</S>
<S ID=67988>
‏
</S>
</TEXT>
/BODY
/DOC