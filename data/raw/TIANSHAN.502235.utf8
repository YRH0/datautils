<DOC>
<DOCID>TIANSHAN.502235</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-26 12:24:19</DATE>
</HEADER>
<BODY>
<HEADLINE>
<S ID=16188>
ئاقتۇ ناھىيەسى يېزا ئىگىلىك يېڭى تېخنىكىسىنى كېڭەيتىپ، ئىقتىسادىي تەرەققىياتقا تۈرتكە بولدى
</S>
</HEADLINE>
<TEXT>
<S ID=16189>
   مۇختەر نۇرمۇھەممەت خەۋەر قىلىدۇ: ئاقتۇ ناھىيەسى ‹‹پەن – تېخنىكىغا تايىنىپ ناھىيەنى گۈللەندۈرۈش›› ئىستراتېگىيەسىنى يولغا قويۇش بىلەن بىللە، يېزا ئىگىلىكىدىكى يېڭى تۈرلەرگە سېلىنىدىغان سېلىنمىنى زورايتىپ، يېڭى تېخنىكا، يېڭى تۈرلەرنى كىرگۈزۈش، كېڭەيتىش سالمىقىنى زورايتىش ئارقىلىق ئىقتىسادىي تەرەققىياتنى تېزلەتتى.
</S>
<S ID=16190>
    بۇ ناھىيە بۇلتۇردىن بۇيان كەسىپلەر بويىچە ئۈلگە كۆرسىتىش بازىسىنىڭ كۆلىمىنى ئۈزلۈكسىز كېڭەيتىپ، ئەسلىھەلىك يېزا ئىگىلىكى، يۇقىرى ھوسۇللۇق شال يېتىشتۈرۈش، ئۆي قۇشلىرى باقمىچىلىقى، قوتاز باقمىچىلىقى قاتارلىق خاس كەسىپلەر بويىچە ئۈلگە كۆرسىتىش بازىسىدىن 32نى يېڭىدىن قۇردى.
</S>
<S ID=16191>
جياڭشى ئۆلكىلىك پەن – تېخنىكا نازارىتىنىڭ مەبلەغ، تېخنىكا جەھەتتىن ياردەم بېرىشى بىلەن، پىلال يېزىسىدا 800 مو كۆلەمدە ئەلا سورتلۇق، يۇقىرى ھوسۇللۇق شال يېتىشتۈرۈش بازىسى قۇرۇپ، ئالتە خىل شال سورتىنى كىرگۈزۈپ سىناق قىلىش ئارقىلىق يۇقىرى ھوسۇللۇق شال تېرىلغۇ كۆلىمىنى 7000 موغا يەتكۈزدى.
</S>
<S ID=16192>
تۇپراقسىز كۆكتات ئىشلەپچىقىرىش تېخنىكىسى قوللىنىلغان ئۈلگە كۆرسىتىش بازىسىنىڭ كۆلىمىنى 200 موغا يەتكۈزدى.
</S>
<S ID=16193>
دۆلەت، ئاپتونوم رايوننىڭ پەن – تېخنىكىدا يېڭىلىق يارىتىش مەخسۇس تۈر مەبلىغىدىن 6 مىليون 300 مىڭ يۈەننى قولغا كەلتۈرۈپ، ئاشلىق، كۆكتات، مېۋە، چارۋا، ئۆي قۇشلىرى، گۈل – گىياھ يېڭى سورتىدىن 170 نى كىرگۈزۈپ، يېزا ئىگىلىكىدە ئەلا سورتلارنىڭ قاپلىنىش نىسبىتىنى %99كە يەتكۈزدى.
</S>
<S ID=16194>

</S>
</TEXT>
/BODY
/DOC