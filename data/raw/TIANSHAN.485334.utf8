<DOC>
<DOCID>TIANSHAN.485334</DOCID>
<HEADER>
<CLASS>تېمىلىق خەۋەر</CLASS>
<DATE>2016-01-05 16:15:40</DATE>
</HEADER>
<BODY>
<HEADLINE>
<S ID=696>
فۇكاڭ مۇسابىقە رايونىنىڭ تەييارلىق خىزمەتلىرى ئاخىرلىشىپ قالدى
</S>
</HEADLINE>
<TEXT>
<S ID=697>
      مەملىكەتلىك 13-نۆۋەتلىك قىشلىق تەنھەرىكەت مۇسابىقىسىنىڭ بارغانسېرى يېقىنلىشىشىغا ئەگىشىپ، فۇكاڭ مۇسابىقە رايونىنىڭ مەيدان ۋە ئەسلىھەلەرنى يۈرۈشلەشتۈرۈش خىزمەتلىرى نۆۋەتتە ئاساسىي جەھەتتىن ئاخىرلاشتى.
</S>
<S ID=698>
     3-يانۋار مۇخبىر فۇكاڭ شەھىرى تەڭرىتاغ بۇغدا كۆلى قار تېيىلىش مەيدانىغا جايلاشقان مەخسۇس مۇسابىقە ئۈچۈن تەسىس قىلىنغان ئاخبارات مەركىزىگە باردى.
</S>
<S ID=699>
بۇ مەركەزنىڭ ئىگىلىگەن كۆلىمى 220 كىۋادرات مېتىر بولۇپ، جەمئىي 100 ئۇچۇر نۇقتىسى ئۇرۇنلاشتۇرۇلغان، بىرلا ۋاقىتتا 120 كومپيۇتېردا تورغا چىققىلى بولىدۇ.
</S>
<S ID=700>
شۇنىڭ بىلەن بىللە، 60 ئۇچۇر نۇقتىسىنىڭ سىمسىز تورغا چىقىش ئىقتىدارى بار.
</S>
<S ID=701>
فۇكاڭ شەھەرلىك پارتكوم تەشۋىقات بۆلۈمى تاشقى تەشۋىقات ئىشخانىسىنىڭ مۇدىرى لى گاڭنىڭ تونۇشتۇرۇشىچە، ئاخبارات مەركىزى ئاساسلىقى ئاخبارات ئېلان قىلىش، تاراتقۇلارنىڭ ئارام ئېلىشى ۋە پىدائىيلار مۇلازىمىتى قاتارلىقلارنى ئۆز ئۈستىگە ئالغان بولۇپ، ھازىر كەڭ بەلۋاغنى ئۇلاش تاماملانغان، تېلېۋىزوردا نورمال تارقىتىش ئېلىپ بېرىشقا بولىدىكەن، كېيىنكى باسقۇچتا يەنە بىر قىسىم ئىنچىكە نۇقتىلار مۇكەممەللەشتۈرۈلىدىكەن.
</S>
<S ID=702>
     مۇخبىرنىڭ ئىگىلىشىچە، مۇسابىقە يوللىرىنىڭ تەييارلىق خىزمەتلىرىنى ياخشى قىلىش ئۈچۈن، فۇكاڭ شەھىرى يەنە سۈنئىي ئۇسۇلدا ئون مىڭ كۇب مېتىر قار دۆۋىلەپ، ئۇل مۇسابىقە يولىنى ئېچىش خىزمىتىنى ياخشى ئىشلىگەن بولۇپ، مۆلچەرلىنىشىچە 12-يانۋاردىن بۇرۇن دالىدا قار تېيىلىش يولى ۋە قىشلىق ئىككى تۈرنىڭ قار ھاسىل قىلىش خىزمەتلىرى ئومۇميۈزلۈك ئاخىرلىشىدىكەن.
</S>
<S ID=703>
(پىراكتىكانت زورىگۈل يۈسۈپ تەرجىمىسى)
</S>
<S ID=704>
‏
</S>
</TEXT>
/BODY
/DOC