<DOC>
<DOCID>TIANSHAN.563552</DOCID>
<HEADER>
<CLASS>شىنجاڭ</CLASS>
<DATE>2016-11-09 10:40:48</DATE>
</HEADER>
<BODY>
<HEADLINE>
<S ID=57657>
ھەرساھە ئاياللار ج ك پ ئاپتونوم رايونلۇق 9–قۇرۇلتىيىنىڭ روھىنى ئۆگەندى ۋە ئىزچىللاشتۇردى
</S>
</HEADLINE>
<TEXT>
<S ID=57658>
  ئاينۇر ئابلىمىت خەۋەر قىلىدۇ: ج ك پ ئاپتونوم رايونلۇق 9 – قۇرۇلتىيى ئاخىرلىشىشى بىلەن ئاپتونوم رايونىمىزدىكى ھەر مىللەت، ھەر ساھە ئاياللىرىنىڭ ۋەكىللىرى 11 – ئاينىڭ 4 – كۈنى بىر يەرگە جەم بولۇپ، ج ك پ 18 – نۆۋەتلىك مەركىزىي كومىتېتى 6 – ئومۇمىي يىغىنى ۋە ج ك پ ئاپتونوم رايونلۇق 9 – قۇرۇلتىيىنىڭ روھىنى قانداق ئۆگىنىش، قانداق ئىزچىللاشتۇرۇش ھەققىدە كەڭ – كۇشادە ھەمسۆھبەتتە بولدى.
</S>
<S ID=57659>
 ئاپتونوم رايونلۇق ئاياللار بىرلەشمىسى پارتگۇرۇپپىسىنىڭ شۇجىسى، ئاياللار بىرلەشمىسىنىڭ مۇئاۋىن رەئىسى خۇۋ خەنمىن مۇنداق دېدى: ج ك پ 18 – نۆۋەتلىك مەركىزىي كومىتېتى 6 – ئومۇمىي يىغىنىنىڭ روھىنى ئۆگىنىش، ئىزچىللاشتۇرۇشنى ئاياللار بىرلەشمىسىنىڭ پارتىيە قۇرۇلۇشىنى كۈچەيتىش، خىزمەتلەرنى ياخشى ئىشلەشتىكى ھەرىكەتلەندۈرگۈچ كۈچىگە ئايلاندۇرۇشىمىز، ج ك پ ئاپتونوم رايونلۇق 9 – قۇرۇلتىيىنىڭ روھىنى ياخشى ئۆگىنىپ، شىنجاڭ خىزمىتىنىڭ بۇنىڭدىن كېيىنكى بەش يىللىق يېتەكچى ئىدىيەسى، ئاساسىي تەلىپى، كۈرەش نىشانى، بولۇپمۇ يىغىندا ئوتتۇرىغا قويۇلغان توققۇز چوڭ قۇرۇلۇشنى ئەمەلىيلەشتۈرۈش تەدبىرلىرىنى ئاياللار خىزمىتىنىڭ ھەر قايسى ھالقىلىرىغا سىڭدۈرۈشىمىز كېرەك.
</S>
<S ID=57660>
 سۆھبەت يىغىنىدا ھەر ساھە، ھەر مىللەتتىن بولغان سەككىز ئايال ۋەكىل پىكىر بايان قىلدى.
</S>
<S ID=57661>
ئۈرۈمچى ‹‹ئاينۇرى›› سودا – سانائەت چەكلىك شىركىتىنىڭ مەسئۇلى ئاينۇر ئابباس مۇنداق دېدى: يىغىننىڭ روھى يەتكۈزۈلگەندىن كېيىن، ئاپتونوم رايونىمىزدا نۇرغۇن ياخشى تەرەققىيات تەدبىرلىرى قوللىنىلىدىغانلىقى، بۇنىڭ ئاپتونوم رايونىمىزنىڭ سىياسىي، ئىقتىسادىي، ئىجتىمائىي قۇرۇلۇشلىرىغا زور تەسىر كۆرسىتىدىغانلىقىنى، جۈملىدىن شىركىتىمىزگىمۇ تەرەققىيات پۇرسىتى يارىتىپ بېرىدىغانلىقىنى بىلىپ ئىنتايىن ھاياجانلاندىم.
</S>
<S ID=57662>
بىر كارخانىچى بولۇش سۈپىتىم بىلەن قولۇمدىن كېلىشىچە جەمئىيەتتىكى قىيىنچىلىقى بار ئاياللارنى كۆپلەپ ئىشقا ئورۇنلاشتۇرۇپ، پارتىيە، ھۆكۈمەتنىڭ ئازدۇر – كۆپتۈر يۈكىنى يېنىكلىتىش مەجبۇرىيىتىمنىڭ بارلىقىنى ھېس قىلدىم.
</S>
<S ID=57663>
‏
</S>
</TEXT>
/BODY
/DOC