<DOC>
<DOCID>TIANSHAN.510738</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-17 13:11:42</DATE>
</HEADER>
<BODY>
<HEADLINE>
<S ID=20440>
ئۇچتۇرپان ناھىيەسى خەلق تۇرمۇشى قۇرۇلۇشى ئۈچۈن 2مىليارد 400 مىليون يۈەن مەبلەغ سالدى
</S>
</HEADLINE>
<TEXT>
<S ID=20441>
    ئىختىيارىي مۇخبىرىمىز مەربىيە ئەركىن خەۋىرى:  ئۈچتۇرپان ناھىيەسى بۇ يىل خەلق تۇرمۇشى تۈر قۇرۇلۇشلىرىغا 2 مىليارد 400 مىليون يۈەن مەبلەغ سېلىپ، « 654321 » تۈر قۇرلۇشىنى ئەمەلىيلەشتۈرىدۇ.
</S>
<S ID=20442>
    « 654321 » تۈر قۇرلۇشى دېگىنىمىز، توك، سۇ، يول، گاز، تۇرالغۇ ۋە مائارىپ، سەھىيە ساھەلىرىنى ئاساس قىلغان «تېخنىكا ئارقىلىق خەلقنى بېيىتىپ ناھىيەنى كۈچلەندۈرۈش، يېزىلاردىكى قالاق مەكتەپلەرنى ئۆزگەرتىش، يېزىلاردىكى مەدەنىيەت زالى، ئۇنىۋېرسال تەنتەربىيە سارىيى، يېزا-بازار دوختۇرخانىلىرى ۋە كەنت دوختۇرخانىسىنى ئۆلچەملەشتۈرۈپ ياساپ چىقىش، ئىشقا ئورۇنلاشتۇرۇش ۋە ئىجتىمائىي كاپالەت مۇلازىمىتى» قاتارلىق ئالتە چوڭ ئىجتىمائىي ئىگىلىكتىكى خەلق تۇرمۇشى قۇرۇلۇشى؛ ئاممىنىڭ تۇرمۇشى ۋە تۇرالغۇ ئۆي شارائىتىنى ياخشىلاش، خەلقنىڭ تۇرمۇش سۈپىتىنى ئۆستۈرۈشنى ئاساس قىلغان «ئەمىن تاپقۇزۇپ، خەلقنى بېيىتىش قۇرۇلۇشى»،  نامراتلارنى يۆلەش كۆچۈرۈش، كەپىلىك ئۆينى ئۆزگەرتىش، ئىختىساسلىقلار ياتىقى، كاپالەت خاراكتېرلىك ئۆي يۈرۈشلەشكەن ئەسلىھە قۇرلۇشى قاتارلىق بەش چوڭ ئەمىن ئولتۇراقلاشتۇرۇپ ئەلنى مايىل قىلىش قۇرۇلۇشى؛ ئېكولوگىيەلىك مۇھىتنى گۈزەللەشتۈرۈپ، سۇ مەنبەسىدىن ئۈنۈملۈك پايدىلىنىش نىسبىتىنى يۇقىرى كۆتۈرۈش ئاساس قىلىنغان «توشقان دەرياسى ئېكىلوگىيەلىك تۈزەش قۇرۇلۇشى، سۇ مەنبەسىنى قوغداش ۋە ئىچىملىك سۇ بىخەتەرلىك قۇرۇلۇشى، قارلىغاچ بۇلاق دەرياسى بۇلغانمىلىرىنى تازىلاش، ئاخيار سۇ ئامبىرىنى تەڭشەش قۇرۇلۇشى قاتارلىق تۆت چوڭ ئېكولوگىيە سۇ قۇرۇلۇشى تۈرى؛ ئاممىنىڭ يول يۈرۈش بىخەتەرلىكى ۋە قولايلىقلىقى ئاساس قىلىنغان «دۆلەت تاشيولى لىنىيەسى، يېزا تاشيولى، كەنت يولىنى قارامايلاشتۇرۇش» قاتارلىق ئۈچ چوڭ تاشيول قاتناش تۈرى؛ ئەۋزەل بايلىقلارنى ئېچىش پايدىلىنىش قەدىمىنى تېزلىتىش ئاساس قىلىنغان «سۇ، توك ۋە يورۇقلۇق ۋولتى» ئىككى چوڭ پاكىز ئېنىرگىيەنى ئېچىش تۈر قۇرۇلۇشى؛ جەنۇبىي شىنجاڭنىڭ ئەلگە نەپ يەتكۈزۈش تەبىئىي گاز قۇرۇلۇشى قاتارلىقلارنى كۆرسىتىدۇ.
</S>
<S ID=20443>
     
</S>
</TEXT>
/BODY
/DOC