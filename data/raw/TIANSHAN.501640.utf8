<DOC>
<DOCID>TIANSHAN.501640</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-24 21:09:58</DATE>
</HEADER>
<BODY>
<HEADLINE>
<S ID=15381>
دېھقان ئابلىكىم كېرەم ئاۋازلىق كونترول قىلىنىدىغان بۆشۈك كەشىپ قىلدى
</S>
</HEADLINE>
<TEXT>
<S ID=15382>
    ئىختىيارىي مۇخبىرىمىز ئادالەت ئابدۇۋەلى خەۋەر قىلىدۇ: كۇچا ناھىيەسىنىڭ ئۇزۇن بازىرى سېغىن سۆگەت كەنتىدىكى ئابلىكىم كېرەم يېقىندا ئاۋازلىق كونترول قىلىنىدىغان بۆشۈك كەشىپ قىلىپ، بازار ئېچىش يولىدا ئىزدەنمەكتە.
</S>
<S ID=15383>
    ئابلىكىم كېرەم كەنتتە كەپشەرلەش دۇكىنى ئاچىدىغان بولۇپ، ئۇ مەركىزىي تېلېۋىزىيە ئىستانسىسىنىڭ ‹‹مەن كەشپىياتنى سۆيىمەن›› پىروگراممىسىنى كۆرۈپ، ئۆزلۈكىدىن تەۋرىنىدىغان بۆشۈك كەشىپ قىلىش ئويىغا كېلىپ، 2013 – يىلى تۆمۈردىن بۆشۈك ياساپ چىقتى، بىراق بۇ بۆشۈكنىڭ كۆرۈنۈشى سەل قوپال چىقىپ قالدى.
</S>
<S ID=15384>
ئۇ يەنىمۇ ئىزدىنىپ، بۇ يىل داتلاشماس پولاتتىن بۆشۈك ياسىدى.
</S>
<S ID=15385>
بۇنىڭ سۈپىتى ئالدىنقىسىدىن ياخشى چىقتى.
</S>
<S ID=15386>
بۇ ئۇنىڭ ئۈچۈن زور ئىلھام بولدى.
</S>
<S ID=15387>
شۇنىڭ بىلەن ئۇ ئۈزلۈكسىز ئىزدىنىپ، يېقىندا توك قاچىلىغىلى بولىدىغان، ئېتىز بېشىغا ئېلىپ چىقىشقا ئەپلىك قىلىپ، ئاۋازلىق كونترول قىلىنىدىغان بۆشۈك ياساپ چىقتى.
</S>
<S ID=15388>
    ئۇنىڭ دېيىشىچە، بۇنداق بۆشۈك ئادەتتىكى بۆشۈكتىن كۆپ پەرقلەنمەيدىكەن، بۆشۈكنىڭ بىر تەرىپىگە ھەرىكەتچان قۇرۇلما، ئاۋازلىق كونترول قىلىنىدىغان ئۇزچات ئورنىتىلغان بولۇپ، بوۋاق يىغلىسا بۆشۈك ئۆزلۈكىدىن تەۋرىنىدىكەن.
</S>
<S ID=15389>
    ئابلىكىم كېرەم مۇنداق دېدى: ئاۋازلىق كونترول قىلىنىدىغان بۆشۈكتىن بىرنى ياساشقا تەخمىنەن 650 يۈەن ئەتراپىدا مەبلەغ كېتىدۇ.
</S>
<S ID=15390>
كەشپىياتىمنى مەركىزىي تېلېۋىزىيە ئىستانسىسىنىڭ ‹‹مەن كەشپىياتنى سۆيىمەن›› پىروگراممىسىغا ئېلىپ چىقسام، كارخانىچىلار بىلەن ھەمكارلىشىپ، بۇنداق بۆشۈكنى ياساپ بازارغا سالسام دەيمەن.
</S>
<S ID=15391>
‏    
</S>
</TEXT>
/BODY
/DOC