<DOC>
<DOCID>TIANSHAN.504819</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-03 16:27:51</DATE>
</HEADER>
<BODY>
<HEADLINE>
<S ID=17675>
كادىرلار نامراتلارنى يۆلەشكە كۈچ سەرپ قىلدى
</S>
</HEADLINE>
<TEXT>
<S ID=17676>
    ئىختىيارىي مۇخبىرىمىز مۇھەممەد تۇراپ خەۋىرى: توقسۇ ناھىيەلىك خەلق سوت مەھكىمىسىنىڭ پەيشەنبەبازار يېزا چوڭتوغراق كەنتىدە تۇرۇشلۇق خىزمەت گۇرۇپپىسى كەنتتە نامرات ئائىلە كۆپ بولۇشتەك ئەھۋالغا ئاساسەن نامرات ئائىلىلەرنى نامراتلىقتىن قۇتۇلدۇرۇشنىڭ يوللىرى ئۈستىدە ئىزدىنىپ،نامراتلارنى يۆلەش خىزمىتىنى كۈچلۈك ئىلگىرى سۈردى.
</S>
<S ID=17677>
    چوڭتوغراق كەنتىدە 258 ئائىلە، 1039 نوپۇس بار بولۇپ، بۇنىڭ ئىچىدە نامرات ئائىلە 94 گە يەتكەن.
</S>
<S ID=17678>
 بۇ نامرات ئائىلىلەرنى نامراتلىقتىن قۇتۇلدۇرۇپ بېيىشقا يېتەكلەش خىزمەت گۇرۇپپىسى ئىزچىل كۆڭۈل بۆلۈۋاتقان مەسىلە ئىدى.
</S>
<S ID=17679>
خىزمەت گۇرۇپپىسى كەنتنىڭ ئەمەلىي ئەھۋالى ۋە نامرات ئائىلىلەرنىڭ ئەمەلىيىتىگە بىرلەشتۈرۈپ، نامرات ئائىلىلەرنى نامراتلىقتىن قۇتۇلدۇرۇشتا ئەمەلىي تەدبىر قوللاندى.
</S>
<S ID=17680>
ئاساسىي قاتلام تەشكىلاتلارنىڭ خىزمەت مەسئۇلىيىتىنى كۈچەيتىپ، كەنت پارتىيە ياچېيكىسى ۋە كەنت ئاھالىلەر كومىتېتى يېزىلىق ھۆكۈمەتنىڭ نامرات ئائىلىلەرنى يۆلەش سىياسىتىگە ئاساسەن، ھېيت-بايراملاردا نامرات ئائىلىلەرنى تۇرمۇش بۇيۇملىرى بىلەن ھال سوراشقا يېتەكلەپ، نۇقتىلىق نامرات ئائىلىلەرنىڭ تۇرمۇش قىيىنچىلىقىنى ھەل قىلدى.
</S>
<S ID=17681>
كەنتتىكى پارتىيە ئەزالىرى، كەنتتە تۇرۇشلۇق خىزمەت گۇرۇپپىسىنىڭ ئەزالىرى، ئالدىن بېيىغان دېھقان-چارۋىچىلاردىن بولۇپ 17 كىشىنىڭ ئۆز ئىختىيارلىقى بىلەن پۇل ئىئانە قىلىشى ئارقىلىق، 48 مىڭ يۈەن نامراتلارنى يۆلەش ۋە ئۇلارغا ياردەم بېرىش فوندى قۇردى.
</S>
<S ID=17682>
كەنتتە تۇرۇشلۇق خىزمەت گۇرۇپپىسى كەنتتىكى ئالدىن بېيىغان يەككە تىجارەتچى ۋە قۇرۇلۇش ھۆدددىگىرىنى ئىجتىمائىي مەسئۇلىيىتىنى ئادا قىلىپ، چاغان مەزگىلىدە 20 ئالاھىدە نامرات ئائىلىدىن ھال سوراشقا تەشكىللىدى.
</S>
<S ID=17683>
بۇ كەنتتىكى نامرات ئائىلىلەر بېقىۋاتقان 1000 دىن ئارتۇق نامراتلىقتىن قۇتۇلدۇرۇش توخۇسىنى مۇشۇ كەنتتىكى بېيىغان دېھقانلار ۋە كەنتتە تۇرۇشلۇق خىزمەت گۇرۇپپىسى سېتىۋېلىپ، نامرات ئائىلىلەرگە تارقىتىپ بەردى.
</S>
</TEXT>
/BODY
/DOC