<DOC>
<DOCID>TIANSHAN.536077</DOCID>
<HEADER>
<CLASS>شىنجاڭ</CLASS>
<DATE>2016-07-21 11:55:24</DATE>
</HEADER>
<BODY>
<HEADLINE>
<S ID=34240>
شىنجاڭ ئىچىدە قاتناش جەرىمانىسىنى ئۈندىدار ئارقىلىق تۆلەشكە بولىدۇ
</S>
</HEADLINE>
<TEXT>
<S ID=34241>
    بۇنىڭدىن كېيىن سىز پەقەت «شىنجاڭ يۇقىرى سۈرئەتلىك تاشيول قاتناش ساقچىسى» ئۈندىدار سۇپىسى ( ئۈندىدار نومۇرى : xjgsjj ) نى قوشۇۋالسىڭىزلا، يانفون ئارقىلىق قاتناش جەرىمانىسىنى تۆلىيەلەيسىز.
</S>
<S ID=34242>
    مۇخبىرنىڭ 20-ئىيۇل ئاپتونوم رايونلۇق ج خ نازارىتى قاتناش ساقچى باش ئەترىتى يۇقىرى دەرىجىلىك تاشيول تارماق ئەترىتىدىن ئىگىلىشىچە، قاتناش ساقچى تارماقلىرى سودىگەر چاقىرىش بانكىسى ئۈرۈمچى تارماق بانكىسى بىلەن بىرلىكتە خەلققە قولايلىق مۇلازىمەت سۇپىسى ____ « شىنجاڭ يۇقىرى سۈرئەتلىك تاشيول قاتناش ساقچىسى » ئۈندىدار سۇپىسىنى بەرپا قىلىپ، بىر يىلدىن ئارتۇق سىناش ئارقىلىق، قاتناش قانۇنىغا خىلاپ قىلمىشلارنى تەكشۈرۈش ھەمدە يول ئەھۋالىنى سۈرۈشتۈرۈشنى ئەمەلگە ئاشۇرۇپلا قالماي، يەنە يانفون ئارقىلىق قاتناش جەرىمانىسىنى تۆلەشنى ئەمەلگە ئاشۇرغان. پەقەت شىنجاڭ ئىچىدە قاتناش قائىدىسىگە خىلاپلىق قىلمىش كۆرۈلسىلا، مەيلى قەيەرنىڭ ئاپتوموبىلى بولۇشتىن قەتئىينەزەر ھەممىسىنى ئۈندىدار سۇپىسى ئارقىلىق بىر تەرەپ قىلغىلى بولىدىكەن.
</S>
<S ID=34243>
    قوبۇل قىلىش ۋاقتى جەھەتتە، بانكىنىڭ ھەر يىلى يىل ئاتلاپ ھېسابات سېلىشتۇرۇش مەزگىلىدە سىستېما ۋاقتىنچە ئېتىۋېتىلگەندىن باشقا ھەر قانداق ۋاقىتتا، ھەر كۈنى سائەت 6:00 دىن سائەت 20:30 گىچە جەرىمانە تاپشۇرغىلى ۋە قاتناش قائىدىسىگە خىلاپ قىلمىشلارنى بىر تەرەپ قىلغىلى بولىدىكەن.
</S>
<S ID=34244>
    ئالاھىدە دىققەت قىلىدىغان نۇقتا شۇكى: يانفوندا جەرىمانە تۆلەشتىن بۇرۇن، ئاپتوموبىل ئىگىسى چوقۇم يۇقىرى سۈرئەتلىك تاشيول قاتناش ساقچى تارماق ئەترىتىگە قاراشلىق چوڭ ئەترەت ياكى ئۈرۈمچى شەھەرلىك ج خ ئىدارىسى قاتناش ساقچى تارماق ئەترىتى قارمىقىدىكى ھەر قايسى چوڭ ئەترەتلەرگە بېرىپ، مەمۇرىي جازا قارارنامىسىنى كەستۈرگەندىن كېيىن، ئاندىن يانفوندا قانۇنغا خىلاپ قىلمىشنى بىر تەرەپ قىلىش مەشغۇلاتى ئېلىپ بارسا ھەمدە جەرىمانە تۆلىسە بولىدىكەن. يۇقىرىدا تىلغا ئېلىنغان ئىككى تۈرلۈك قاتناش ساقچى تارماق ئەترىتىدىن باشقا، ۋىلايەتلىك، ئوبلاستلىق قاتناش ساقچى تارماقلىرى كەسكەن مەمۇرىي جازا قارارنامىسىنى «شىنجاڭ يۇقىرى سۈرئەتلىك تاشيول قاتناش ساقچىسى» ئۈندىدار سۇپىسى ئارقىلىق بىر تەرەپ قىلغىلى بولمايدىكەن.
</S>
</TEXT>
/BODY
/DOC