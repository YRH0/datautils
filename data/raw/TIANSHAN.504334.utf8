<DOC>
<DOCID>TIANSHAN.504334</DOCID>
<HEADER>
<CLASS>مەملىكەت</CLASS>
<DATE>2016-03-02 17:26:45</DATE>
</HEADER>
<BODY>
<HEADLINE>
<S ID=17501>
«يەسلى خىزمىتى قائىدىسى» 1-مارتتىن باشلاپ يولغا قويۇلىدۇ
</S>
</HEADLINE>
<TEXT>
<S ID=17502>
بالىلارنى خورلاش قەتئىي مەنئى قىلىنىدۇ
</S>
<S ID=17503>
　　مائارىپ مىنىستىرلىقى 1-مارت «يەسلى خىزمىتى قائىدىسى»نى ئېلان قىلىپ ۋە يولغا قويۇپ، يەسلى بىخەتەرلىكى، سەھىيە ساقلىقنى ساقلاش، ئوقۇتۇش ۋە كۆلەم جەھەتلەردىكى خىزمەتلەرگە بەلگىلىمە بېكىتتى ۋە يەسلى ئوقۇتقۇچى-خىزمەتچىلىرىنىڭ خورلاش، كەمسىتىش، تەن جازاسى بېرىش ۋە شەكلى ئۆزگەرگەن تەن جازاسى بېرىش، ھاقارەتلەش قاتارلىق بالىلارنىڭ جىسمانىي ۋە ئەقلىي ساغلاملىقىغا زىيان يەتكۈزىدىغان قىلمىشلىرىنى قەتئىي چەكلەيدىغانلىقىنى ئېنىق ئوتتۇرىغا قويدى.
</S>
<S ID=17504>
　　«قائىدە»دە يەسلىنىڭ بىخەتەرلىك خىزمىتىگە قارىتا ئىنتايىن تەپسىلىي تەلەپلەر ئوتتۇرىغا قويۇلدى، دەرۋازىۋەن، ئۆي، ئەسلىھە، ئوت ئاپىتىدىن ساقلىنىش، قاتناش، يېمەكلىك، دورا، بالىلارنى ئاپىرىپ-ئەكېلىش، پائالىيەتكە تەشكىللەش ۋە بالىلار ئۇخلىغاندا دىجورنىلىق قىلىش قاتارلىق بىخەتەرلىك مۇھاپىزىتى ۋە تەكشۈرۈش تۈزۈمى ئورنىتىپ مۇكەممەللەشتۈرۈش، يەسلىنىڭ ئەسۋاب-ئۈسكۈنىلىرى، بېزەش ماتېرىياللىرى، كېرەكلىك بويۇم، جابدۇق ۋە ئويۇنچۇق، ئوقۇتۇش قوراللىرى ماتېرىياللىرى قاتارلىقلار دۆلەتنىڭ ئالاقىدار بىخەتەرلىك سۈپەت ئۆلچىمى ۋە مۇھىت ئاسراش تەلىپىگە ماس كېلىش دېگەنلەرنى ئۆز ئىچىگە ئالىدۇ، «قائىدە»دە يەنە يەسلى ئوقۇتقۇچى-خىزمەتچىلىرىنىڭ چوقۇم بىخەتەرلىك ئېڭىغا ئىگە بولۇشى، جىددىي ئەھۋالدا ئالدى بىلەن بالىلارنىڭ ھاياتىي بىخەتەرلىكىنى قوغداش كېرەكلىكى ئالاھىدە ئوتتۇرىغا قويۇلدى.
</S>
</TEXT>
/BODY
/DOC