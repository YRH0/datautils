<DOC>
<DOCID>TIANSHAN.534951</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-07-15 15:15:56</DATE>
</HEADER>
<BODY>
<HEADLINE>
<S ID=33414>
كۇچا ناھىيەسى چەت، يىراق رايونلارغا توك يەتكۈزۈشكە كۈچىدى
</S>
</HEADLINE>
<TEXT>
<S ID=33415>
   ئەھمەد ئىسمائىل خەۋەر قىلىدۇ: كۇچا ناھىيەسى بۇ يىل كىرگەندىن بۇيان ئېلېكتىر تۈر مەبلىغىنى پائال قولغا كەلتۈرۈپ، چەت، تاغلىق رايونلاردىكى دېھقان – چارۋىچىلارنىڭ توك ئىشلىتىشى قىيىن بولۇش مەسىلىسىنى ھەل قىلىپ، ئاممىنىڭ ئىشلەپچىقىرىش ۋە تۇرمۇش شارائىتىنى ياخشىلاشقا ئاساس سالدى.
</S>
<S ID=33416>
   بۇ ناھىيەنىڭ ئاغى، تارىم، ياقىلا قاتارلىق يېزا – بازارلىرىنىڭ كەنتلىرى ناھىيە بازىرىدىن يىراق بولۇپ، بۇ كەنتلەردىكى ئاھالىلەر تۈرلۈك تەبىئىي ئاپەتلەر تۈپەيلىدىن ئۇزاقتىن بۇيان نورمال توك ئىشلىتەلمەي كەلگەنىدى. ناھىيەلىك پارتكوم، خەلق ھۆكۈمىتى يۇقىرىنىڭ تۈر مەبلىغىنى قولغا كەلتۈرۈپ، ئاممىنىڭ توك ئىشلىتەلمەسلىك مەسىلىسىنى ھەل قىلدى.
</S>
<S ID=33417>
   تارىم فېرمىسىدىكى چارۋىچى موللاخۇن مۇنداق دېدى: ئىلگىرى نەچچە ئائىلە بىر توك سائىتى ئىشلىتەتتۇق. پارتىيە، ھۆكۈمەتنىڭ غەمخورلۇقىدا ھازىر ھەر بىر ئائىلىگە بىردىن توك سائىتى ئورنىتىلدى. ئەمدى ئېلېكتىر سايمانلىرىنى خاتىرجەم ئىشلىتەلەيدىغان بولدۇق.
</S>
<S ID=33418>
   ئۇقۇشىمچە، بۇ يىل بۇ ناھىيە 7مىليون 310 مىڭ يۈەن مەبلەغ سېلىپ توك تارتىلمىغان، توك يوللىرى بۇزۇلغان چەت، يىراق رايونلارغا توك يەتكۈزۈش قۇرۇلۇشىغا ئالاھىدە كۈچەپ، ئالتە يېزا – بازار، مەيداننىڭ توك تورىنى ئۆزگەرتكەن. نەتىجىدە 328 ئائىلىلىك دېھقان – چارۋىچىنىڭ توك ئىشلىتەلمەسلىك مەسىلىسى ھەل بولغان.
</S>
</TEXT>
/BODY
/DOC