<DOC>
<DOCID>TIANSHAN.534062</DOCID>
<HEADER>
<CLASS>شىنجاڭ</CLASS>
<DATE>2016-07-12 10:29:28</DATE>
</HEADER>
<BODY>
<HEADLINE>
<S ID=32788>
ئاۋىياتسىيە شىركەتلىرى توشۇش كۈچىنى ئاشۇرۇپ، يېڭىدىن ئاۋىياتسىيە لىنىيەسى ئېچىپ، ساياھەت ئاۋات مەزگىلىنى كۈتۈۋالدى
</S>
</HEADLINE>
<TEXT>
<S ID=32789>
شىنجاڭنى ئايروپىلانلىق ساياھەت قىلىش
</S>
<S ID=32790>
   يۈەن لېي خەۋەر قىلىدۇ: ساياھەتنىڭ ئاۋات مەزگىلى يېتىپ كېلىشى بىلەن نۇرغۇن ساياھەتچى شىنجاڭنى ئايروپىلانلىق ساياھەت قىلىشنى تاللىدى. ھەر قايسى چوڭ ئاۋىياتسىيە شىركەتلىرى بەس – بەستە توشۇش كۈچىنى ئاشۇرۇپ، نۆۋەتچى ئايروپىلان كۆپەيتىپ، يېڭىدىن ئۈرۈمچىگە قونمايلا شىنجاڭ ئىچىدىكى باشقا ئايرودۇرۇملاردىن ئىچكىرى ئۆلكىدىكى شەھەرلەرگە بىۋاسىتە ئۇچىدىغان لىنىيەلەرنى ئېچىپ، شىنجاڭنىڭ داڭلىق ساياھەت شەھەرلىرى بىلەن دۆلەت ئىچىدىكى بازىرى ئىتتىك قارارگاھلارنى تۇتاشتۇرۇپ، ساياھەتچىلەرنىڭ ئالقىشىغا ئېرىشتى.
</S>
<S ID=32791>
   يازلىق ساياھەتنىڭ ئاۋات مەزگىلى يېتىپ كېلىشى بىلەن جەنۇب ئاۋىياتسىيە پاي چەكلىك شىركىتىنىڭ شىنجاڭدىكى يولۇچى مىقدارى سىجىل ئېشىپ، 5 –، 6 – ئايدىكى يولۇچى مىقدارى ئوخشاشلا 600 مىڭ ئادەم/ قېتىمدىن، ئۈرۈمچىدىن قاناس، كۆكتوقاي، غۇلجا قاتارلىق جايلارغا قاتنايدىغان ئاۋىياتسىيە لىنىيەلىرىدىكى ساياھەتچىلەر مەنبەسى %60تىن ئېشىپ كەتتى. شۇنىڭ ئۈچۈن، جەنۇب ئاۋىياتسىيە پاي چەكلىك شىركىتىنىڭ شىنجاڭ شۆبە شىركىتى 6 – ئايدا ‹‹بوئېئىڭ 800 – 737›› بەلگىلىك ئايروپىلاندىن ئۈچنى يېڭىدىن كىرگۈزدى، 7 – ئايدىن 9 – ئايغىچە يەنە تۆتنى كىرگۈزۈپ، جەنۇب ئاۋىياتسىيە پاي چەكلىك شىركىتى شىنجاڭغا سالغان نۆۋەتچى ئايروپىلاننى 70 تىن ئاشۇرماقچى، نۆۋەتچى ئايروپىلاننىڭ ئومۇمىي مىقدارىنى 18 مىڭ 600 قېتىمغا يەتكۈزمەكچى بولۇۋاتىدۇ. خەينەن ئاۋىياتسىيە پاي چەكلىك شىركىتى، جۇڭگو خەلقئارا ئاۋىياتسىيە پاي چەكلىك شىركىتى كەڭ گەۋدىلىك ئايروپىلاننى كۆپەيتىش قاتارلىق تەدبىرلەرنى قوللىنىپ، ۋاقىت بايلىقىدىن ياخشى پايدىلانماقچى بولۇۋاتىدۇ.
</S>
<S ID=32792>
   جەنۇب ئاۋىياتسىيە پاي چەكلىك شىركىتى يېڭىدىن ئاچقان ئۈرۈمچى – تۇرپان – شاڭخەي خۇڭچياۋ ئايروپورتى ئاۋىياتسىيە لىنىيەسىدە يولۇچىلارنىڭ ئوتتۇرىچە ئولتۇرۇش نىسبىتى %80تىن ئاشتى، 7 – ئايدا يەنە تۇرپان – چاڭشا ئاۋىياتسىيە لىنىيەسىنى ئېچىپ، ساياھەتچىلەرنىڭ شىنجاڭغا كېلىشى ۋە شىنجاڭدىن چىقىشىغا قولايلىق يارىتىپ بەرمەكچى؛ سىچۈەن ئاۋىياتسىيە شىركىتى 7 – ئاينىڭ 15 – كۈنى چۇڭچىڭ – ئۈرۈمچى – قاناس ئاۋىياتسىيە لىنىيەسىنى ئاچماقچى؛ جۇڭگو خەلقئارا ئاۋىياتسىيە پاي چەكلىك شىركىتى 7 – ئاينىڭ 21 – كۈنى بېيجىڭ – قومۇل – شىخەنزە ئاۋىياتسىيە لىنىيەسىنى ئاچماقچى، ئۇ چاغدا شىخەنزە، كۈيتۈن، ساۋەن قاتارلىق جايلاردىكى ساياھەتچىلەر شىخەنزىدىن بىۋاسىتە ئىچكىرى ئۆلكىلەرگە ئۇچالايدۇ، ئۈرۈمچىدە توختىماي، ۋاقىت ۋە تەننەرخنى تېجەپ قالىدۇ.
</S>
<S ID=32793>
   جۇڭگو خەلقئارا ئاۋىياتسىيە پاي چەكلىك شىركىتىنىڭ نۆۋەتچى ئايروپىلانىغا ئولتۇرغان ساياھەتچىلەر شىخەنزە – قومۇل، قومۇل – تۇرپان ئاۋىياتسىيە لىنىيەسى بىلەن شىنجاڭ ئىچىدە يولنى تەكرارلىماي ئايلىنىپ ساياھەت قىلىدۇ. جەنۇب ئاۋىياتسىيە پاي چەكلىك شىركىتى يېڭىدىن ئاچقان ئۈرۈمچى – قاناس – غۇلجا – ئۈرۈمچى ساياھەت ئايلانما لىنىيەسى قىزغىن ئالقىشقا ئېرىشىپ، ئوتتۇرىچە ئولتۇرۇش نىسبىتى %80تىن ئېشىپ كەتتى. كېيىنكى قەدەمدە جەنۇب ئاۋىياتسىيە پاي چەكلىك شىركىتى ئۈرۈمچى – ئالتاي – غۇلجا – ئۈرۈمچى ئايلانما لىنىيەسىنى ئېچىشنى مۇزاكىرە قىلماقتا، بۇنىڭ بىلەن ئۈرۈمچىنى مەركەز قىلغان بىر سائەتلىك ئاۋىياتسىيە چەمبىرىكى غۇلجا، ئالتاي، قاناس، نارات، كۆكتوقاي قاتارلىق شىنجاڭنىڭ كۆپ ساندىكى ساياھەت مەنزىرە رايونىنى قاپلايدۇ.
</S>
</TEXT>
/BODY
/DOC