<DOC>
<DOCID>TIANSHAN.493647</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-27 15:58:10</DATE>
</HEADER>
<BODY>
<HEADLINE>
<S ID=6713>
بۇلتۇر قومۇل شەھىرىدە شەھەر–يېزىلارنىڭ سىغىمچانلىقى كۆرۈنەرلىك ئاشتى
</S>
</HEADLINE>
<TEXT>
<S ID=6714>
    ئىختىيارىي مۇخبىرىمىز ئابلىمىت ئابلىز خەۋىرى: مۇناسىۋەتلىك تارماقلاردىن ئىگىلىشىمچە، بۇلتۇر قومۇل شەھىرى «قومۇل شەھىرىنىڭ شىمالىي ئەشيا ئوبۇرۇت رايونى لايىھەسى»، «قومۇل شەھىرى ئاستانە بازىرىنىڭ ئومۇمىي لايىھەسىنىڭ تۈزىتىلمىسى» قاتارلىق ئالتە تۈرلۈك لايىھەنى تۈزۈپ چىقىپ، شەھەر–يېزىلارنى لايىھەلەش سىستېمىسىنى تېخىمۇ مۇكەممەللەشتۈرۈپ، شەھەر – يېزىلارنىڭ سىغىمچانلىقىنى كۆرۈنەرلىك ئاشۇرغان.
</S>
<S ID=6715>
    تونۇشتۇرۇلۇشىچە، بۇلتۇر قومۇل شەھىرىدە 216 مىليون يۈەن مەبلەغ سېلىنىپ، شەھەر قاتناش ئۇل ئەسلىھەلىرى كۈچەيتىلىپ، «1 – ئىيۇل» يولى، بىرلىشىش شىمالىي يولى، ئالغا شەرقىي يولى قاتارلىق 12 تۈرلۈك يول قۇرۇلۇشى يولغا قويۇلغان.
</S>
<S ID=6716>
جۇڭشەن شىمالىي يولى، دۆلەت قۇرۇش شىمالىي ۋە جەنۇبىي يولى قاتارلىق ئورۇنلاردا پىيادىلەر ئۆتۈشمە يولىدىن توققۇزى ئۆزگەرتىلگەن.
</S>
<S ID=6717>
20 مىليون 50 مىڭ يۈەن مەبلەغ سېلىنىپ، شەھەر غەربىي بۆلىكىدە سۇ، پار، تەبىئىي گاز بىلەن تەمىنلەش، پاسكىنا سۇنى چىقىرىۋېتىش قاتارلىقلارنى تورلاشتۇرۇپ باشقۇرۇش قۇرۇلۇشى تېزلىتىلىپ، ئۇل ئەسلىھەلەر يەنىمۇ مۇكەممەللەشتۈرۈلگەن.
</S>
<S ID=6718>
98 مىليون 670 مىڭ يۈەن مەبلەغ سېلىنىپ، 137 مىڭ 800 كىۋدرات مېتىر كۆلەمدىكى ئىمارەت ئېنېرگىيە تېجەيدىغان قىلىپ ئۆزگەرتىلگەن، 32 مەھەللىنىڭ ئۇل ئەسلىھەلىرى ياخشىلانغان.
</S>
<S ID=6719>
1 مىليون 310 مىڭ كىۋادرات مېتىر كۆكەرتىش كۆلىمىنى ئۆزگەرتىپ ۋە كۆپەيتىپ، كۆكەرتىش نىسبىتى %37.8 كە يەتكۈزۈلۈپ، ئاھالىلەرنىڭ تۇرالغۇ مۇھىتى تېخىمۇ ياخشىلانغان.
</S>
<S ID=6720>
77 مىليون 500 مىڭ يۈەن مەبلەغ سېلىنىپ، ئومۇمىي خەلق مەدەنىيەت باغچىسىنىڭ 2 – قارارلىق قۇرۇلۇشى ۋە شەرقىي ئۆستەڭنى ئۆزگەرتىش قۇرۇلۇشلىرى يولغا قويۇلغان.
</S>
<S ID=6721>
52 مىڭ كىۋادرات مېتىر كۆلەمدىكى قانۇنسىز قۇرۇلۇش چېقىۋېتىلگەن.
</S>
<S ID=6722>
كەپىلىك مەھەللىلەرنى ئۆزگەرتىش بويىچە 722 ئائىلىنىڭ 86 مىڭ 50 كىۋادرات مېتىر كۆلەمدىكى ئۆيى، 761 يېرى ئېلىنغان.
</S>
</TEXT>
/BODY
/DOC