<DOC>
<DOCID>TIANSHAN.500469</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-22 17:45:18</DATE>
</HEADER>
<BODY>
<HEADLINE>
<S ID=14124>
كۇچا ناھىيەسى سەھىيە، ساقلىقنى ساقلاش مۇلازىمەت قۇرۇلۇشىغا بولغان مەبلەغ سېلىنمىسىنى ئاشۇردى
</S>
</HEADLINE>
<TEXT>
<S ID=14125>
    ئىختىيارىي مۇخبىرىمىز ئەھمەد ئىسمائىل خەۋىرى: كۇچا ناھىيەسى بۇلتۇر مەركەز، نىڭبو شەھىرىنىڭ ياردىمىنى قولغا كەلتۈرۈپ، 116 مىليون يۈەن مەبلەغ سېلىپ، ناھىيەلىك ئانا-بالىلارنىڭ ساقلىقىنى ساقلاش مەركىزى، ناھىيەلىك 2-دوختۇرخانىنىڭ ئىچكى كېسەللەر ئۇنىۋېرسال بىناسى، ناھىيەلىك كېسەللىكلەرنىڭ ئالدىنى ئېلىش، كونترول قىلىش مەركىزى، ياقىلا بازىرى، ئۈچئۆستەڭ، ئاغى قاتارلىق يېزا-بازارلىق شىپاخانىلارنىڭ ئۇل ئەسلىھە قۇرۇلۇشىنى كۈچەيتتى.
</S>
<S ID=14126>
    ئىگىلىشىمچە، 35مىليون يۈەن مەبلەغ سېلىنغان ئانا-بالىلارنىڭ ساقلىقىنى ساقلاش مەركىزى؛ 23 مىليون يۈەن مەبلەغ سېلىنغان ناھىيەلىك 2-دوختۇرخانىسىنىڭ داۋالاش ئەسلىھەلىرى ۋە تۈز لىنىيەلىك تېزلەتكۈچ ئاپپاراتخانىسى قۇرۇلۇشى ئىشقا كىرىشتۈرۈلگەن.
</S>
<S ID=14127>
ھازىرغىچە يېزا-بازارلىق شىپاخانىلارنىڭ داۋالاش ئەسلىھەلىرىنى سەپلەش، شىپاخانىلارنىڭ ئۇنىۋېرسال داۋالاش سۈپىتىنى ئاشۇرۇش يېزا-بازارلارنىڭ داۋالاش سەۋىيەسىنى يۇقىرى كۆتۈردى.
</S>
<S ID=14128>
10 مىليون 260 مىڭ يۈەن مەبلەغ سېلىپ، ناھىيەلىك ئۇيغۇر تېبابەت دوختۇرخانىسىنىڭ داۋالاش ئەسلىھەلىرى قۇرۇلۇشىنىڭ ئۇلىنى مۇستەھكەملىدى؛ 3 مىليون 740 مىڭ يۈەن مەبلەغ سېلىپ، كەنت شىپاخانىلىرىنىڭ ئايلانما راسخوتى قىس بولۇش مەسىلىسىنى ھەل قىلدى.
</S>
</TEXT>
/BODY
/DOC