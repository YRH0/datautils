<DOC>
<DOCID>TIANSHAN.506905</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-08 16:08:38</DATE>
</HEADER>
<BODY>
<HEADLINE>
<S ID=18324>
توقسۇ ناھىيەسىدىكى كەنتكە چۈشكەن كادىرلار دېھقانلارنىڭ ئەتىيازلىق تېرىلغۇ ئىشلىرىغا ياردەملەشتى
</S>
</HEADLINE>
<TEXT>
<S ID=18325>
    نىياز ساتتار خەۋەر قىلىدۇ: توقسۇ ناھىيەلىك يېزا ئىگىلىك ماشىنىلىرى ئىدارىسىدىن 3 – تۈركۈمدە ‹‹ئۈچ ئەل›› خىزمىتى بىلەن بۇ ناھىيەنىڭ تاشئېرىق يېزا نورباشلام كەنتىگە چۈشكەن خىزمەت گۇرۇپپىسىدىكىلەر27 – فېۋرال كەنت كومىتېتى قورۇسىدا دېھقانلارنىڭ يېزا ئىگىلىك ماشىنا – سايمانلىرىنى تەكشۈرۈپ رېمونت قىلىپ بېرىپ، ئۇلارغا يوپۇق يېپىش ماشىنىسىنىڭ ئاددىي كاشىلىلىرىنى بىر تەرەپ قىلىش ئۇسۇللىرىنى چۈشەندۈرۈپ قويدى.
</S>
<S ID=18326>
   توقسۇ ناھىيەلىك رادىيو – تېلېۋىزىيە ئىستانسىسىدىن تامتوغراق يېزىسىنىڭ بەشتوما كەنتىگە چۈشكەن خىزمەت گۇرۇپپىسىنىڭ باشلىقى ۋاڭ خۇيۈن مۇنداق دېدى: بىز كەنتكە چۈشكەندىن كېيىن كەنتنىڭ ئەمەلىي ئەھۋالىنى چىقىش قىلىپ، كەنت تەشكىلاتىنى كۈچەيتىش، دىن ئەسەبىيلىك ئىدىيەسىنى تۈگىتىشنى چۆرىدەپ، خەلق تۇرمۇشىغا كاپالەتلىك قىلىش ۋە نامرات دېھقانلارنى نامراتلىقتىن قۇتۇلدۇرۇش پىلانىنى تۈزدۇق. مۇشۇ ئاساستا ‹‹ئۈچ ئەل›› خىزمىتىنى پۇختا قانات يايدۇرىمىز.
</S>
<S ID=18327>
   3 – تۈركۈمدە ‹‹ئۈچ ئەل›› خىزمىتى بىلەن توقسۇ ناھىيەسىدىكى سەككىز يېزا – بازار، 110 كەنتكە چۈشكەن 500 دىن ئارتۇق كادىر 1 – مارتتىن باشلاپ ئاممىغا مۇلازىمەت قىلىشقا باشلىدى.
</S>
<S ID=18328>
ھازىرغا قەدەر كەنتكە چۈشكەن كادىرلار مەڭگۈ قايتماس ئىدىيەسى بىلەن دېھقانلارغا 3500 پارچىدىن كۆپرەك دېھقانچىلىققا دائىر پەن – تېخنىكا ماتېرىيالى تارقاتتى ھەم ئۇلارغا مەسلىھەت بەردى.
</S>
<S ID=18329>
دېھقانلارنى كۈزگى بۇغداي مايسىلىرىنى تۈجۈپىلەپ پەرۋىش قىلىپ بىرلىك ھوسۇلىنى ئاشۇرۇش، مېۋىلىك باغلارنى ئىلمىي پەرۋىش قىلىش، كېسەللىك ۋە زىيانداش ھاشاراتلارنىڭ ئالدىنى ئېلىش تېخنىكىسى بويىچە تەربىيەلەش، يېتەكلەش ۋە مۇلازىمەت قىلىش پائالىيەتلىرىنى قانات يايدۇرۇپ، 5000 دىن ئارتۇق دېھقان – چارۋىچىنى مەنپەئەتلەندۈردى.
</S>
<S ID=18330>
‏
</S>
</TEXT>
/BODY
/DOC