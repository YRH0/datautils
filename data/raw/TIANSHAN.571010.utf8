<DOC>
<DOCID>TIANSHAN.571010</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-12-09 18:24:10</DATE>
</HEADER>
<BODY>
<HEADLINE>
<S ID=64191>
بىر قېتىملىق تۇغقاندارچىلىقتىن ئورنىغان مېھىر–مۇھەببەت
</S>
</HEADLINE>
<TEXT>
<S ID=64192>
  پەرھات مىجىت، مېھرىئاي تالىپ خەۋەر قىلىدۇ: ھاۋا بارغانچە سوۋۇماقتا، ئەمما ئەھمەت ھامۇلنىڭ قەلبى بۇ سوغۇقتىمۇ ئىللىقلىققا تولدى.
</S>
<S ID=64193>
چۈنكى، 11 – ئاينىڭ 3 – كۈنى ئۇنىڭ خەنزۇ تۇغقىنى ۋۇ جۈنخۇي قىشلىق كىيىملەرنى ئېلىپ بۇ ‹‹ئاكىسى››نى يوقلاپ كەلگەنىدى.
</S>
<S ID=64194>
 شايار ناھىيەلىك رادىيو – تېلېۋىزىيە ئىستانىسىنىڭ ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى بويىچە يېڭىمەھەللە بازىرى يانمەھەللە كەنتىدە تۇرۇشلۇق خىزمەت ئەترىتىنىڭ باشلىقى ۋۇ جۈنخۇي يىل بېشىدا بۇ كەنتتە تۇرۇش جەريانىدا بۇ كەنتتىكى ئەھمەت ھامۇل ئائىلىسىنى يۆلەش ئوبيېكتى قىلىپ، ئۇنىڭ بىلەن تۇغقاندارچىلىق مۇناسىۋىتى ئورناتقانىدى.
</S>
<S ID=64195>
شۇنىڭدىن بۇيان ۋۇ جۈنخۇي ئەھمەت ھامۇلنى نامراتلىقتىن قۇتۇلدۇرۇش لايىھەسى تۈزۈپ، دائىم پاراڭلىشىپ ئۆزئارا مۇناسىۋەتنى قويۇقلاشتۇردى.
</S>
<S ID=64196>
 ۋۇ جۈنخۇي مۇنداق دېدى: مەن بۇ ئاكامنى بۇ يىل كەنتتە تۇرۇش داۋامىدا تۇغقىنىم قىلغان، ئىلگىرى مەنمۇ ئۇلارنى شايار بازىرىدىكى ئۆيۈمگە تەكلىپ قىلىپ بىللە تاماق يېيىشىپ، ئۇرۇق – تۇغقانلىق مۇناسىۋىتىمىزنىڭ خاتىرىسى سۈپىتىدە خاتىرە سۈرەتكە چۈشكەنىدۇق.
</S>
<S ID=64197>
كېيىنچە ئاكاممۇ ۋاقتى چىقسىلا ناھىيە بازىرىغا بېرىپ بىزنىڭ ئۆيىدىكىلەرنى يوقلاپ تۇردى.
</S>
<S ID=64198>
 ۋۇ جۈنخۇي ئەھمەت ھامۇلىنى خۇددى قېرىنداش ئاكىسىدەك كۆرۈپ، ئۇنىڭ ئۆي سېلىشىغا ياردەم قىلدى ھەم ئەھمەت ھامۇلنىڭ ئۈچ بالىسىنىڭ تۇرمۇشىغا كۆپ قېتىم ياردەم قىلدى.
</S>
<S ID=64199>
بۇ يىل 5 – ئايدا ۋۇ جۈنخۇي ئەھمەت ھامۇل ئائىلىسىدىكىلەرنى ئاپتوموبىلىغا ئولتۇرغۇزۇپ ناھىيە بازىرىغا ئېلىپ بېرىپ، بازار ئايلاندۇرۇپ، بىللە سۈرەتكە چۈشتى ۋە تاماق يېيىشتى.
</S>
<S ID=64200>
 ئەھمەت ھامۇل مۇنداق دېدى: بۈگۈن ئىنىم ماڭا بىر قۇر قىشلىق كىيىم ئېلىپ كەپتۇ، مەن بۇنىڭدىن قېرىنداشلىق مېھىر – مۇھەببىتىنىڭ ھەقىقەتەنمۇ چوڭقۇر بولىدىغانلىقىنى ھېس قىلدىم.
</S>
<S ID=64201>
ئەگەر ئىنىم كەنتتىكى خىزمىتىنى تۈگىتىپ ئىدارىسىگە قايتىپ كەتكەن تەقدىردىمۇ ئۇنى يوقلاپ تۇرىمەن.
</S>
</TEXT>
/BODY
/DOC