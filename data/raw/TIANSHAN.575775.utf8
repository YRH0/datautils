<DOC>
<DOCID>TIANSHAN.575775</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-30 12:28:09</DATE>
</HEADER>
<BODY>
<HEADLINE>
<S ID=69054>
ئاقتۇ ناھىيەسى نامراتلىقتىن قۇتۇلدۇرۇش قەدىمىنى تېزلەتتى
</S>
</HEADLINE>
<TEXT>
<S ID=69055>
مۇختەر نۇرمۇھەممەد خەۋەر قىلىدۇ: ئاقتۇ ناھىيەسى نامراتلارنى تۈجۈپىلەپ يۆلەش خىزمىتىدە ئارتۇق ئەمگەكچىلەرنى يۆتكەپ ئىشقا ئورۇنلاشتۇرۇش، خاس كەسىپلەرنى نۇقتىلىق تەرەققىي قىلدۇرۇش، ياردەم مەبلىغىنى دەل جايغا ئەمەلىيلەشتۈرۈش، نىشانلىق ياردەم مەبلىغىدىن ئۈنۈملۈك پايدىلىنىشتىن ئىبارەت ئۈنۈملۈك تەدبىرلەرنى كۈچەپ يولغا قويۇپ، نامراتلىقتىن قۇتۇلدۇرۇش قەدىمىنى تېزلەتتى.
</S>
<S ID=69056>
بۇ ناھىيە بۇ يىل كىرگەندىن بۇيان نامراتلارنى تۈجۈپىلەپ يۆلەش خىزمىتىگە بولغان رەھبەرلىكنى كۈچەيتىپ، يېزىلاردىكى ئارتۇق ئەمگەكچىلەرنى، بولۇپمۇ نامرات ئائىلىلەردىكى ئارتۇق ئەمگەكچىلەرنى تېخنىكا ماھارىتى بويىچە تەربىيەلەش، يۆتكەپ ئىشقا ئورۇنلاشتۇرۇش، سىرتقا ئىشلەشكە يېتەكلەش قاتارلىق تەدبىرلەرنى يولغا قويۇپ، 7942 ئارتۇق ئەمگەكچىنى تۈرلۈك تېخنىكىلىق ماھارەت بويىچە ھەقسىز تەربىيەلەپ، نامرات ئائىلىلەردىكى ئارتۇق ئەمگەكچىلەرنى 30 مىڭ ئادەم(قېتىم) يۆتكەپ ئىشقا ئورۇنلاشتۇردى، بۇنىڭ ئىچىدە 1844 ئارتۇق ئەمگەكچىنى ئىچكىرى ئۆلكىلەردىكى زاۋۇت – كارخانىلارغا تەشكىللىك ئەۋەتىپ ئىشقا ئورۇنلاشتۇردى؛ نامراتلارنى يۆلەش تۈر مەبلىغىدىن 66 مىليون 320 مىڭ يۈەن ئاجرىتىپ، نامرات دېھقان – چارۋىچىلارنىڭ ئۆي قۇشلىرى باقمىچىلىقى، ھويلا – ئاران ئىگىلىكى، باغ – ئورمانچىلىق، تېرىقچىلىق، كەشتىچىلىك، ساياھەتچىلىك، ئېلېكتىرونلۇق سودا قاتارلىق كەسىپلەرگە چېتىشلىق تېز ئۈنۈم بېرىدىغان 126 تۈرنى يولغا قويدى؛ نامرات ئائىلىلەردىكى كېسەلخانىدا يېتىپ داۋالانغان 3716 كىشىگە 7 مىليون يۈەندىن كۆپرەك داۋالىنىش ياردەم مەبلىغى تارقاتتى.
</S>
<S ID=69057>
جياڭشى ئۆلكىسىنىڭ نىشانلىق ياردەم مەبلىغىدىن پايدىلىنىپ، نامرات ئائىلىلەرنىڭ تۇرالغۇ شارائىتىنى ياخشىلاش، نامراتلارنى ئىشقا ئورۇنلاشتۇرۇش، خاس كەسىپلەرنى تەرەققىي قىلدۇرۇشىغا ياردەم بېرىشكە چېتىشلىق 54 تۈرنى يولغا قويۇپ، 300 مىليون يۈەن نىشانلىق ياردەم مەبلىغىنى ئەمەلىيلەشتۈردى.
</S>
</TEXT>
/BODY
/DOC