<DOC>
<DOCID>TIANSHAN.501386</DOCID>
<HEADER>
<CLASS>مەملىكەت</CLASS>
<DATE>2016-02-24 16:41:49</DATE>
</HEADER>
<BODY>
<HEADLINE>
<S ID=15029>
مۇھىت ئاسراش مىنىستىرلىقى ئېلىمىزدىكى شەھەرلەرنىڭ پانۇس بايرىمى مەزگىلىدىكى ھاۋا سۈپەت ئەھۋالىنى ئومۇمىي ئۇقتۇرۇش قىلدى
</S>
</HEADLINE>
<TEXT>
<S ID=15030>
    خەلق تورى ئۇيغۇرچە قانىلىنىڭ 24-فېۋرال بېيجىڭدىن بەرگەن تېلېگراممىسى: مۇھىت ئاسراش مىنىستىرلىقى بۈگۈن ئېلىمىزدىكى شەھەرلەرنىڭ پانۇس بايرىمى مەزگىلىدىكى ھاۋا سۈپەت ئەھۋالىنى ئومۇمىي ئۇقتۇرۇش قىلدى: پۈتۈن مەملىكەتتىكى 338 ۋىلايەت دەرىجىلىك ۋە ئۇنىڭدىن يۇقىرى شەھەرلەرنىڭ مۇھىت ھاۋا سۈپىتى ئومۇمىي جەھەتتىن بىر قەدەر ياخشى بولغان.
</S>
<S ID=15031>
بېيجىڭ، تيەنجىن، خېبېي رايونىنىڭ ھاۋا سۈپىتى بىر قەدەر ناچار بولۇپ، بىر قىسىم شەھەرلەردە ئېغىر ھاۋا بۇلغىنىش كۆرۈلگەن؛ چاڭجياڭ دېلتىسى ۋە جۇجياڭ دېلتىسى رايونىنىڭ ھاۋا سۈپىتى بىر قەدەر ياخشى بولغان.
</S>
<S ID=15032>
بۇلارنىڭ ئىچىدە، بېيجىڭ ، تيەنجىن، خېبېي رايونىدا پوجاڭزا كۆپ ئېتىلىشىنىڭ تەسىرى ئەڭ زور بولۇپ، شۇ رايوندىكى PM2.5 نىڭ سائەتلىك ئوتتۇرىچە قىممەت قويۇقلۇقى 22-فېۋرال سائەت 20:00 دە ۋە 21:00 دە ئەڭ يۇقىرى پەللىگە يەتكەن (153 مىكروگىرام/ كۇپ مېتىر)، كېچىدىكى سوغۇق ھاۋانىڭ تەسىرىدە پانۇس بايرىمىدا يېرىم كېچىدىن كېيىن PM2.5 نىڭ قويۇقلۇقى كۆرۈنەرلىك تۆۋەنلىگەن.
</S>
</TEXT>
/BODY
/DOC