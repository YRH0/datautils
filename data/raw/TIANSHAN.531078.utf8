<DOC>
<DOCID>TIANSHAN.531078</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-06-28 12:56:34</DATE>
</HEADER>
<BODY>
<HEADLINE>
<S ID=31621>
سەرخىل رادىيو–تېلېۋىزىيە پىروگراممىلىرىدىن پىچاندىكى 48 مىڭ ئائىلىلىك دېھقان مەنپەئەتلەندى
</S>
</HEADLINE>
<TEXT>
<S ID=31622>
   مىجىت ئىبراھىم خەۋەر قىلىدۇ: پىچان ناھىيەسىنىڭ پىچان يېزىسى كىچىك كەنتىدىكى غوپۇر نىياز مۇنداق دېدى: پىچان ناھىيەلىك رادىيو – تېلېۋىزىيە – مەدەنىيەت – تەنتەربىيە ئىدارىسىدىكى خادىملار يېقىندا ئۆيىمىزگە يەر يۈزى قوبۇللىغۇچ ئۈسكۈنىسى ئورنىتىپ بەردى، ئەمدى كۈنلىرىمىز تېخىمۇ مەنىلىك ئۆتىدىغان بولدى. ھازىر پىچان ناھىيەسىدە غوپۇر مامۇتقا ئوخشاش ئاپتونوم رايونىمىزنىڭ ‹‹رادىيو – تېلېۋىزىيە پىروگراممىلىرىنى ھەممە ئائىلىلەرگە يەتكۈزۈش›› قۇرۇلۇشىدىن مەنپەئەتلەنگەن دېھقان – چارۋىچىلار ئائىلىسى 48 مىڭغا يەتتى.
</S>
<S ID=31623>
   بۇ ناھىيە 2013 – يىلى ئاپتونوم رايونىمىزنىڭ ‹‹رادىيو – تېلېۋىزىيە پىروگراممىلىرىنى ھەممە ئائىلىلەرگە يەتكۈزۈش›› قۇرۇلۇشىنى سىناق تەرىقىسىدە يولغا قويۇپ، دەسلەپكى ئۈنۈمنى كۆرگەندىن كېيىن، 2014 – يىلى 5 – ئايدا بۇ تۈر قۇرۇلۇشىنى رەسمىي يولغا قويدى. ئۇقۇشىمچە، پىچان ناھىيەسىدە بۇ يىل كىرگەندىن بۇيان 40 مىڭ دېھقان ئائىلىسىگە يەر يۈزى قوبۇللىغۇچ ئۈسكۈنىسى ئورنىتىلغان بولۇپ، رادىيو – تېلېۋىزىيە پىروگراممىلىرىنىڭ سۈپىتى ئىلگىرىكىدىن زور دەرىجىدە يۇقىرى كۆتۈرۈلگەن، دېھقان – چارۋىچىلار 12 خىل رادىيو پىروگراممىسى، 100دىن ئارتۇق تېلېۋىزىيە قانىلى پىروگراممىلىرىدىن بەھرىلىنىش ئىمكانىيىتىگە ئىگە بولغان.
</S>
<S ID=31624>
   پىچان ناھىيەلىك رادىيو – تېلېۋىزىيە – مەدەنىيەت – تەنتەربىيە ئىدارىسىنىڭ بۇ خىزمەتكە مەسئۇل خىزمەتچىسى ئالىم يۈسۈپ مۇنداق دېدى: ئاپتونوم رايونىمىزنىڭ ‹‹رادىيو – تېلېۋىزىيە پىروگراممىلىرىنى ھەممە ئائىلىلەرگە يەتكۈزۈش›› قۇرۇلۇشى ناھىيەمىزدە يولغا قويۇلغان ئىككى يىلدىن بۇيان ناھىيەمىزدىكى %80كە يېقىن دېھقان – چارۋىچىنى بۇ قۇرۇلۇشتىن نەپكە ئېرىشتى. دەسلەپكى ئىستاتىستىكىغا ئاساسلانغاندا، ئۈچ يىلدا ناھىيەمىزدە بۇ قۇرۇلۇشتىن نەپكە ئېرىشكەن دېھقان – چارۋىچى ئائىلىسى 48 مىڭغا يەتكەن. بۇ يىلمۇ بۇ تۈر قۇرۇلۇشىنى داۋاملاشتۇرۇپ، %100 دېھقان – چارۋىچى ئائىلىسىنى ئاپتونوم رايونىمىزنىڭ ‹‹رادىيو – تېلېۋىزىيە پىروگراممىلىرىنى ھەممە ئائىلىلەرگە يەتكۈزۈش›› قۇرۇلۇشىدىن نەپكە ئىگە قىلىشقا پۈتۈن كۈچىمىز بىلەن تىرىشىمىز.
</S>
</TEXT>
/BODY
/DOC