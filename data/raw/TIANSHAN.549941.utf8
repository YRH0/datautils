<DOC>
<DOCID>TIANSHAN.549941</DOCID>
<HEADER>
<CLASS>شىنجاڭ</CLASS>
<DATE>2016-09-19 11:29:48</DATE>
</HEADER>
<BODY>
<HEADLINE>
<S ID=49291>
جۇڭگو نېفىت، تەبىئىي گاز گۇرۇھى غەربىي رايون تۇرۇبا يولى شىركىتى پارتكومىنىڭ سابىق ئەزاسى، مۇئاۋىن باش دىرېكتورى ئېلى ئىسمايىل ئىنتىزامغا ئېغىر خىلاپلىق قىلغاچقا،پارتىيىدىن قوغلاندى، خىزمەتتىن ھەيدەلدى
</S>
</HEADLINE>
<TEXT>
<S ID=49292>
   ئۆز خەۋىرىمىز. يېقىندا ئاپتونوم رايونلۇق پارتكومنىڭ تەستىقلىشى، ئاپتونوم رايونلۇق ئىنتىزام تەكشۈرۈش كومىتېتى جۇڭگو نېفىت، تەبىئىي گاز گۇرۇھى غەربىي رايون تۇرۇبا يولى شىركىتى پارتكومىنىڭ سابىق ئەزاسى، مۇئاۋىن باش دىرېكتورى ئېلى ئىسمايىلنىڭ ئىنتىزامغا ئېغىر دەرىجىدە خىلاپلىق قىلىش مەسىلىسىنى دېلو تۇرغۇزۇپ تەكشۈردى.
</S>
<S ID=49293>
   تەكشۈرۈپ ئېنىقلىنىشىچە، ئېلى ئىسمايىل مەركەزنىڭ سەككىز تۈرلۈك بەلگىلىمىسىگە ئېغىر خىلاپلىق قىلىپ، بەلگىلىمىگە خىلاپ ھالدا ھۆكۈمەت ئاپتوموبىلىغا ئۆز مەيلىچە ساختا نومۇر تاختىسى ئىشلەتكەن؛ پاك بولۇش ئىنتىزامىغا ئېغىر خىلاپلىق قىلىپ سوۋغا قوبۇل قىلغان، تۇغقانلىرىنىڭ تىجارەت قىلىپ زور پايدا ئېلىشىغا پۇرسەت يارىتىپ بەرگەن؛ خىزمەت ئىنتىزامىغا ئېغىر خىلاپلىق قىلىپ، بەلگىلىمىگە خىلاپ ھالدا قۇرۇلۇش تۈرلىرىنى ھۆددىگە بېرىش، ھۆددىگە ئېلىش، يەر ئىشلىتىش ھوقۇقىنى ئۆتۈنۈپ بېرىش، مەمۇرىي جەھەتتىن ئىجازەت بېرىش ئىشلىرىنى تەستىقلاشقا ئارىلاشقان ۋە قول تىققان؛ ئەدلىيە، ئىنتىزام، قانۇن ئىجرا قىلىش پائالىيىتىگە ئارىلاشقان ۋە قول تىققان؛ تۇرمۇش ئىنتىزامىغا ئېغىر خىلاپلىق قىلىپ، باشقىلار بىلەن ئۇزاق مەزگىل بىنورمال جىنسىي مۇناسىۋەتنى ساقلىغان؛ دۆلەتنىڭ قانۇن – نىزاملىرىدىكى بەلگىلىمىلەرگە ئېغىر خىلاپلىق قىلىپ، خىزمەتتىكى قولايلىقتىن پايدىلىنىپ، كارخانىنىڭ تىجارەت پائالىيىتى قاتارلىق تەرەپلەردە، باشقىلارغا مەنپەئەت يەتكۈزۈپ، زور سوممىلىق پۇل ئۈندۈرۈۋالغان ۋە مال – مۈلۈك قوبۇل قىلىپ جىنايەت شەكىللەندۈرگەن.
</S>
<S ID=49294>
   ئېلى ئىسمايىل پارتىيەنىڭ رەھبىرىي كادىرى تۇرۇقلۇق غايە – ئېتىقادىنى يوقىتىپ، پارتىيە ئىنتىزامىغا ئېغىر خىلاپلىق قىلغان، پارتىيە 18 – قۇرۇلتىيىدىن كېيىنمۇ يەنىلا ھوشىنى تاپماي، بۇ ئىشلاردىن قول ئۈزمىگەن، خاراكتېرى قەبىھ، قىلمىشى ئېغىر.
</S>
<S ID=49295>
‹‹جۇڭگو كومۇنىستىك پارتىيىسىنىڭ ئىنتىزام جازاسى نىزامى›› قاتارلىق ئالاقىدار بەلگىلىمىلەرگە ئاساسەن، ئاپتونوم رايونلۇق ئىنتىزام تەكشۈرۈش كومىتېتى دائىمىي كومىتېتىنىڭ يىغىنىدا مۇزاكىرە قىلىش ھەم ئاپتونوم رايونلۇق پارتكوم دائىمىي كومىتېتى يىغىنىنىڭ قاراپ چىقىشىغا سۇنۇش ئارقىلىق، ئېلى ئىسمايىلغا پارتىيەدىن قوغلاش، خىزمەتتىن ھەيدەش جازاسى بېرىش قارار قىلىندى، جۇڭگو نېفىت، تەبىئىي گاز گۇرۇھى شىركىتىگە ئۇنىڭغا خىزمەتتىن ھەيدەش جازاسى بېرىشنى تاپشۇردى؛ ئۇنىڭ ئىنتىزامغا خىلاپ ئېرىشكەن بارلىق تاپاۋىتى قايتۇرۇۋېلىندى؛ ئۇنىڭ قانۇنغا خىلاپلىق قىلىپ جىنايەت ئۆتكۈزۈش مەسىلىسى ھەم يىپ ئۇچى ئەدلىيە ئورگانلىرىنىڭ قانۇن بويىچە بىر تەرەپ قىلىشىغا تاپشۇرۇلدى.
</S>
<S ID=49296>
‏
</S>
</TEXT>
/BODY
/DOC