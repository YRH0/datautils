<DOC>
<DOCID>TIANSHAN.519226</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-22 15:42:01</DATE>
</HEADER>
<BODY>
<HEADLINE>
<S ID=26255>
تاكسى شوپۇرى ئەمەلىي ھەرىكىتى ئارقىلىق ئاكتىپ كۈچ تارقاتتى
</S>
</HEADLINE>
<TEXT>
<S ID=26256>
    مۇخپۇلجان تۇرسۇن خەۋەر قىلىدۇ: قارا شەھەر ناھىيەسىنىڭ ‹‹خېڭرۈي›› كىرا ئاپتوموبىل مۇلازىمەت شىركىتىنىڭ شوپۇرى لى جيەنگو تاكسىسىدا ئولتۇرغان يولۇچى ئۇنتۇپ قالغان پۇلنى ئىگىسىگە تاپشۇرۇپ بېرىپ، ئەمەلىي ھەرىكىتى ئارقىلىق جەمئىيەتتە ئاكتىپ كۈچ تارقاتتى.
</S>
<S ID=26257>
   3 – ئاينىڭ 29 – كۈنى چۈشتىن كېيىن، تاكسى شوپۇرى لى جيەنگو بىر ئۇيغۇر يولۇچىنى مەنزىلىگە ئاپىرىپ قويغاندىن كېيىن، ئارقا ئورۇندۇقتا بىر يالتىراق خالتىنى بايقىدى، خالتىدا 4000 يۈەن نەق پۇل بار ئىدى.
</S>
<S ID=26258>
   يولۇچى تاكسىدىن چۈشۈپ كەتكەندىن كېيىن، كەينى ئورۇندۇقتا بىر يالتىراق خالتىنى كۆردۈم، ئېچىپ قارىسام ئىچىدە پۇل بار ئىكەن، پۇلنى تاكسىدا ئۇنتۇپ قالغۇچى چوقۇم بەك جىددىيلەشتى دەپ ئويلاپ، دەرھال پۇلنىڭ ئىگىسىنى ئىزدىدىم، ئىزدەش ئارقىلىق پۇلنىڭ ئىگىسىنى تاپتۇق، دېدى لى جيەنگو.
</S>
<S ID=26259>
   پۇل ئىگىسى تۇرسۇنگۈل روزى تاكسىدا ئۇنتۇپ قالغان پۇلىنى تاپشۇرۇۋالغاندىن كېيىن تولىمۇ ھاياجانلاندى ھەمدە تاكسى شوپۇرى ۋە تاكسى شىركىتىگە قايتا – قايتا رەھمەت ئېيتتى.
</S>
<S ID=26260>
   قاراشەھەر ناھىيەلىك ‹‹خېڭرۈي›› كىرا ئاپتوموبىل مۇلازىمەت شىركىتىنىڭ ئىشخانىسىنىڭ تېمىغا 30 دىن ئارتۇق لەۋھە ئېسىلغان بولۇپ، بۇ لەۋھەلەر شىركەت ۋە قاتناش – تىرانسپورت ئىدارىسىنىڭ شوپۇرلار ئارىسىدا لېي فېڭدىن ئۆگىنىپ، ئالتۇن تېپىۋالسىمۇ كۆز قىرىنى سالمايدىغان ئېسىل پەزىلەتنى ئەۋج ئالدۇرۇشقا ئەھمىيەت بەرگەنلىكىنىڭ شاھىتى ئىدى. ھازىرغا قەدەر بۇ شىركەتتە موھتاجلارغا ياردەم بەرگەن، يولۇچىلارنىڭ تاكسى، ئاپتوبۇستا ئۇنتۇپ قالغان پۇل ۋە باشقا نەرسە – كېرەكلىرىنى ئىگىسىگە تاپشۇرۇپ بەرگەن ئىشلار 300 قېتىمدىن ئاشقان.
</S>
</TEXT>
/BODY
/DOC