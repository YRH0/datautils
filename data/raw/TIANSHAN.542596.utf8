<DOC>
<DOCID>TIANSHAN.542596</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-08-19 16:08:35</DATE>
</HEADER>
<BODY>
<HEADLINE>
<S ID=41328>
پۇقراۋى كارخانىلارنىڭ 2–نۆۋەتلىك دوستلۇق تەنھەرىكەت مۇسابىقىسى ئۆتكۈزۈلدى
</S>
</HEADLINE>
<TEXT>
<S ID=41329>
   مۇيەسسەر ئاباھىمىت خەۋەر قىلىدۇ: جەمئىيەتنىڭ تەرەققىي قىلىشىغا ئەگىشىپ، دىيارىمىزدىكى پۇقراۋى كارخانىلارمۇ كۈندىن – كۈنگە كۆپىيىپ، نۇرغۇن ياشلارنى ئىشقا ئورۇنلاشتۇرۇپ، جەمئىيەتنىڭ ئىشسىزلىق بېسىمىنى يېنىكلىتىپلا قالماي، ئاپتونوم رايونىمىزنىڭ تەرەققىياتىغا تۆھپە قوشماقتا.
</S>
<S ID=41330>
كۈچلۈك بازار رىقابىتىدە، نۇرغۇن كارخانىچىلار ئىش ئۈنۈمىگە، كارخانىدىكىلەرنىڭ ماددىي ئېھتىياجىغىلا كۆڭۈل بۆلۈپ، ئۇلارنىڭ مەنىۋى ئېھتىياجىغا دېگەندەك كۆڭۈل بۆلۈپ كېتەلمىگەنىدى.
</S>
<S ID=41331>
شىنجاڭ ئەنقەرە سودا – ئۇچۇر مەسلىھەتچىلىك چەكلىك مەسئۇلىيەت شىركىتى كارخانىلاردىكى بۇ بوشلۇقنى تولدۇرۇش، ئولىمپىك تەنھەرىكەت مۇسابىقىسىنى تەبرىكلەش، دىيارىمىزنىڭ تەنھەرىكەت ئىشلىرىنىڭ تەرەققىياتىنى ئىلگىرى سۈرۈش ئۈچۈن، 13 – ئاۋغۇست بوشلۇق تەنتەربىيەسى بىلەن بىرلىشىپ، مىللىي پۇقراۋى كارخانىلارنىڭ 2 – نۆۋەتلىك دوستلۇق تەنھەرىكەت مۇسابىقىسىنى ئۆتكۈزدى.
</S>
<S ID=41332>
    مۇسابىقىگە شىنجاڭ ‹‹ئالتۇن گۆھەر›› خەلقئارا سودا چەكلىك مەسئۇلىيەت شىركىتى، ‹‹بايرام›› تور سودا شەھەرچىسى... قاتارلىق سەككىز شىركەت ۋە كارخانىلاردىن كەلگەن 100 دىن ئارتۇق ماھىر قاتنىشىپ، كۆڭۈللۈك مۇسابىقىلەشتى.
</S>
<S ID=41333>
    بۇ قېتىمقى تەنھەرىكەت مۇسابىقىسى تىكتاك توپ، ئارقان تارتىشىش، ۋاسكېتبول قاتارلىق ئۈچ تۈر بويىچە ئۆتكۈزۈلدى، ياش كارخانا خادىملىرى ئۇرغۇپ تۇرغان ھاياتىي كۈچى بىلەن ئالاھىدىلىكلىرىنى جارى قىلدۇرۇپ، مۇسابىقىنى قىزىتىۋەتتى.
</S>
<S ID=41334>
    ئەنقەرە ئۇچۇر مەسلىھەتچىلىك چەكلىك شىركىتى تارمىقىدىكى ئەنقەرە مەدەنىيەت تارقىتىش چەكلىك مەسئۇلىيەت شىركىتىنىڭ باش دىرېكتورى رىزۋانگۈل مۇھەممەت مۇنداق دېدى: بىز مىللىي كارخانىچىلارنىڭ خىزمەت بېسىمىنى يېنىكلىتىش ھەم ئۇلارغا ئۆز ئارا تونۇشۇش ئارقىلىق ئۆز ئارا قوللايدىغان، ئۆز ئارا ياردەم بېرىدىغان ياخشى كەيپىياتنى بارلىققا كەلتۈرۈش ۋە ئۇلارنىڭ مەنىۋى تۇرمۇشىنى بېيىتىش مەقسىتىدە بۇلتۇر 8 – ئايدا تۇنجى قېتىملىق پۇقراۋى كارخانىلار دوستلۇق تەنھەرىكەت مۇسابىقىسى ئۆتكۈزگەنىدۇق، كارخانىچىلارنىڭ كۈچلۈك تەلىپى، تەڭرىتاغ رايونلۇق يەككە ۋە خۇسۇسىي كارخانىچىلار جەمئىيىتىنىڭ قوللىشى بىلەن بۇ قېتىم 2 – نۆۋەتلىك دوستلۇق تەنھەرىكەت مۇسابىقىسىنى ئۇيۇشتۇردۇق، بۇنداق مۇسابىقىنىڭ بۇنىڭدىن كېيىن ئۈزۈلۈپ قالماي، مول مەزمۇندا داۋام قىلىدىغانلىقىغا ئىشىنىمىز.
</S>
<S ID=41335>
    ‹‹بايرام›› تور سودا شەھەرچىسىنىڭ باش دىرېكتورى پەرھاد ئۆمەر مۇنداق دېدى: شىركىتىمىزدىكى خىزمەتچىلەر 20 – ئەسىرنىڭ 90 – يىللىرىدىن كېيىن توغۇلغان ياشلار، مۇسابىقىگە شىركىتىمىزنىڭ 15 خادىمى قاتناشتى.
</S>
<S ID=41336>
بىز تور سودىسى بىلەن شۇغۇللانغاچقا، كۈندە نەچچە سائەتلەپ كومپيۇتېر ئالدىدا خىزمەت قىلىمىز.
</S>
<S ID=41337>
مۇشۇ پۇرسەتتە كارخانىمىزدىكى ياشلار ئالاھىدىلىكىنى جارى قىلدۇرۇپلا قالماي، باشقا كارخانىلاردىكىلەر بىلەن تونۇشۇپ، دوستلۇقنى ئىلگىرى سۈردى.
</S>
</TEXT>
/BODY
/DOC