<DOC>
<DOCID>TIANSHAN.491602</DOCID>
<HEADER>
<CLASS>شىنجاڭ</CLASS>
<DATE>2016-01-21 18:30:06</DATE>
</HEADER>
<BODY>
<HEADLINE>
<S ID=4826>
13-نۆۋەتلىك مەملىكەتلىك قىشلىق تەنھەركەت مۇسابىقىسىنىڭ ئېچىلىش مۇراسىمىدا تاماشىبىنلار ۋە تەنتەربىيە خىزمەتچىلىرى قىزىقارلىق نومۇرلار ۋە دېكراتسىيەلەردىن تەسىرلەندى
</S>
</HEADLINE>
<TEXT>
<S ID=4827>
    13-نۆۋەتلىك مەملىكەتلىك قىشلىق تەنھەرىكەت مۇسابىقىسىنىڭ باشلىنىش مۇراسىمىدىن كېيىن، مەيلى نەق مەيداندىكى تاماشىبىنلار بولسۇن ياكى تەنتەربىيە خىزمەتچىلىرى بولسۇن، قىزىقارلىق نومۇرلار ۋە دېكراتسىيەلەردىن تولىمۇ تەسىرلەندى.
</S>
<S ID=4828>
13- نۆۋەتلىك مەملىكەتلىك قىشلىق تەنھەرىكەت مۇسابىقىسىنىڭ باشلىنىش مۇراسىمىدا، مەزمۇن بىلەن شەكىل ئورگانىك بىرلەشتۈرۈلگەن؛ قار-مۇز ھەركىتى بىلەن مەدەنىيەت-سەنئەت ئورگانىك بىرلەشتۈرۈلگەن؛ مىللىي ئالاھىدىلىك بىلەن جۇڭخۇا مەدەنىيىتى ئورگانىك بىرلەشتۈرۈلگەن بولۇپ، ئويۇن قويۇشنىڭ كۆپ قىسمى مۇز ئۈستىدە ئېلىپ بېرىلدى.
</S>
<S ID=4829>
ئويۇن قويۇشقا قاتناشقانلار مۇز ئۈستىدە يېڭىلىق يارىتىپ، «ياشلىق كۈيى»، «نەسىردىن ئەپەندىم»، «چىنە ئۇسسۇلى» قاتارلىق نادىر نومۇرلارنى ئورۇندىدى ھەمدە چاقلىق كانكى، تېز مۇز تېيىلىش قاتارلىق تەنتەربىيە ئامىللىرىنى سىڭدۈرۈپ، ئۇسسۇل، سېرىك ۋە تەنتەربىيە ھەركىتىنى بىرلەشتۈردى.
</S>
<S ID=4830>
نەق مەيداندىكى تاماشىبىنلار بۇنىڭدىن ھەيرانلىق ھىس قىلدى ھەمدە تولىمۇ ھاياجانلاندى.
</S>
<S ID=4831>
نەق مەيداندىكى بىر تاماشىبىن مۇنداق دېدى: «شىنجاڭلىق بولۇش سۈپىتىم بىلەن، 13-نۆۋەتلىك مەملىكەتلىك قىشلىق تەنھەرىكەت مۇسابىقىسىنىڭ ئاپتونوم رايونىمىزدا ئۆتكۈزۈلگەنلىكىدىن تولىمۇ شەرەپ ھېس قىلدىم.
</S>
<S ID=4832>
باشلىنىش مۇراسىمىدىكى ئۇيۇنلار ھەقىقەتەن قىزىقارلىق بولدى».
</S>
<S ID=4833>
    ئاپتونوم رايونىمىزدىكى داڭلىق ساخاۋەتچى، شىنجاڭ جۇڭپا مەبلەغ سېلىش پاي كونتروللۇق چەكلىك شىركىتىنىڭ باش مۇدىرى ماھىرجان نەق مەيداندىن ئايرىلىشنى خالىماي قالدى.
</S>
<S ID=4834>
ئۇ مۇنداق دېدى: «مۇشۇنداق چوڭ پائالىيەتلەردە، پۈتۈن دۇنيانىڭ كۆزى شىنجاڭغا تىكىلىدۇ.
</S>
<S ID=4835>
پارتىيە ۋە ھۆكۈمەتنىڭ شىنجاڭدىكى ھەر مىللەت ئاممىسىغا كۆڭۈل بۆلگەنلىكى ۋە قوللىغانلىقىغا رەھمەت».
</S>
<S ID=4836>
    نەق مەيداندا مەشئەل يەتكۈزىدىغان 13 كىشىنىڭ بىرى بولغان شىنجاڭ تېز مۇز تېيىلىش كوماندىسىنىڭ تېرىنېرى ليۇ يەنڭفىي ياشلىق چاغلىرىدا ئېلىمىزگە ۋاكالىتەن قىشلىق ئولىمپىك تەنھەرىكەت مۇسابىقىسىغا قاتناشقان ھەمدە مەملىكەت بويىچە چېمپيون بولغان بولۇپ، ئىزچىل تەنتەربىيە ئىشلىرىنىڭ 1-سېپىدا ئىشلەپ كەلگەنىدى.
</S>
<S ID=4837>
ئۇ مۇنداق دېدى: «شۇنچە يىللاردىن بۇيان، مەملىكەتلىك قىشلىق تەنھەرىكەت مۇسابىقىسى ئىزچىل شەرقىي شىمالدا ئۆتكۈزۈلگەنىدى.
</S>
<S ID=4838>
بۇ قېتىم، شىنجاڭدا ئۆتكۈزۈلدى.
</S>
<S ID=4839>
بۇنىڭدىن ناھايىتى خۇش بولدۇم».
</S>
<S ID=4840>
مەملىكەتلىك 13-نۆۋەتلىك قىشلىق تەنھەرىكەت مۇسابىقىسىغا قاتنىشىدىغان شياڭگاڭ ئالاھىدە مەمۇرىي رايونى ۋەكىللەر ئۆمىكى تەييارلىق كومىتېتىنىڭ رەئىسى خو جىنتىڭ مۇنداق دېدى: «بۇ قېتىمقى باشلىنىش مۇراسىمى قويۇق يەرلىك ئالاھىدىلىككە ئىگە بولۇپلا قالماي، زور ھاياتىي كۈچكە ئىگە بولدى.
</S>
<S ID=4841>
شۇنىڭ بىلەن بىر ۋاقىتتا، ماھىرلارنىڭ ياخشى نەتىجىگە ئېرىشىپ، سەۋىيەسىنى يەنىمۇ يۇقىرى كۆتۈرۈشىگە تىلەكداشمەن».
</S>
</TEXT>
/BODY
/DOC