<DOC>
<DOCID>TIANSHAN.495889</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-04 16:07:12</DATE>
</HEADER>
<BODY>
<HEADLINE>
<S ID=9523>
پىچان ناھىيەسى زامانىۋى چارۋىچىلىق تەرەققىياتىنى تېزلەتتى
</S>
</HEADLINE>
<TEXT>
<S ID=9524>
    مىجىت ئىبراھىم خەۋەر قىلىدۇ: پىچان ناھىيەسى بۇلتۇر باقمىچىلىق رايونلىرىنى كۆلەملەشتۈرۈش، قوتان قۇرۇلۇشىنى ئۆلچەملەشتۈرۈش، چارۋا نەسلىنى ئەلالاشتۇرۇشنى چىڭ تۇتۇپ، دېھقان – چارۋىچىلارنىڭ چارۋىچىلىقتىن قىلغان كىرىمىنىڭ مۇقىم ئېشىشىغا كاپالەتلىك قىلدى.
</S>
<S ID=9525>
    بۇ ناھىيە باقمىچىلىق كەسپىنى تەرەققىي قىلدۇرۇشتا دېھقان ۋاسىتىچىلەر قوشۇنىنى زورايتىپ، باقمىچى ئائىلىلەر بىلەن پۇل مۇئامىلە تارماقلىرىنى ماسلاشتۇرۇش خىزمىتىنى كۈچەيتىپ، پۇل مۇئامىلە تارماقلىرىنىڭ باقمىچىلارنى يېتەرلىك قەرز مەبلىغى بىلەن تەمىنلىشىگە كاپالەتلىك قىلدى.
</S>
<S ID=9526>
يېتەكلەش، ھەيدەكچىلىك قىلىشنى كۈچەيتىپ، چارۋىنى ئۆزى بېقىپ، ئۆزى كۆپەيتىدىغان ئائىلىلەرنى زور كۈچ بىلەن يېتىشتۈردى.
</S>
<S ID=9527>
ئىلگىرى – كېيىن بولۇپ 2 مىليون يۈەندىن ئارتۇق مەبلەغ سېلىپ، ئاپتونوم رايونلۇق چارۋىچىلىق پەنلەر ئاكادېمىيەسى، شەندۇڭ، نىڭشيا، گەنسۇ قاتارلىق جايلاردىن 3600 ئەلا نەسىللىك چارۋا كىرگۈزۈپ، چارۋىلارنى سۈنئىي ئۇرۇقلاندۇرۇپ، 183 مىڭ 718 قوي، 2655 كالىنىڭ نەسلىنى ياخشىلىدى.
</S>
<S ID=9528>
يېزا – بازارلاردا ھايۋانات يۇقۇمىنىڭ ئالدىنى ئېلىش گۇرۇپپىلىرىنى قۇرۇپ، قوي، كالىلاردا كۆرۈلىدىغان يۇقۇملۇق كېسەلنىڭ ئالدىنى ئېلىش، كونترول قىلىش نىسبىتىنى %100كە يەتكۈزدى.
</S>
<S ID=9529>
دۆلەت، ئاپتونوم رايوننىڭ ئۆلچەملەشكەن باقمىچىلىق رايونى قۇرۇش تۈر مەبلىغىدىن پايدىلىنىپ، تۇيۇق، دىغار، چىقتىم، پىچان قاتارلىق يېزا – بازارلاردا ئۆي قۇشلىرى بېقىش ھەمكارلىق كوپىراتىپىدىن ئىككىنى، باقمىچىلىق رايونىدىن تۆتنى، كۆلەملەشكەن چارۋا مال ۋە ئۆي قۇشلىرى باقمىچىلىق مەيدانىدىن بەشنى، كۆپ قوزىلايدىغان قوي باقمىچىلىق بازىسىدىن ئالتىنى بەرپا قىلدى.
</S>
<S ID=9530>
بۇنىڭ بىلەن بۇلتۇر ناھىيە بويىچە بوردالغان چارۋا مال 1 مىليون 5000 تۇياققا، ئوت – چۆپ تېرىلغان كۆلەم 40 مىڭ موغا يەتتى.
</S>
<S ID=9531>
‏    
</S>
</TEXT>
/BODY
/DOC