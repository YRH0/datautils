<DOC>
<DOCID>TIANSHAN.549647</DOCID>
<HEADER>
<CLASS>پەن – مائارىپ</CLASS>
<DATE>2016-09-18 11:14:09</DATE>
</HEADER>
<BODY>
<HEADLINE>
<S ID=48905>
تۇرپان شەھىرى يېزىلاردا «قوش تىل»لىق يەسلىدىن 100نى قۇردى
</S>
</HEADLINE>
<TEXT>
<S ID=48906>
  يەن چاۋ
</S>
<S ID=48907>
　　 تۇرپان شەھىرىنىڭ ئىدىقۇت رايونى يار بازىرى يارغول كەنتىدىكى «قوش تىل»لىق يەسلى 10-سېنتەبىر باشقىچە قىزىپ كەتتى، تۇرپان شەھىرىنىڭ يېزىلىرىدا يېڭىدىن قۇرۇلغان 100 «قوش تىل»لىق يەسلىنىڭ پۈتۈش مۇراسىمى بۇ يەردە ئۆتكۈزۈلگەنىدى.
</S>
<S ID=48908>
　　بۇ يەسلىدە 2015-يىلى قۇرۇلۇش باشلىنىپ، 2016-يىلى 9-ئايدا ئىشلىتىلىشكە تاپشۇرۇلغان، يەسلىگە 1 مىليون 500 مىڭ يۈەن مەبلەغ سېلىنغان بولۇپ، ئىگىلىگەن كۆلىمى 6000 كىۋادرات مېتىردىن ئاشىدۇ، ئۈچ قەۋەتلىك ئوقۇتۇش بىناسى 1000 كىۋادرات مېتىر كېلىدۇ.
</S>
<S ID=48909>
　　ئىگىلىشىمچە، تۇرپان شەھىرى 2014-يىلىدىن بۇيان ئۇدا ئۈچ يىل ھەر يىلى 30دىن ئارتۇق «قوش تىل»لىق يەسلى قۇرۇپ، ئوقۇش يېشىغا توشمىغانلار مائارىپى قۇرۇلۇشى قىزغىنلىقىنى قوزغىغان.
</S>
<S ID=48910>
2016-يىلى 9-ئايغىچە بولغان ئۈچ يىلدا 212 مىليون يۈەن مەبلەغ سېلىپ، «قوش تىل»لىق يەسلىدىن 100نى قۇرغان، بۇنىڭ 36سى ئىدىقۇت رايونىغا، 38ى پىچان ناھىيەسىگە، 26سى توقسۇن ناھىيەسىگە قۇرۇلغان بولۇپ، بۇ قۇرۇلۇشلارنىڭ ئومۇمىي كۆلىمى 100 مىڭ كىۋادرات مېتىرغا يېتىدىكەن.
</S>
<S ID=48911>
　　تۇرپان شەھىرى بىر تۇتاش پىلانلاپ، ئوقۇش يېشىغا توشمىغانلار مائارىپى بايلىقىنى ئورۇنلاشتۇرۇشنى داۋاملىق ياخشىلىدى.
</S>
<S ID=48912>
2014-يىلى «ئوقۇش يېشىغا توشمىغانلار مائارىپىنى ئومۇملاشتۇرۇشنى، قېلىپلاشتۇرۇپ تەرەققىي قىلدۇرۇش، شەھەر-يېزىلارنىڭ يەسلى بىلەن ئومۇميۈزلۈك قاپلىنىشىنى تەدرىجىي ئەمەلگە ئاشۇرۇش» تەرەققىيات تەپەككۇرىنى ئايدىڭلاشتۇرۇپ، 2016-يىلى شەھەردە ئوقۇش يېشىغا توشمىغانلار ئۈچ يىللىق مائارىپىنى، يېزىلاردا ئوقۇش يېشىغا توشمىغانلار ئىككى يىللىق مائارىپىنى ئومۇملاشتۇرۇش نىشانىنى ئورۇنداش، 2018-يىلى شەھەر-يېزىلاردىكى ئوقۇش يېشىغا توشمىغانلار ئۈچ يىللىق مائارىپىنى ئومۇملاشتۇرۇش نىشانىنى ئورۇنداپ، بۇنى مۇھىم خەلق تۇرمۇشى قۇرۇلۇشىغا كىرگۈزۈشنى تېخىمۇ ئىلگىرى سۈرۈشنى ئوتتۇرىغا قويدى.
</S>
<S ID=48913>
　　تۇرپان شەھىرى سېلىنمىنى ئاشۇرۇپ، يېزىلارنىڭ «قوش تىل»لىق يەسلى مائارىپى قۇرۇلۇشىنى پائال ئىلگىرى سۈردى.
</S>
<S ID=48914>
يەسلى قۇرۇلۇشىغا شەھەر، رايون، ناھىيە دەرىجىلىك مالىيەدىن 154 مىليون يۈەن غەملىدى، دۆلەت، ئاپتونوم رايون تۈر مەبلىغىدىن 41 مىليون يۈەن ئەمەلىيلەشتى، خۇنەننىڭ شىنجاڭغا نىشانلىق ياردەم بېرىش مەبلىغىدىن 10 مىليون يۈەن ئاجرىتىلدى، كارخانىلار 70 مىليون ياردەم بەردى، بۇنىڭ بىلەن 212 مىليون مەبلەغ سېلىنىپ، قۇرۇلۇشنىڭ ئوڭۇشلۇق ئېلىپ بېرىلىشىغا كاپالەتلىك قىلىندى.
</S>
<S ID=48915>
　　يەسلى باشقۇرۇش كۈچەيتىلىپ، يەسلىنى ئۆلچەملىك باشقۇرۇش سەۋىيەسى تىرىشىپ ئۆستۈرۈلدى.
</S>
<S ID=48916>
تۇرپان شەھىرىدە ھازىر 193 «قوش تىل»لىق يەسلى بولۇپ، ئەڭ كۆپ بولغاندا 33 مىڭ بالىنى قوبۇل قىلغىلى بولىدۇ.
</S>
<S ID=48917>
شەھەر بويىچە ئوقۇش يېشىغا توشمىغانلار ئۈچ يىللىق مائارىپىنى ئومۇملاشتۇرۇش نىسبىتى %87تىن ئېشىپ، يېزىلاردىكى مەكتەپ يېشىغا توشمىغانلارنىڭ يەسلىگە كىرىش نىسبىتى %79.4كە يەتتى.
</S>
</TEXT>
/BODY
/DOC