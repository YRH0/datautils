<DOC>
<DOCID>TIANSHAN.553858</DOCID>
<HEADER>
<CLASS>شىنجاڭ</CLASS>
<DATE>2016-09-29 16:45:29</DATE>
</HEADER>
<BODY>
<HEADLINE>
<S ID=51345>
يەل-يېمىش زىياپىتىگە قاتناشماقچى بولسىڭىز «ئوت يۇرتى»غا كېلىڭ
</S>
</HEADLINE>
<TEXT>
<S ID=51346>
    2-نۆۋەتلىك تۇرپان خەلقئارا يەل-يېمىش بايرىمى تۇرپان خەلقئارا كۆرگەزمە مەركىزىدە باشلاندى، 5-ئۆكتەبىر ئاياغلىشىدۇ.
</S>
<S ID=51347>
   بۇ نۆۋەتلىك خەلقئارا يەل-يېمىش بايرىمىغا دۆلەت ئىچى-سىرتىدىن 508 كارخانا قاتنىشىپ، قاتناشقان سودىگەرلەر 1100دىن ئاشتى.
</S>
<S ID=51348>
كۆرگەزمە ئاساسىي كۆرگەزمە رايونى، قوشۇمچە كۆرگەزمە رايونى ۋە مەززىلىك تائاملار كۆڭۈل ئېچىش رايونى قاتارلىق ئۈچ بۆلەككە ئايرىلغان بولۇپ، شىنجاڭنىڭ قۇرۇق ئۈزۈم، قوغۇن، ياڭاق، چىلان قاتارلىق ھۆل-قۇرۇق مېۋىلىرى، قار لەيلىسى، ئۈستىقۇددۇس، توشقانزەدىكى قاتارلىق جۇڭيى دورا ماتېرىياللىرى، شۇنداقلا ئىچكىرى ئۆلكە ۋە شەھەرلەرنىڭ قۇرۇق مېۋىلىرى، دورا ماتېرىياللىرى، چايلىرى كەلتۈرۈلدى.
</S>
<S ID=51349>
   نۆۋەتتە، تۇرپان شەھىرىنىڭ باغ-ئورمان كۆلىمى 780 مىڭ مو بولۇپ، بۇنىڭ ئىچىدە ئۈزۈم ئۆستۈرۈش كۆلىمى 550 مىڭ موغا يېتىپ، پۈتۈن شىنجاڭدىكى ئۈزۈم تېرىلغۇسىنىڭ %36ىنى ئىگىلىگەن، ئۈزۈمنىڭ مەھسۇلات مىقدارى بىر مىليون توننىغا، قۇرۇق ئۈزۈمنىڭ ئومۇمىي مەھسۇلات مىقدارى 120 مىڭ توننىغا يەتكەن.
</S>
</TEXT>
/BODY
/DOC