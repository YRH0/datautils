<DOC>
<DOCID>TIANSHAN.557904</DOCID>
<HEADER>
<CLASS>ئۈرۈمچى</CLASS>
<DATE>2016-10-20 12:37:41</DATE>
</HEADER>
<BODY>
<HEADLINE>
<S ID=54455>
بېنزىن ۋە دىزېل مېيىنىڭ باھاسى يىل ئىچىدىكى ئەڭ چوڭ نىسبەتتە ئۆسۈش مەزگىلىنى كۈتۈۋالدى
</S>
</HEADLINE>
<TEXT>
<S ID=54456>
    شەھەر ئىستېمالى سەھەر گېزىتى خەۋىرى: 19-ئۆكتەبىر سائەت 24:00دە، بېنزىن ۋە دىزېل مېيى باھاسىنىڭ يىل ئىچىدىكى ئەڭ چوڭ نىسبەتتە ئۆسۈشىگە ئەگىشىپ، ئۈرۈمچىدىكى 97-نومۇرلۇق بېنزىن ئالدى بىلەن «ئالتە يۈەنلىك رايون» غا قەدەم قويدى.
</S>
<S ID=54457>
93-نومۇرلۇق بېنزىنمۇ «ئالتە يۈەنلىك رايونغا» يېقىنلاشتى.
</S>
<S ID=54458>
    19-ئۆكتەبىر سائەت 24:00 دە، دۆلەت ئىچىدىكى تەييار ماي باھاسىنىڭ 20-قېتىملىق باھا تەڭشەش كۆزنىكى ئېچىلدى، ھەمدە بېنزىن ۋە دىزېل مېينىڭ باھاسى يىل ئىچىدىكى ئەڭ چوڭ نىسبەتتە ئۆسۈش مەزگىلىنى كۈتۈۋالدى.
</S>
<S ID=54459>
    دۆلەتلىك تەرەققىيات ۋە ئىسلاھات كومىتېتىنىڭ باھا تەڭشەش ئۇقتۇرۇشىغا ئاساسەن، بۇ قېتىم بېنزىننىڭ ھەر توننىسىنىڭ باھاسى 355 يۈەنگە، دىزېل مېيىنىڭ ھەر توننىسىنىڭ باھاسى 340 يۈەنگە ئۆستۈرۈلىدىكەن.
</S>
<S ID=54460>
ئۈرۈمچىدە 93-نومۇرلۇق بېنزىننىڭ ھەر لېتىرىنىڭ پارچە سېتىلىش باھاسى 5.65 يۈەندىن 5.94 يۈەنگە، 97-نومۇرلۇق بېنزىننىڭ ھەر لېتىرىنىڭ پارچە سېتىلىش باھاسى 6.08 يۈەندىن 6.39 يۈەنگە، 0-نومۇرلۇق دىزېل مېيىنىڭ ھەر لېتىرىنىڭ پارچە سېتىلىش باھاسى 5.23 يۈەندىن 5.52 يۈەنگە تەڭشىلىدىكەن.
</S>
<S ID=54461>
بۇنىڭ ئىچىدە، 93-نومۇرلۇق بېنزىن ۋە 0-نومۇرلۇق دىزېل مېيىنىڭ ھەر لېتىرىنىڭ باھاسى 0.29 يۈەن، 97-نومۇرلۇق بېنزىننىڭ ھەر لىتىرىنىڭ باھاسى 0.31 يۈەن ئۆسىدىكەن.  
</S>
</TEXT>
/BODY
/DOC