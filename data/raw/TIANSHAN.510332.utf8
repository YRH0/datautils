<DOC>
<DOCID>TIANSHAN.510332</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-16 15:46:26</DATE>
</HEADER>
<BODY>
<HEADLINE>
<S ID=20212>
باي ناھىيەسى خەلق تۇرمۇشى قۇرۇلۇشى خىزمىتىگە ئەھمىيەت بەردى
</S>
</HEADLINE>
<TEXT>
<S ID=20213>
    ئىختىيارىي مۇخبىرىمىز قۇربان سايىم خەۋىرى: باي ناھىيەسى خەلق تۇرمۇشى قۇرۇلۇشى ئارقىلىق ئاممىنىڭ تۇرالغۇ قىيىنچىلىقى، ئىشقا ئورۇنلىشىش، تەربىيەلىنىش، داۋالىنىش مەسىلىلىرىنى ھەل قىلىپ، ئەل قەلبىنى مايىل قىلدى.
</S>
<S ID=20214>
    بۇ ناھىيە بۇلتۇر پارتىيەنىڭ ئاممىۋى لۇشيەن تەربىيە-ئەمەلىيەت پائالىيىتى ۋە «ئۈچ ئەل» خىزمىتى داۋامىدا، ئېشىنچا ئەمگەكچىلەر، ئىش كۈتۈپ تۇرغانلارنى تۈرلۈك ئىش ئورنى ماھارىتى بويىچە تەربىيەلەش سالمىقىنى زورايتتى. ئىشقا تونۇشتۇرۇش سۇپىسى تەسىس قىلىپ، ئىشسىزلارغا نۇقتىلىق ياردەم بەردى.
</S>
<S ID=20215>
ئېشىنچا ئەمگەكچىلەرنى يۆتكەپ ئىشقا ئورۇنلاشتۇرۇش تەدبىرىنى يولغا قويۇپ، 40 مىڭ 200 كىشىنىڭ ئىشقا ئورۇنلىشىشىغا تۈرتكە بولدى.
</S>
<S ID=20216>
ياردەم مەبلىغىدىن 149 مىليون ئاجرىتىپ، 4890 يۈرۈش «ئەمىن تاپقۇزۇپ خەلقنى بېيىتىش» ئۆيى، 86 مىليون 443 مىڭ يۈەن مەبلەغ سېلىپ، 1370 يۈرۈش كاپالەتلىك ئۆي قۇرۇلۇشىنى تاماملاپ، ئاممىنىڭ تۇرالغۇ شارائىتىنى ياخشىلىدى.
</S>
<S ID=20217>
35 مىليون 525 مىڭ 400 يۈەن مەبلەغ سېلىپ، 14 مىڭ 846 كىۋادرات مېتىر مەكتەپ ياتاقلىرىنى رېمونت قىلىپ ئۆزگەرتىپ، 13 مىليون 641 مىڭ يۈەن مەبلەغ سېلىپ، 148 يۈرۈش ئوقۇتقۇچىلار ئوبۇرۇت ياتاق قۇرۇلۇشىنى تاماملاپ، مەكتەپلەرنىڭ ئوقۇتۇش شارائىتى ۋە مۇھىتىنى ياخشىلىدى.
</S>
<S ID=20218>
48 مىليون 200 مىڭ يۈەن مەبلەغ سېلىپ، ئومۇمىي خەلق بەدەن چېنىقتۇرۇش مەركىزى، مائارىپ، مەدەنىيەت، پەن-تېخنىكا مەركىزى قاتارلىق نۇقتىلىق قۇرۇلۇشلارنى پۈتكۈزۈپ ئىشلىتىشكە باشلىدى.
</S>
<S ID=20219>
داۋالاش شارائىتىنى ياخشىلاپ، 110 مىليون يۈەن مەبلەغ سېلىپ، 500 دىن ئارتۇق ئادەم بىرلا ۋاقىتتا بالنىستتا يېتىپ داۋالىنالايدىغان ناھىيەلىك خەلق دوختۇرخانىسىنىڭ 20 قەۋەتلىك ئۇنىۋېرسال بىناسىنى پۈتتۈرۈپ ئىشقا كىرىشتۈردى ۋە 16 كەنت داۋالاش ئۆيىنى ئۆلچەملىك سېلىپ ئۆزگەرتتى.
</S>
<S ID=20220>
695 ئائىلىلىك 3127 نامرات دېھقاننى نامراتلىقتىن قۇتۇلدۇرۇش بىلەن بىللە، 145 كىلومېتىر كەنت يولىنى قارامايلاشتۇرۇپ، 129.8 كىلومېتىر سۇ سىڭمەس ئۆستىڭىنى يېڭىدىن ياساپ، 3669 ئائىلىگە يېڭىدىن بىخەتەر ئىچىملىك سۇ يەتكۈزدى.
</S>
<S ID=20221>
ئۇزاقتىن بۇيان ھەل بولماي كېلىۋاتقان 1158 ئادەمگە چېتىلىدىغان، 190 پارچە ئەرزنى ھەل قىلدى.
</S>
<S ID=20222>
دېھقان ئىشلەمچىلەرنىڭ ئىش ھەققىنى نېسى قالدۇرۇش دېلوسىدىن 95 پارچە 978 ئادەم/ قېتىم بېجىرىپ، 56 مىليون يۈەن ئىش ھەققىنى نەقلەشتۈردى.
</S>
</TEXT>
/BODY
/DOC