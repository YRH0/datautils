<DOC>
<DOCID>TIANSHAN.485498</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-06 12:54:09</DATE>
</HEADER>
<BODY>
<HEADLINE>
<S ID=1031>
ئۇچتۇرپاننىڭ خەلق تۇرمۇشىغا سالغان مەبلىغى مالىيە چىقىمىنىڭ %70 نى ئىگىلىدى
</S>
</HEADLINE>
<TEXT>
<S ID=1032>
    ئىختىيارىي مۇخبىرىمىز ئابدۇسالام نىياز خەۋىرى: ئۇچتۇرپان ناھىيەسى باشتىن-ئاخىر خەلق تۇرمۇشى ھەممىدىن ئەلا دېگەن قاراشتا چىڭ تۇرۇپ، «خەلق تۇرمۇشى قۇرۇلۇش يىلى»، «ئۈنۈم قۇرۇلۇشى يىلى» پائالىيىتىنى زور كۈچ بىلەن يولغا قويۇپ، مەۋقەنى ئەلرايى قۇرۇلۇشىغا قارىتىپ، خەلق تۇرمۇشىغا كاپالەتلىك قىلىش ۋە ياخشىلاشنى تۈرلۈك خىزمەتلەرنىڭ چىقىش نۇقتىسى ۋە مەقسىتى قىلىپ، ئاممىنى غەمدىن خالاس قىلدى.
</S>
<S ID=1033>
    بۇ ناھىيە «12-بەش يىل»لىق پىلان مەزگىلىدە، خەلق تۇرمۇشىغا 7 مىليارد 737 مىليون يۈەن مەبلەغ سېلىپ، سېلىنغان مەبلەغ سوممىسى ئومۇمىي مالىيە چىقىمىنىڭ %70 دىن كۆپرەكنى ئىگىلىدى. جەمئىي 1 مىليارد 610 مىليون يۈەن مەبلەغ سېلىپ، 25 مىڭ 212 يۈرۈش ئەمىن ئۆي، 12979 يۈرۈش ئەرزان ئىجارىلىك، ئاممىۋى ئىجارىلىك ئۆي ۋە كەپىلىك رايونلارنى ئۆزگەرتىش كاپالەت ئۆيى سالدى.
</S>
<S ID=1034>
يېزا ئېشىنچا ئەمگەك كۈچىدىن 279 مىڭ ئادەمنى يۆتكەپ ئىشقا ئورۇنلاشتۇرۇپ، جەمئى 439 مىليون يۈەن كىرىم يارىتىپ، يۆتكەپ ئىشقا ئورۇنلاشتۇرۇش تۈرىدىن كىشى بېشى ئوتتۇرىچە كىرىمىنى 502.1 يۈەنگە يەتكۈزدى.
</S>
<S ID=1035>
شەھەر-بازارلاردىكى 7500 ئادەمنى ئىشقا ياكى قايتا ئىشقا ئورۇنلاشتۇرۇپ، ئائىلىسىدىن بىرمۇ ئادەم ئىشقا ئورۇنلاشمىغان ئائىلىلەرنى ھەرىكەتچان ھالەتتە تۈگىتىشنى ئىشقا ئاشۇردى.
</S>
<S ID=1036>
186 مىليون 258 مىڭ يۈەن مەبلەغ ئاجرىتىپ، نامراتلارنى يۆلەش تۈرىدىن 150 نى يولغا قويۇپ، 12 مىڭ ئائىلە، 52 مىڭ نەپەر قىيىنچىلىقى بار نامرات نوپۇسنى نامراتلىقتىن قۇتۇلدۇردى.
</S>
<S ID=1037>
مائارىپ مەبلەغ سېلىنمىسىنى ئۆزلۈكسىز ئاشۇرۇپ، جەمئىي 497 مىليون 618 مىڭ 400 يۈەن مەبلەغ سېلىپ، ناھىيە ۋە يېزا-بازارلاردىكى ئوتتۇرا، باشلانغۇچ مەكتەپلىرىنىڭ 2 مىليارد 417 مىليون 334 مىڭ 100 كىۋادرات مېتىرلىق ياتاق بىناسىنى ئۆزگەرتىپ ۋە كېڭەيتىپ سېلىپ، مائارىپ شارائىتىنى زور دەرىجىدە ياخشىلىدى.
</S>
<S ID=1038>
‏
</S>
</TEXT>
/BODY
/DOC