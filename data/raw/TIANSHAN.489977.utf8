<DOC>
<DOCID>TIANSHAN.489977</DOCID>
<HEADER>
<CLASS>شىنجاڭ</CLASS>
<DATE>2016-01-19 17:34:01</DATE>
</HEADER>
<BODY>
<HEADLINE>
<S ID=3841>
13-نۆۋەتلىك مەملىكەتلىك قىشلىق تەنھەرىكەت مۇسابىقىسى ئاپتونوم رايونىمىزنىڭ 60 يىلدىن بۇيان تۇنجى قېتىم ئۆتكۈزۈشنى ئۈستىگە ئالغان مەملىكەت خاراكتېرلىك چوڭ تىپتىكى ئۇنۋېرسال تەنھەرىكەت مۇسابىقىسى ھېسابلىنىدۇ
</S>
</HEADLINE>
<TEXT>
<S ID=3842>
    ھەممەيلەننىڭ دىققىتىنى تارتىۋاتقان 13-نۆۋەتلىك مەملىكەتلىك قىشلىق تەنھەرىكەت مۇسابىقىسى رەسمىي باشلىنىدىغانغا بىر كۈن قالدى.
</S>
<S ID=3843>
بۇ مەملىكەتلىك قىشلىق تەنھەرىكەت مۇسابىقىسىنىڭ تۇنجى قېتىم شەرقىي شىمالدىن شىنجاڭغا يۈزلىنىشى، شۇنداقلا ئاپتونوم رايونىمىزنىڭ 60 يىلدىن بۇيان تۇنجى قېتىم ئۆتكۈزۈشنى ئۈستىگە ئالغان مەملىكەت خاراكتىرلىك چوڭ تىپتىكى ئۇنۋېرسال تەنھەرىكەت مۇسابىقىسى ھېسابلىنىدۇ.
</S>
<S ID=3844>
    مەملىكەتلىك 13-نۆۋەتلىك قىشلىق تەنھەرىكەت مۇسابىقىسى شىنجاڭ ئۆزىنى نامايان قىلىدىغان مۇھىم كۆزنەك، يېقىندا مەملىكەتلىك 13- نۆۋەتلىك قىشلىق تەنھەرىكەت مۇسابىقىسى تەشكىلىي كومىتېتىنىڭ مۇئاۋىن مۇدىرى، ئاپتونوم رايونلۇق پارتكوم دائىمىي كومىتېتىنىڭ ئەزاسى، تەشۋىقات بۆلۈمىنىڭ باشلىقى لى شۆجۈن 13-نۆۋەتلىك مەملىكەتلىك قىشلىق تەنھەرىكەت مۇسابىقىسىنىڭ تەشۋىقات ئىشلىرىغا جىددىي تەييارلىق قىلىۋاتقان ئاخبارات سېپىدىكى خادىملاردىن ھال سورىغاندا، پۈتۈن شىنجاڭنىڭ كۈچنى توپلاپ، «مەملىكەت بويىچە ئالدىنقى قاتاردا تۇرىدىغان، خەلقئارا سەۋىيەلىك، ئىناق، بىخەتەر، ئۇنتۇلغۇسىز، دۇنياغا تەسىر كۆرسىتىدىغان» كاتتا قىشلىق تەنھەرىكەت مۇسابىقىسى ئۆتكۈزۈپ، قىشلىق تەنھەرىكەت مۇسابىقىسىدىن ئىبارەت بۇ مۇھىم كۆزنەكتىن پايدىلىنىپ، شىنجاڭنى ياخشى تەشۋىق قىلىپ، شىنجاڭنىڭ ھېكايىلىرىنى ياخشى سۆزلەپ، يارقىن ئوبرازىنى تىكلەش كېرەك، دەپ تەلەپ قىلدى.
</S>
<S ID=3845>
    ئاپتونوم رايونىمىزدىكى ھەر قايسى ئاخبارات ئورۇنلىرى بىر نەچچە ئايدىن بېرى جىددىي تەييارلىق كۆرۈش ئارقىلىق يۇرتىمىزدا ئۆتكۈزۈلىدىغان 13-نۆۋەتلىك مەملىكەتلىك قىشلىق تەنھەرىكەت مۇسابىقىسىنىڭ تەشۋىقاتىنى ياخشى ئىشلەش ھەققىدە تۈرلۈك پىلانلارنى تۈزۈپ، كەڭ كۆرۈرمەن، ئاڭلىغۇچىلارنى مۇسابىقە ئۇچۇرلىرىدىن ۋاقتىدا خەۋەردار قىلىشقا پۇختا ئاساس سالدى.
</S>
<S ID=3846>
    شىنجاڭ تېلىۋىزىيە ئىستانسىسى ئۇيغۇرچە كىنو تېلىۋىزىيە تىياتىر قانىلى ئالدىن باشلانغان مۇسابىقىلەرنىڭ بىۋاستە ئاڭلىتىش خىزمىتىنى باشلىدى ھەمدە كۆرۈرمەنلەرگە مۇسابىقە توغرىسىدا تېخىمۇ كۆپ ئۇچۇرلارنى بېرىش ئۈچۈن مەخسۇس زىيارەت قىلىش گۇرۇپپىسى تەشكىللەپ، مۇسابىقىدىن كېيىن ئاممىغا قىزىقىدىغان مەزمۇنلار ۋە تەسىرلىك ھېكايىلەرنى ئىشلەش تەييارلىقىنى پۇختا قىلدى.
</S>
<S ID=3847>
    شىنجاڭ خەلق رادىيو ئىستانسىسى بۇ نۆۋەتلىك قىشلىق تەنھەرىكەت مۇسابىقىسىدە تەشۋىقات خىزمىتىنى يەنىمۇ كۈچەيتىپ، ھەر قايسى تىلدىكى كەڭ رادىيو ئاڭلىغۇچىلارغا تېخىمۇ كۆپ ئۇچۇرلارنى يەتكۈزۈش ئۈچۈن ئالاھىدە پىلانلانغان مەخسۇس پىروگراممىلارنى تەسىس قىلىش، مەخسۇس زىيارەت گۇرۇپپىسى تەشكىللەش ۋە نەق مەيدان مۇسابىقىلىرىگە مۇخبىرلارنى ئەۋەتىشنىڭ تەييارلىقلىرىنى پۇختا ئىشلىدى.
</S>
<S ID=3848>
شىنجاڭ گېزىتخانىسى 13-نۆۋەتلىك مەملىكەتلىك قىشلىق تەنھەرىكەت مۇسابىقىسى تەشۋىقات خىزمىتىنى يەنىمۇ ياخشى ئىشلەش ئۈچۈن 70تىن ئارتۇق مۇخبىر، فوتوگرافتىن تەشۋىقات قوشۇنىنى تەشكىللەپ، مۇسابىقىنىڭ ئەمەلىي ئەھۋالىنى كەڭ دائىرىدە تەشۋىق قىلىدۇ.
</S>
</TEXT>
/BODY
/DOC