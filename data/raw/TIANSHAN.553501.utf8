<DOC>
<DOCID>TIANSHAN.553501</DOCID>
<HEADER>
<CLASS>شىنجاڭ</CLASS>
<DATE>2016-09-28 13:34:05</DATE>
</HEADER>
<BODY>
<HEADLINE>
<S ID=51187>
ئۆكتەبىردىن باشلاپ شوپۇرلۇق مەكتەپلىرىدە «يېڭى پروگرامما» قوللىنىلىدۇ
</S>
</HEADLINE>
<TEXT>
<S ID=51188>
   شىنجاڭ تورى خەۋىرى: 1-ئۆكتەبىردىن باشلاپ، ئۈرۈمچىدىكى 71 شوپۇرلۇق مەكتىپىدە يېڭىدىن تۈزۈلگەن «موتورلۇق قاتناش ۋاسىتىلىرىنى ھەيدەش بويىچە تەربىيەلەش ۋە ئىمتىھان ئېلىش پىروگراممىسى» (تۆۋەندە قىسقارتىلىپ «يېڭى پىروگرامما» دېيىلىدۇ) يولغا قويۇلىدۇ.
</S>
<S ID=51189>
2012-يىلى ئېلان قىلىنغان «موتورلۇق قاتناش ۋاسىتىلىرىنى ھەيدەش بويىچە تەربىيەلەش ۋە ئىمتىھان ئېلىش پىروگراممىسى» بىكار قىلىنىدۇ.
</S>
<S ID=51190>
   تەربىيەلەش پىروگراممىسى: تەربىيەلەش ئوقۇتۇش سائىتى تەڭشەلدى
</S>
<S ID=51191>
   «يېڭى پىروگرامما» دا قىسمەن تەربىيەلەش ئوقۇتۇش سائىتى تەڭشەلدى.
</S>
<S ID=51192>
بۇنىڭدا C1 شوپۇرلۇق كىنىشكىسىگە تىزىملاتقانلارنىڭ 1-تۈر (نەزەرىيە) بويىچە ئۆگىنىش ۋاقتى 12 سائەت بولۇشى، 2-تۈر (مەيدان ئىمتىھانى) بويىچە ئەمەلىي مەشغۇلات ۋاقتى 16 سائەت بولۇشى، 3-تۈر (يول ئىمتىھانى) بويىچە ئەمەلىي ئۆگىنىش ۋاقتى 24 سائەت بولۇشى، 4-تۈر (بىخەتەرلىك بىلىملىرى) بويىچە ئۆگىنىش ۋاقتى 10 سائەت بولۇشى، ھەر بىر ئوقۇتۇش سائىتى 60 مىنۇت بولۇپ، بۇنىڭدىكى ئۈنۈملۈك ئوقۇتۇش ۋاقتى 45 مىنۇتتىن تۆۋەن بولماسلىقى كېرەك، دەپ بەلگىلەندى.
</S>
<S ID=51193>
   «يېڭى پىروگرامما» غا ئاساسلانغاندا، C1 كىنىشكىسىغا تىزىملاتقانلارنىڭ ئومۇمىي ئوقۇش ۋاقتى 62 سائەت بولۇپ، ئەسلىدىكى 78 سائەتتىن 16 سائەت كېمەيتىلگەن.
</S>
<S ID=51194>
 جايلار ئەمەلىي ئەھۋالىغا ئاساسەن، تەربىيەلەش مۇساپىسىگە ئالاقىدار تەلەپلەرنى قويسا بولىدىكەن، لېكىن كەم دېگەندە 300 كىلومېتىردىن تۆۋەن بولسا بولمايدىكەن.
</S>
<S ID=51195>
ئۆكتەبىردىن باشلاپ ئوقۇغۇچىلار باسقۇچ بويىچە ئەمەس، بەلكى بۆلەك بويىچە ئۆگەنسە بولىدۇ.
</S>
<S ID=51196>
بۇنىڭدا جەمئىي تۆت بۆلەك بولۇپ، پەقەت 1-تۈرنى ئاۋۋال ئۆگىنىپ، ئاندىن ئىمتىھان بېرىش كېرەكلىكىنى ھېسابغا ئالمىغاندا، كېينكى 3 تۈرنى ئالماشتۇرۇپ ئۆگىنىشكە ۋە  ئىمتىھان بېرىشكە بولىدۇ.
</S>
<S ID=51197>
   رەددىيە: 1-ئۆكتەبىردىن بۇرۇن ۋە كېيىن تىزىملاتقاننىڭ ھېچقانداق پەرقى يوق
</S>
<S ID=51198>
ئۈرۈمچى شەھەرلىك يول تىرانسپورت باشقۇرۇش ئىدارىسىنىڭ تونۇشتۇرۇشىچە، يېڭى بەلگىلىمە يولغا قويۇلغاندىن كېيىن، بارلىق ئوقۇغۇچىلار يېڭى بەلگىلىمە بويىچە تەربىيەلىنىدىكەن، 1-ئۆكتەبىردىن بۇرۇن تىزىملاتقان ۋە كېيىن تىزىملاتقان دەپ ئايرىلمايدىكەن.
</S>
</TEXT>
/BODY
/DOC