<DOC>
<DOCID>TIANSHAN.492971</DOCID>
<HEADER>
<CLASS>شىنجاڭ</CLASS>
<DATE>2016-01-25 18:50:02</DATE>
</HEADER>
<BODY>
<HEADLINE>
<S ID=5747>
ئەرلەر ياشلار گۇرۇپپىسى 500 مېتىر، ئەرلەر گۇرۇپپىسى 500 مېتىر، ئاياللار ياشلار گۇرۇپپىسى 500 مېتىر، ئاياللار 500 مېتىر تۈرىنىڭ گۇرۇپپا مۇسابىقىسى ھەمدە ھەل قىلغۇچ مۇسابىقىسى ئېلىپ بېرىلدى
</S>
</HEADLINE>
<TEXT>
<S ID=5748>
    24-يانۋار، شىنجاڭ مۇز ئۈستى تەنھەرىكەت مەركىزىنىڭ تېز سۈرئەتتە مۇز تېيىلىش زالىدا ئەرلەر ياشلار گۇرۇپپىسى 500 مېتىر، ئەرلەر گۇرۇپپىسى 500 مېتىر، ئاياللار ياشلار گۇرۇپپىسى 500 مېتىر، ئاياللار 500 مېتىر تۈرىنىڭ گۇرۇپپا مۇسابىقىسى ھەمدە ھەل قىلغۇچ مۇسابىقىسى ئېلىپ بېرىلىپ تۆت ئالتۇن مېدال تارقىتىلدى.
</S>
<S ID=5749>
    ئەرلەر ياشلار گۇرۇپپىسى 500 مېتىر مۇسابىقىسىدە مۇدەنجىياڭ شەھىرىدىن كەلگەن ماھىر گاۋتىڭيۈ ئومۇمىي نومۇرى 70 سىكۇنت 630 دەقىقەت نەتىجە بىلەن چېمپىيۇنلۇققا، بەيشەن شەھىرىدىن كەلگەن ماھىر جاڭ خۇڭچىياڭ ئومۇمىي نومۇرى 71 سىكۇنت 560 دەقىقە بىلەن كۈمۈش مېدالغا، بەيچېڭ شەھىرىدىن كەلگەن ماھىر شۈ خاۋياڭ ئومۇمىي نومۇرى 71 سېكۇنت 660 دەقىقە نەتىجە بىلەن مىس مېدالنى قولغا كەلتۈردى.
</S>
<S ID=5750>
    ئەرلەر گۇرۇپپىسى 500 مېتىر مۇسابىقىسىدە لىياۋنىڭ ئۆلكىسى ماھىرى شېيې جىياشۈەن ئومۇمىي نومۇرى 70 سىكۇنت 310 دەقىقىلىق نەتىجە بىلەن چېمپىيۇنلۇققا، جىلىن شەھىرىدىن كەلگەن ماھىر ۋاڭ نەن ئومۇمىي نومۇرى 70 سېكۇنت 790 دەقىقە بىلەن كۈمۈش مېدالغا، چىچىخار شەھىرىدىن كەلگەن ماھىر موۋجۇڭشىڭ ئومۇمىي نومۇرى 70 سېكۇنت 920 دەقىقە بىلەن مىس مېدالغا ئېرىشتى.
</S>
<S ID=5751>
    ئاياللار ياشلار گۇرۇپپىسى 500 مېتىر مۇسابىقىسىدە يەنبىيەن چاۋشىيەن ئاپتونوم ئوبلاستىدىن كەلگەن ماھىر شى شاۋشۈەن 77 سىكۇنت 75 دەقىقە بىلەن چېمپىيۇنلۇققا، دا شىڭئەنلىڭ رايونىدىن كەلگەن ماھىر سۈننەن 77 سىكۇنت 88 دەقىقە نەتىجە بىلەن كۈمۈش مېدالغا، خېگاڭ شەھىرىدىن كەلگەن ماھىر لى خۇاۋېي مىس مېدالغا ئېرىشتى.
</S>
<S ID=5752>
    24-يانۋار ئۆتكۈزۈلگەن ئاياللار گۇرۇپپىسى 500 مېتىر مۇسابىقىسى كۆپچىلىكنىڭ دىققىتىنى ئالاھىدە تارتتى.
</S>
<S ID=5753>
بۇ تۈردىكى مۇسابىقىگە دۆلىتىمىزنىڭ داڭلىق تېز سۈرئەتتە مۇز تېيىلىش ماھىرى جاڭ خۇڭ قاتناشقان بولۇپ، ئۇ ئىلگىرى سوچى قىشلىق ئولىمپىك تەنھەرىكەت مۇسابىقىسىدە مۇشۇ تۈر بويىچە چېمپىيۇن بولغان.
</S>
<S ID=5754>
مۇسابىقىدە جاڭ خۇڭ ئومۇمىي نومۇر 75 سىكۇنت 17 دەقىقە بىلەن چېمپىيۇنلۇقنى قولغا كەلتۈردى.
</S>
<S ID=5755>
خاربىن كوماندىسىدىن بىرگە كەلگەن كەسىپدىشى يۈ جىڭ 75 سىكۇنت 49 دەقىقىلىق نەتىجە بىلەن كۈمۈش مېدالغا، چاڭچۈن شەھىرىدىن كەلگەن ماھىر لى چىشې 77 سىكۇنت 24 دەقىقىلىق نەتىجە بىلەن مىس مېدالنى قولغا كەلتۈردى.
</S>
<S ID=5756>
مۇسابىقىدىن كېيىنكى ئاخبارات ئېلان قىلىش يىغىنىدا جاڭ خۇڭ مۇنداق دېدى:
</S>
<S ID=5757>
   ــ بۇ نۆۋەتلىك قىشلىق تەنھەرىكەت مۇسابىقىسى ئاخىرلاشقاندىن كېيىن نورۋىگىيە ۋە رۇسىيەگە بېرىپ دۇنيا لوڭقىسىنى تالىشىش مۇسابىقىلىرىگە قاتنىشىمەن.
</S>
<S ID=5758>
ھازىرقى ھالىتىمنى ياخشى ساقلاپ دۇنيا لەۋھە تالىشىش مۇسابىقىسى ۋە دۇنيا تاق تۈرلەر لەۋھە تالىشىش مۇسابىقىسىدە نەتىجە ئېلىشقا تىرىشىمەن.
</S>
<S ID=5759>
25-يانۋار ئۆتكۈزۈلىدىغان ئاياللارنىڭ 1000 مېتىرغا تېيىلىش مۇسابىقىسىدە ئۆز سەۋىيەمنى يەنىمۇ ياخشى جارى قىلدۇرۇپ، گۈزەل شىنجاڭنىڭ مۇز تېيىلىش مەيدانىدا گۈزەل ئەسلىمىلەرنى قالدۇرۇشقا تىرىشىمەن.
</S>
</TEXT>
/BODY
/DOC