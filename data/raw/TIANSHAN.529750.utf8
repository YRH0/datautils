<DOC>
<DOCID>TIANSHAN.529750</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-06-23 12:32:48</DATE>
</HEADER>
<BODY>
<HEADLINE>
<S ID=31112>
باركۆل ناھىيەسى خاس بازار سىستېمىسىنى شەكىللەندۈردى
</S>
</HEADLINE>
<TEXT>
<S ID=31113>
    ئابلىمىت ئابلىز، مەريەمگۈل ئابدۇۋاھىت خەۋەر قىلىدۇ: باركۆل قازاق ئاپتونوم ناھىيەسى يېقىنقى يىللاردىن بۇيان ‹‹ئادەمنى ئاساس قىلىش، ئورۇنلاشتۇرۇشنى ئەلالاشتۇرۇش، ئېكولوگىيە مەدەنىيلىكىنى يۈكسەلدۈرۈش›› ئاساسىي پىرىنسىپى بويىچە ئۇل ئەسلىھە ۋە جامائەت مۇلازىمىتىنى ياخشىلاپ، ناھىيە بازىرىنى مەركەز قىلغان خاسلىققا ئىگە بازار سىستېمىسىنى دەسلەپكى قەدەمدە شەكىللەندۈردى.
</S>
<S ID=31114>
   كۈيسۇ بازىرى 2013 – يىلىدىن باشلاپ خاس دېھقانچىلىق – چارۋىچىلىق بازىرى قىلىپ بېكىتىلىپ، باركۆلنىڭ ھاياتىي كۈچ ئۇرغۇپ تۇرغان، ئېچىۋېتىش تىپىدىكى ‹‹دەرۋازىسى››غا ئايلاندى. بۇ بازار 2014 – يىلىدىن بۇلتۇرغىچە 16 مىڭ كىۋادرات مېتىرلىق ئۈچ سودا بىناسىنى قۇرۇپ، 38 مىليون يۈەندىن ئارتۇق مەبلەغ سېلىپ، 400دىن ئارتۇق تىجارەتچىنى سىغدۇرالايدىغان، 1000دىن ئارتۇق كىشىنى ئىش ئورنى بىلەن تەمىنلىيەلەيدىغان شارائىتنى ھازىرلىدى.
</S>
<S ID=31115>
   سەنتاڭخۇ بازىرى كۆمۈر، كۆمۈر ئېلېكتىر، شامال ئېلېكتىر، يورۇقلۇق ۋولت كارخانىلىرىنىڭ قۇرۇلۇشىغا ماسلىشىپ، كىچىك بازار سىستېمىسىنى بەرپا قىلىپ، ماكانلاشقان كارخانىلارنى ئارقا سەپ تەمىناتى بىلەن تەمىنلىدى. ئەمىن تاپقۇزۇپ خەلقنى بېيىتىش ئۆيى، جامائەت ئىجارە ئۆيى، ئەرزان ئىجارىلىك ئۆي قاتارلىق تۈرلەرنىڭ داۋاملاشما قۇرۇلۇشىغا 78 مىليون 262 مىڭ يۈەن مەبلەغ سالدى.
</S>
<S ID=31116>
   ناھىيەلىك تۇرالغۇ ۋە شەھەر – يېزا قۇرۇلۇشى ئىدارىسى پارتگۇرۇپپىسىنىڭ شۇجىسى ليۇ لىجۇڭ مۇنداق دېدى: بىز كۈيسۇ، سەنتاڭخۇ ۋە داخې بازىرىدەك بىر تۈركۈم نۇقتىلىق، خاسلىققا ئىگە بازارلارنى ئالدىن يۆلىدۇق، كىچىك بازار ۋە يېڭى يېزا قۇرۇلۇشىنى ماسلاشتۇرۇپ ئىلگىرى سۈرۈش، تەڭ تەرەققىي قىلدۇرۇشنى تېزلىتىپ، ناھىيە بازىرىنى مەركەز قىلغان مۇلازىمەتچىلىك ۋە كەسىپلەر تورلاشقان كىچىك بازار سىستېمىسىنى دەسلەپكى قەدەمدە شەكىللەندۈردۇق. 2020 – يىلىغا بارغاندا ناھىيەدىكى نوپۇسنىڭ بازارلىشىش نىسبىتىنى %60كە يەتكۈزۈشىنى پىلانلىدۇق.
</S>
<S ID=31117>
‏
</S>
</TEXT>
/BODY
/DOC