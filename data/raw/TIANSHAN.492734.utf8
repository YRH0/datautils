<DOC>
<DOCID>TIANSHAN.492734</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-25 16:46:27</DATE>
</HEADER>
<BODY>
<HEADLINE>
<S ID=5598>
تۇمشۇق شەھىرى مۇلازىمەت تىپىدىكى ھۆكۈمەت بەرپا قىلىش قەدىمىنى تېزلەتتى
</S>
</HEADLINE>
<TEXT>
<S ID=5599>
    ئىختىيارىي مۇخبىرىمىز ھەسەنجان داۋۇت خەۋىرى:  مۇخبىرنىڭ يېقىندا تۇمشۇق شەھىرىدىكى ئالاقىدار تارماقلاردىن ئىگىلىشىچە، بۇلتۇر تۇمشۇق شەھىرى ھۆكۈمەت باشقۇرۇش سەۋىيەسىنى ئۈزلۈكسىز يۇقىرى كۆتۈرۈپ، ئاممىۋى مۇلازىمەت فۇنكسىيەسىنى ئۈزلۈكسىز مۇكەممەللەشتۈرۈپ، مۇلازىمەت تىپىدىكى ھۆكۈمەت بەرپا قىلىش قەدىمىنى ئاكتىپ تېزلەتكەن.
</S>
<S ID=5600>
    نۇقتىلىق تۈر قۇرۇلۇشلىرى ئاكتىپ ئىلگىرى سۈرۈلدى.
</S>
<S ID=5601>
2015-يىلى تۇمشۇق شەھىرى رايونىدا 67 قۇرۇلۇش تۈرى يولغا قويۇلۇپ، بۇنىڭ ئىچىدىكى تارماق لىنىيەلىك ئايرودۇرۇم تۈرى، تۆمۈر يول مەخسۇس لىنىيەسى تۈرى، تەۋەلىكنىڭ ئىچىملىك سۇ تۇرۇبا تورىنى كېڭەيتىش تۈرى، 350×2 مېگاۋاتلىق پار-ئېلېكتىر بىرلەشمە تۈرى قاتارلىقلار ئوڭۇشلۇق ئېلىپ بېرىلماقتا.
</S>
<S ID=5602>
    «بەشلەشكەن شەھەر بەرپا قىلىش» خىزمىتى ئاكتىپ ئىلگىرى سۈرۈلدى.
</S>
<S ID=5603>
ئاپتونوم رايون دەرىجىلىك باغچىلاشقان شەھەر ۋە ئاپتونوم رايون دەرىجىلىك پاكىز شەھەر تۈرى تەكشۈرۈپ ئۆتكۈزۈۋېلىندى.
</S>
<S ID=5604>
بىڭتۇەن بويىچە قوش ھىمايە قىلىشتا ئۈلگىلىك شەھەر، ئاپتونوم رايون بويىچە مەدەنىي شەھەر، ئاپتونوم رايون بويىچە مۇھىت قوغداشتا ئۈلگىلىك شەھەر بەرپا قىلىش خىزمەتلىرى پۇختا ئىلگىرى سۈرۈلدى.
</S>
<S ID=5605>
دەريا ساھىلى باغچىسىنىڭ ئېكولوگىيەسىنى قوغداش ئورمىنى ۋە توغراق باغچىسى، چيەنخەي كوچىسى، توغراق يولىنىڭ يېشىللىق مەنزىرە نۇقتىسى قۇرۇلۇشى يولغا قويۇلۇپ، شەھەرنىڭ يېشىللىق كۆلىمى 9276 موغا، يېشىللىق بىلەن قاپلىنىش نىسبىتى %45كە، يېشىللىق نىسبىتى %41كە يەتتى.
</S>
<S ID=5606>
مۇھىت تازىلىقىنى تەرتىپكە سېلىش سالمىقى ئاشۇرۇلۇپ، «ئايلىق چوڭ تازىلىق»، «ئىشىك ئالدىدا ئۈچنى ھۆددە ئېلىش» خىزمىتى ۋە پىدائىيلار مۇلازىمىتى پائالىيىتى ئاكتىپ قانات يايدۇرۇلۇپ، شەھەرنىڭ مۇھىت تازىلىقىدا دائىملاشقان تەكشۈرۈش ئىشقا ئاشۇرۇلدى؛ ئىككىنى ھىمايە قىلىش خىزمىتىنىڭ مەزمۇنى بېيىتىلدى؛ ئۆز ئالدىغا قويۇۋالغان 8 پارقازان بىكار قىلىندى، كېرەكسىز سۇنى بىر تەرەپ قىلىش زاۋۇتى، ئاتموسفېرا سۈپىتىنى ئاپتوماتىك تەكشۈرۈش پونكىتى ئىشقا كىرىشتۈرۈلدى؛ شەھەر خەلقىنىڭ ساپاسى ئۈزلۈكسىز يۇقىرى كۆتۈرۈلدى؛ تۇمشۇق شەھىرى «مەملىكەت بويىچە ياش قورامىغا يەتمىگەنلەرنىڭ ئىدىيە-ئەخلاق قۇرۇلۇشىدىكى ئىلغار شەھەر» دېگەن نامغا ئېرىشتى.
</S>
<S ID=5607>
    ھۆكۈمەت فۇنكسىيەسى ئاكتىپ كېڭەيتىلدى.
</S>
<S ID=5608>
شەرقىي شەھەر رايونىنىڭ شەھەر مەمۇرىيىتى يولى، يۈرۈشلەشتۈرۈش تۇرۇبا تورى ۋە كۆكەرتىش قۇرۇلۇشى بىر تۇتاش يولغا قويۇلدى؛ 49 -، 53 - تۇەنلەردىكى يېڭىدىن سېلىنغان ئولتۇراق رايونلىرىغا سىملىق تېلېۋىزىيە لىنىيەسى ئورنىتىش خىزمىتى تاماملاندى؛ ھەرقايسى تۇەن-مەيدانلارنىڭ شەھەر مەمۇرىيىتىنى باشقۇرۇش، قانۇن ئىجرا قىلىش ئوتتۇرا ئەترىتىنىڭ خادىملىرى تولۇقلاندى؛ ساۋخۇ بازىرىنىڭ ئۇنىۋېرسال مەمۇرىيەت مۇلازىمىتى بىناسى قۇرۇلۇشىغا ئىش باشلاندى.
</S>
<S ID=5609>
    قانۇن ئىدارە قىلىدىغان ھۆكۈمەت قۇرۇش ئاكتىپ ئىلگىرى سۈرۈلدى.
</S>
<S ID=5610>
ھوقۇقنى تىزىملاش ۋە مەسئۇلىيەتنى تىزىملاش تۈزۈمى يولغا قويۇلۇپ، قانۇنغا تايىنىش، مەسئۇلىيەت بىلەن ھوقۇقنى بىرلەشتۈرۈش پىرىنسىپىغا ئاساسەن، نۆۋەتتىكى مەمۇرىي ھوقۇقلار ئومۇميۈزلۈك تەكشۈرۈلۈپ، مەسئۇلىيەت سۇبيېكتىنى ئەمەلىيلەشتۈرۈلۈپ، ھوقۇق ۋە مەسئۇلىيەت دائىرىسى ئايدىڭلاشتۇرۇلۇپ، مەمۇرىيەت ئىشلىرىنى ئاددىيلاشتۇرۇش ئىلگىرى سۈرۈلدى.
</S>
<S ID=5611>
2015 - يىلنىڭ ئاخىرىغىچە، تۇمشۇق شەھىرىدىكى %70 مەمۇرىي تەستىق تۈرلىرىنى پۈتۈنلەي مەمۇرىيەت مۇلازىمىتى زالىدا بېجىرىش ئىشقا ئاشۇرۇلدى.
</S>
</TEXT>
/BODY
/DOC