<DOC>
<DOCID>TIANSHAN.524382</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-23 12:58:30</DATE>
</HEADER>
<BODY>
<HEADLINE>
<S ID=28740>
مىجىت يۇنۇس ئائىلىسى مەملىكەت بويىچە ‹‹ئەڭ پەزىلەتلىك ئائىلە›› شەرىپىگە ئېرىشتى
</S>
</HEADLINE>
<TEXT>
<S ID=28741>
   ئابدۇسالام نىياز خەۋەر قىلىدۇ: مەملىكەتلىك ئاياللار بىرلەشمىسى يېقىندا مەملىكەت بويىچە 2016 – يىلىدىكى ‹‹ئەڭ پەزىلەتلىك ئائىلە››لەرنى تەقدىرلەش يىغىنى ئاچتى. ئاپتونوم رايونىمىزدىن 20 ئائىلە بۇ شەرەپكە ئېرىشتى. ئۇچتۇرپان ناھىيەسىدىن مىجىت يۇنۇس ئائىلىسى ئاقسۇ ۋىلايىتى بويىچە بۇ شەرەپكە نائىل بولغان بىردىنبىر ئائىلە بولۇپ قالدى.
</S>
<S ID=28742>
   ئۇقۇشىمچە، مىجىت يۇنۇس ئۇچتۇرپان ناھىيەسىنىڭ يېڭىئاۋات يېزىسى غوڭرات كەنتىدىن بولۇپ، 1979 – يىلىدىن 2006 – يىلىغىچە غوڭرات كەنت ئاھالە كومىتېتىنىڭ مۇدىرى، كەنت پارتىيە ياچېيكىسىنىڭ شۇجىسى بولغان. كەنت ‹‹ئىككى كومىتېتى››نىڭ خىزمەتلىرىگە رەھبەرلىك قىلغان مەزگىلدە كەنت ئاممىسىنى ئىتتىپاقلاشتۇرۇپ، كەنت كوللېكتىپ ئىقتىسادىنى زورايتىپ، ئاممىنى نامراتلىقتىن قۇتۇلدۇرۇش ئۈچۈن يۈرەك – قېنىنى سەرپ قىلغان. ئىچكىرى ئۆلكە، شەھەرلەر ۋە ئاپتونوم رايونىمىزدا يەر تەۋرەش ئاپەتلىرى يۈز بەرگەندە ئۆزى باشلامچىلىق بىلەن پۇل ئىئانە قىلىپ ھەم ئىئانە توپلاپ، ئاپەتكە ئۇچرىغانلارنىڭ غەم – قايغۇسىغا ئورتاقلاشقان. 2 – سەپكە چېكىنگەندىن كېيىنمۇ ئىزچىل ئاممىغا باشلامچى بولۇپ، كوللېكتىپ ئىگىلىكىنى زورايتىش، بىڭتۇەن بىلەن يەرلىكنىڭ مىللەتلەر ئىتتىپاقلىقىنى ئىلگىرى سۈرۈشتە باشلامچىلىق رولىنى جارى قىلدۇرۇپ كەلگەن. ئاممىۋى ئاساسىنىڭ كۈچلۈك بولۇشىدەك ئەۋزەللىكىدىن پايدىلىنىپ، كەنتتە مۇرەسسەچى بولۇپ، 250 ئادەم/قېتىمدىن ئارتۇق زىددىيەت، ماجىرالارنى خالىس كېلىشتۈرگەن. يەرلىك تەشۋىقاتچى بولۇپ، ئۆز يېزىسى ۋە باشقا يېزا – بازارلاردا سەييارە لېكسىيە سۆزلەشنى ئىزچىل داۋاملاشتۇرغان. ئۈچ يىلدىن بۇيان يېزا – بازارلاردا 300 قېتىمدىن ئارتۇق سەييارە لېكسىيە سۆزلەپ، 60 مىڭ ئادەم/قېتىم ئەمەلىي تەربىيەگە ئىگە قىلغان. بۇلتۇر ئاپتونوم رايون بويىچە ‹‹مىللەتلەر ئىتتىپاقلىقى – تەرەققىياتىدىكى ئىلغار شەخس›› ۋە ‹‹ئەڭ پەزىلەتلىك شىنجاڭلىق›› بولۇپ مۇكاپاتلانغان.
</S>
<S ID=28743>
‏
</S>
</TEXT>
/BODY
/DOC