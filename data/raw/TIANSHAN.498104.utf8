<DOC>
<DOCID>TIANSHAN.498104</DOCID>
<HEADER>
<CLASS>خەلقئارا</CLASS>
<DATE>2016-02-16 16:37:59</DATE>
</HEADER>
<BODY>
<HEADLINE>
<S ID=11442>
دانىيەلىك خەيرىيەت ئىشلىرى خىزمەتچىسى كوچىدا قالغان «ئىچىگە جىن كىرىۋالغان بالا»نى قۇتقۇزدى
</S>
</HEADLINE>
<TEXT>
<S ID=11443>
   ئەنگلىيە «كۈندىلىك تېلېگراف خەۋەرلىرى گېزىتى»نىڭ 15-فېۋرال خەۋەر قىلىشىچە، شۇ يەر ۋاقتى 31-يانۋار ئافرىقىدا تۇرۇۋاتقان دانىيەلىك خەيرىيەت ئىشلىرى خىزمەتچىسى ئەنجا رىڭگىن لوۋىن كوچىدا ئايلىنىپ يۈرگەندە، ئائىلىسىدىكىلەر تاشلىۋەتكەن نىگېرىيەلىك ئىككى ياشلىق ئوغۇل بالىنى ئۇچرىتىپ قالغان ۋە ئۇنى قۇتقۇزۇشنى باشلىغان.
</S>
<S ID=11444>
   بۇ بالىنىڭ ئۆيىدىكىلەر «ئىچىگە جىن كىرىۋالغان» دېگەن سەۋەب بىلەن سەككىز ئاي بۇرۇن بالىنى كوچىغا تاشلاپ، ئۇنىڭ ئۆلەر-تىرىلىشى بىلەن كارى بولمىغان.
</S>
<S ID=11445>
ئەنجا خوپ ئىسىملىك بۇ بالىنى بايقىغان چاغدا بالىنىڭ ئۇچىسىدا ئالقانچىلىك لاتىمۇ يوق بولۇپ، يول بويىدا كىشىلەر تاشلىۋەتكەن نەرسىلەرنى تېرىپ يەپ ئاچلىقىنى بېسىۋاتقانىدى.
</S>
<S ID=11446>
بىر تېرە، بىر ئۇستىخان بولۇپ قالغان كىچىككىنە بالىنىڭ ئېچىنىشلىق تەقدىرىدىن ئەنجا قاتتىق چۆچۈپ كەتكەن ۋە ئۇنىڭغا يېمەكلىك ۋە ئۇسسۇزلۇق بەرگەن.
</S>
<S ID=11447>
ئارقىدىن كېسەلچان خوپنى ئەدىيال بىلەن ئوراپ دوختۇرخانىغا ئېلىپ كەلگەن.
</S>
<S ID=11448>
   دوختۇر خوپنىڭ قورسىقىدىكى پارازىت قۇرتلارنى تازىلاپ ئېلىۋەتكەن ھەمدە ھەر كۈنى ئۇنىڭغا قان بەرگەن.
</S>
<S ID=11449>
داۋالاشلاردىن كېيىن، خوپنىڭ كېسەللىك ئەھۋالى ياخشىلىنىپ، ئەنجانىڭ بالىسى بىلەن ئوينىغۇدەك بولغان.
</S>
<S ID=11450>
بۇ ھال ئەنجانى ئىنتايىن خۇشال قىلغان.
</S>
<S ID=11451>
   ئەنجا ئافرىقا بالىلارغا ياردەم بېرىش-تەربىيەلەش تەرەققىيات فوندىنىڭ قۇرغۇچىسى بولۇپ، ھەر ساھە زاتلارنىڭ خوپنىڭ داۋالاش ھەققى ئۈچۈن ئەۋەتكەن بىر مىليون ئامېرىكا دوللىرى(تەخمىنەن 6 مىليون 510 مىڭ يۈەن خەلق پۇلىغا باراۋەر)ياردەم پۇلنى تاپشۇرۇۋالغان.
</S>
</TEXT>
/BODY
/DOC