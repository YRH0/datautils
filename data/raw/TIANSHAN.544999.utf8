<DOC>
<DOCID>TIANSHAN.544999</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-08-29 16:25:28</DATE>
</HEADER>
<BODY>
<HEADLINE>
<S ID=43826>
شىنجاڭ ساياھەتچىلىكىنىڭ ھاياتى كۈچى ئۇرغۇماقتا
</S>
</HEADLINE>
<TEXT>
<S ID=43827>
ۋاڭ سىچاۋ
</S>
<S ID=43828>
    شىنجاڭ ‹‹يىچېڭتۇڭ›› سانلىق مەلۇمات سۇپىسىنىڭ ئىستاتىستىكىسىغا ئاساسلانغاندا، بۇ يىلنىڭ ئالدىنقى بەش ئېيىدا شىنجاڭغا كەلگەن ساياھەتچى 238 مىڭ 11 ئادەم (قېتىم)غا يېتىپ، بۇلتۇرنىڭ ئوخشاش مەزگىلدىكىدىن %97 ئاشقان. ساياھەتچىلىك شىنجاڭنىڭ ئىقتىسادىي، ئىجتىمائىي تەرەققىياتىدىكى جەلىپكار نۇقتىغا، شىنجاڭنىڭ ئىناق، مۇقىم ۋە ئىتتىپاق ۋەزىيىتىنى نامايان قىلىدىغان كۆزنەككە ئايلانغان.
</S>
<S ID=43829>
    %97لىك ئېشىش نىسبىتىدىن شىنجاڭ ساياھەتچىلىكىنىڭ قانچىلىك دەرىجىدە قىزىپ كەتكەنلىكىنى كۆرۈۋېلىشقا بولىدۇ.
</S>
<S ID=43830>
نۆۋەتتە شىنجاڭ ئۇيغۇر ئاپتونوم رايونلۇق ساياھەت ئىدارىسى مەبلەغ سېلىنمىسى، تەربىيەلەش ۋە قانۇن ئىجرا قىلىش سالمىقىنى ئاشۇرۇپ، ساياھەتچىلەرنى يەنىمۇ رازى قىلىپ، شىنجاڭ ساياھەتچىلىكىنىڭ مەملىكەت ئىچى – سىرتىدىكى تونۇلۇش دەرىجىسى ۋە تەسىرىنى زورايتماقتا.
</S>
<S ID=43831>
    ساياھەتكە مەبلەغ سالغۇچىلارنى جەلىپ قىلىش
</S>
<S ID=43832>
    ئاپتونوم رايونىمىز 2015 – يىلىدىن باشلاپ ئائىلە ئاپتوموبىلى ساياھىتى، ئايروپىلان بىلەن ساياھەت قىلىش، ياتاقلىق ئاپتوموبىل بارگاھى، ئارشاڭ ساياھىتى ۋە ئويۇن كۆرسىتىش قاتارلىق نۇقتىلىق ساياھەت تۈرلىرىنى يولغا قويدى.
</S>
<S ID=43833>
شۇنىڭ بىلەن بىللە، 19 ئۆلكە ۋە شەھەرمۇ ساياھەتچىلىكتە شىنجاڭغا نىشانلىق ياردەم بېرىش سالمىقىنى زورايتتى.
</S>
<S ID=43834>
سىچۈەن قولاي ‹‹318›› ئاپتوموبىل سارىيىنى باشقۇرۇش چەكلىك شىركىتى قاراماي شەھىرىدە ئائىلە ئاپتوموبىل ساياھەت بارگاھى،جۇڭگو ئاۋىئاتسىيە سانائىتى گۇرۇھى ئالتاي ۋىلايىتىگە 6 مىليارد يۈەن مەبلەغ سېلىپ، ئايروپىلان بىلەن ساياھەت قىلىش بازىرى قۇرۇۋاتىدۇ.
</S>
<S ID=43835>
    ھازىر شىنجاڭدا دۆلەت 5A دەرىجىلىك ساياھەت مەنزىرە نۇقتىسىدىن بوغدا كۆلى، قاناس، بۇيلۇق، نارات، كۆكتوقاي، ئالتۇن توغراقلىق (پوسكام ناھىيەسىدە)، تەڭرىتاغ چوڭ چىلغىسى، باغراش كۆلى، قەشقەر كونا شەھەر رايونىدىن ئىبارەت توققۇز ساياھەت مەنزىرە رايونى بار. بايىنبۇلاق ئاققۇ مۇھاپىزەت رايونى، شەيتانكەرىش مەنزىرە رايونى، جامبۇلاق ۋە سايرام كۆلىدىن ئىبارەت دۆلەت 4A دەرىجىلىك 17 مەنزىرە رايونىمۇ دۆلەت 5A دەرىجىلىك مەنزىرە رايونى بولۇشقا تىرىشىۋاتىدۇ.
</S>
<S ID=43836>
    خادىملارنى تەربىيەلەشنى كۈچەيتىش
</S>
<S ID=43837>
    بۇ يىلنىڭ ئالدىنقى يېرىمىدا، شىنجاڭ ساياھەت كادىرلىرىنى تەربىيەلەش تۈرى يىرىك پىلانى كۇرسى، شىنجاڭ ساياھەت ئىگىلىكىنى تەرەققىي قىلدۇرۇش مۇھاكىمە كۇرسى، ساياھەتچىلىكنى نازارەت قىلىپ باشقۇرۇش كادىرلىرىنىڭ قانۇن ئىجرا قىلىش كۇرسى ۋە شىنجاڭ سەھرا ساياھەتچىلىكىنى تەرەققىي قىلدۇرۇش كۇرسى قاتارلىق كۇرسلاردا كەينى – كەينىدىن ئوقۇش باشلاندى.
</S>
<S ID=43838>
    تونۇشتۇرۇلىشىچە، شىنجاڭ ئۇيغۇر ئاپتونوم رايونلۇق ساياھەت ئىدارىسى بۇ يىل 24 – فېۋرال تۇنجى قېتىم ‹‹ساياھەتچىلىكتە 10 مىڭ كىشىنى تەربىيەلەش پىلانى››نى ئېلان قىلىپ، ئۈچ يىلدا شىنجاڭدىكى ساياھەتچىلىك بىلەن شۇغۇللىنىدىغانلارنى كەڭ كۆلەمدە تەربىيەلەشنى ئوتتۇرىغا قويغان 2018 – يىلىغىچە ساياھەتچىلىك ئارقىلىق نامراتلارنى يۆلەش، مەنزىرە رايونى، باشقۇرغۇچىلار ۋە يۇقىرى قاتلاملىق ئىختىساسلىقلار، ئوقۇتقۇچىلار قوشۇنى قاتارلىق بەش جەھەتتە تەربىيەلەشنى ھەم ساياھەتچىلىكنىڭ تەرەققىيات ئېھتىياجىغا ئاساسەن، تەربىيەلەش لايىھەسى ۋە ئۇسۇللىرىنى ئۈزلۈكسىز ياخشىلاپ، ساياھەتچىلىكنىڭ تەرەققىيات سۈپىتىنى ئومۇميۈزلۈك ئۆستۈرۈشنى ئوتتۇرىغا قويغان.
</S>
<S ID=43839>
    پىلان بويىچە، 2016 – يىلىدىن 2018 – يىلىغىچە جېجياڭ ۋە سىچۈەن قاتارلىق سەھرا ساياھەتچىلىكى بىر قەدەر تەرەققىي قىلغان ئۆلكىلەر بىلەن بىرلىكتە كۇرس ئۇيۇشتۇرۇپ، شىنجاڭغا نىشانلىق ياردەم بېرىۋاتقان ئۆلكە ۋە شەھەرلەرنىڭ قوللىشىنى قولغا كەلتۈرۈپ، ساياھەتچىلىكتە تەربىيەلەش مېخانىزمىنى ئورنىتىپ ۋە ئۇنى مۇكەممەللەشتۈرىدۇ.
</S>
<S ID=43840>
ئادەم كۈچى بايلىقى ۋە ئىجتىمائىي كاپالەت، نامراتلارنى يۆلەش قاتارلىق تارماقلار بىلەن ھەمكارلىشىپ، سەھرا ساياھەتچىلىكىنىڭ بىرىنچى سېپىدىكىلەرنى تەربىيەلەش خىزمىتىنى كۈچەيتىپ، نامراتلىق قالپىقىنى چۆرۈپ تاشلاش ۋە نامرات رايونلارنى سەھرا ساياھەتچىلىكى بويىچە تەربىيەلەشنى كۈچەيتىپ، سەھرا ساياھەتچىلىكى بويىچە تەربىيەلەش نۇقتىلىرى قۇرۇلۇشىنى ئىلگىرى سۈرۈپ، ئاساسىي قاتلامدىكىلەرنى تەربىيەلەشنى كۈچەيتىدۇ.
</S>
<S ID=43841>
ئۇنىڭدىن سىرت، دۆلەت ساياھەت ئىدارىسى شىنجاڭغا نىشانلىق ياردەم بېرىۋاتقان ئۆلكە ۋە شەھەرلەر نەق مەيداندا تەربىيەلەش، ئالدىغا بېرىپ تەربىيەلەش قاتارلىق شەكىللەردىن پايدىلنىپ، تەربىيەلەش پىلانلىرىنى تۈزۈپ، شىنجاڭنىڭ ساياھەت كادىرلىرى، سەھرا ساياھەت ئىختىساسلىقلىرى ۋە ئاز سانلىق مىللەت ئىختىساسلىقلارنى تەربىيەلەشكە نۇقتىلىق مەدەت بېرىدۇ.
</S>
<S ID=43842>
    شىنجاڭ ئۇيغۇر ئاپتونوم رايونلۇق ساياھەت ئىدارىسىنىڭ مۇئاۋىن باشلىقى ليۇ مورەن مۇنداق دېدى: ئىشقا ئورۇنلاشتۇرۇشنى يېتەكچى قىلغان ساياھەت خادىملىرىنى ئومۇميۈزلۈك تەربىيەلەش سالمىقىنى زورايتىپ، سەھرا ساياھەتچىلىكى، مەنزىرە رايونى ساياھەتچىلىكى، ساياھەتچىلىكنى باشقۇرۇش، يۇقىرى قاتلاملىق ئىختىساسلىقلار ۋە ئوقۇتقۇچىلارنى تەربىيەلەش سىستېمىسىنى بەرپا قىلىپ، تەربىيەلەش مېخانىزمىنى ئورنىتىپ ۋە ئۇنى مۇكەمەللەشتۈرگەندىلا، شىنجاڭنىڭ ساياھەتچىلىك كەسپىنىڭ تەرەققىياتىنى تېخىمۇ ئۈنۈملۈك ئىلگىرى سۈرگىلى بولىدۇ.
</S>
<S ID=43843>
    مۇلازىمەت سۈپىتىنى ئۆستۈرۈش
</S>
<S ID=43844>
    ئاپتونوم رايونلۇق ساياھەت ئىدارىسىنىڭ ئىستاتىستىكا قىلىشىچە، ھازىر 6000 دىن ئارتۇق مېھمانساراي توردا ياتاق زاكاز قىلىدىكەن، 800 دىن ئارتۇق مەنزىرە رايونى توردا ئۆزىنى تەشۋىق قىلىدىكەن، شىنجاڭنىڭ ساياھەت ئالاھىدە مەھسۇلاتلىرى ۋە خاتىرە بويۇملىرى قاتارلىق تاۋارلارنى ساتىدىغان تور دوكانلىرى ناھايىتى كۆپ ئىكەن.
</S>
<S ID=43845>
    ئۈرۈمچى شەھىرى، قەشقەر ۋىلايىتى ۋە قاراماي شەھىرى قاتارلىق جايلاردىكى ساياھەت ئىدارىلىرى ھازىر تەۋەلىكىدىكى بىخەتەرلىك، قاتناشنى باشقۇرۇش، سەھىيە، ج خ، تەرەققىيات ۋە ئىسلاھات كومىتېتى، سودا – سانائەت مەمۇرىي باشقۇرۇش ۋە ئىشلەپچىقىرىش – قۇرۇلۇش بىڭتۇەنىدىكى ساياھەت باشقۇرۇش تارماقلىرى بىلەن ‹‹ساياھەتتە ئونغا رۇخسەت قىلماسلىق›› تەلىپى بويىچە، مەنزىرە رايونى، ساياھەت كوپىراتىپى ۋە مېھمانساراي قاتارلىق ساياھەتچىلەر، ساياھەت ئاپتوموبىللىرى ۋە ساياھەت يېتەكچىلىرى يىغىلىدىغان رايونلارنى تەكشۈرۈشنى كۈچەيتكەن.
</S>
<S ID=43846>
‏    
</S>
</TEXT>
/BODY
/DOC