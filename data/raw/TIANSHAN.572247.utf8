<DOC>
<DOCID>TIANSHAN.572247</DOCID>
<HEADER>
<CLASS>ئۈرۈمچى</CLASS>
<DATE>2016-12-15 11:56:58</DATE>
</HEADER>
<BODY>
<HEADLINE>
<S ID=65381>
ئۈرۈمچىدە 92-نومۇرلۇق بېنزىن تۈنۈگۈن 0.36 يۈەن ئۆستى
</S>
</HEADLINE>
<TEXT>
<S ID=65382>
    14-دېكابىر سائەت 24:00تە، ئۈرۈمچىدە بېنزىننىڭ پارچە سېتىلىش باھاسى ئومۇميۈزلۈك تەڭشەلدى، بۇنىڭ ئىچىدە، ئائىلە ئاپتوموبىللىرى دائىم ئىشلىتىدىغان 92-نومۇرلۇق بېنزىننىڭ ھەر لېتىرى 0.36 يۈەن ئۆستى، 95-نومۇرلۇق بېنزىننىڭ ھەر لېتىرى 0.39 يۈەن ئۆستى، باھا تەڭشەش نىسبىتى يېقىنقى تۆت يىلدىكى ئۆرلەش نىسبىتىدە رېكورت ياراتتى.
</S>
<S ID=65383>
    14-دېكابىر چۈشتىن كېيىن، دۆلەتلىك تەرەققىيات ۋە ئىسلاھات كومىتېتى ئۇقتۇرۇش تارقىتىپ: ئاساسلىق نېفىت ئىشلەپچىقىرىدىغان دۆلەتلەرنىڭ نېفىت ئىشلەپچىقىرىشنى ئازايتىش كېلىشىمى ھاسىل قىلىشى قاتارلىق ئامىللارنىڭ تەسىرىدە، يېقىندا خەلقئارا بازاردا نېفىت باھاسى چوڭ نىسبەتتە ئۆرلىدى.
</S>
<S ID=65384>
 ھازىر يولغا قويۇلۇۋاتقان تەييار ماي باھاسىنى شەكىللەندۈرۈش مېخانىزمى بويىچە، 2016-يىلى 14-دېكابىر سائەت 24:00تىن باشلاپ دۆلەت ئىچىدىكى ھەر توننا بېنزىن، دىزېل مېيىنىڭ باھاسى ئايرىم ھالدا 435 يۈەن ۋە 420 يۈەنگە ئۆستى، دېدى.
</S>
<S ID=65385>
    بۇنىڭغا ئاساسەن، ئۈرۈمچى رايونىدا بېنزىن، دىزېل مېيىنىڭ باھاسى مۇنداق تەڭشەلدى: 92-نومۇرلۇق بېنزىننىڭ ھەر لېتىرىنىڭ باھاسى 5.97 يۈەندىن 6.33 يۈەنگە تەڭشەلدى، ھەر لېتىرى 0.36 يۈەن ئۆستى؛ 95-نومۇرلۇق بېنزىننىڭ ھەر لېتىرىنىڭ باھاسى 6.45 يۈەندىن 6.84 يۈەنگە تەڭشەلدى، ھەر لېتىرى 0.39 يۈەن ئۆستى؛ 0-نومۇرلۇق دىزېل مېيىنىڭ ھەر لېتىرىنىڭ باھاسى 5.52 يۈەندىن 5.89 يۈەنگە تەڭشەلدى، ھەر لېتىرى 0.37 يۈەن ئۆستى.
</S>
<S ID=65386>
20 -نومۇرلۇق دىزېل مېيىنىڭ ھەر لېتىرىنىڭ باھاسى 6.08 يۈەندىن 6.48 يۈەنگە تەڭشەلدى، 35 -نومۇرلۇق دىزېل مېيىنىڭ ھەر لېتىرىنىڭ باھاسى 6.16 يۈەندىن 6.56 يۈەنگە تەڭشەلدى، بۇ ئىككى خىل دىزېل مېيىنىڭ ھەر لېتىرى 0.4 يۈەندىن ئۆستى.
</S>
</TEXT>
/BODY
/DOC