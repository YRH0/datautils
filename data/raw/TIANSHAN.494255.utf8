<DOC>
<DOCID>TIANSHAN.494255</DOCID>
<HEADER>
<CLASS>شىنجاڭ</CLASS>
<DATE>2016-01-29 12:41:03</DATE>
</HEADER>
<BODY>
<HEADLINE>
<S ID=7552>
يېڭى ئۈمىد چاقلىق كانكىدىن باشلاندى
</S>
</HEADLINE>
<TEXT>
<S ID=7553>
     خې جىن
</S>
<S ID=7554>
    ‹‹بۇ ھەقىقەتەن ياخشى خەۋەركەن، <چاقلىق كانكىنى مۇز تېيىلىدىغان قىلىپ ئۆزگەرتىش> ئارقىلىق، شىنجاڭدا ۋاڭ مېڭ، جۇ ياڭغا ئوخشاش دۇنياغا داڭلىق ماھىرلارنى تەربىيەلەپ چىققىلى بولىدۇ!›› دېدى شىنجاڭ ‹‹يېڭى ئۈمىد›› چاقلىق كانكى ۋە كانكى تېيىلىش كۇلۇبىنىڭ مەسئۇلى شاۋ كې ھاياجانلانغان ھالدا.
</S>
<S ID=7555>
    دۆلەت تەنتەربىيە باش ئىدارىسى قىشلىق تەنھەرىكەت باشقۇرۇش مەركىزى تېز مۇز تېيىلىش بۆلۈمىنىڭ باشلىقى جياڭ شىسەي 25 – نويابىر تاراتقۇلارنىڭ زىيارىتىنى قوبۇل قىلغاندا، مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىدە ‹‹يەتتە يېڭىلىق›› كۆرۈلدى، بۇنىڭ بىرى ‹‹چاقلىق كانكىنى مۇز تېيىلىدىغان قىلىپ ئۆزگەرتىش›› پىلانى، دېدى.
</S>
<S ID=7556>
    شاۋ كې بۇ ھەقتە توختالغاندا مۇنداق دېدى: ‹‹ئاپتونوم رايونىمىزدىكى ئىشتىن سىرتقى ھەۋەسكارلار ئارىسىدا <قىشتا مۇز ئۈستىدە كانكى تېيىلىش، يازدا چاقلىق كانكى تېيىلىش> دېگەن گەپ بار، بۇ گەپتە پەسىل خاراكتېرى كۆزدە تۇتۇلغان.
</S>
<S ID=7557>
چاقلىق كانكى بىلەن مۇز ئۈستىدە كانكى تېيىلىش ئوخشاشلا ماھارەت تەلەپ قىلىدۇ، ھەر ئىككىسىنىڭ ماھارەت ھەرىكىتىدىكى مۇھىم نۇقتىسى ئوخشاش.
</S>
<S ID=7558>
مۇز تېيىلىش تەنھەرىكەتچىلىرى يازدا چاقلىق كانكى تېيىلىش ئارقىلىق، ماھارىتىنى پىششىقلاپ، بەدەن چېنىقتۇرىدۇ.
</S>
<S ID=7559>
چاقلىق كانكا تېيىلىش بىلەن مۇز ئۈستىدە كانكى تېيىلىشنى ئۇدۇللاشتۇرغىلى بولىدۇ.
</S>
<S ID=7560>
تەنھەرىكەتچىلەرنى چاقلىق كانكا تېيىلىشتىن مۇز ئۈستىدە كانكى تېيىلىشقا ئۆزگەرتىشتە خەلقئارادا نۇرغۇن مىسال بار، بەزى مۇنەۋۋەر تېز مۇز تېيىلىش تەنھەرىكەتچىلىرى چاقلىق كانكا تېيىلىشتىن ئۆزگەرگەن››
</S>
<S ID=7561>
    شاۋ كې 2011 – يىلى شىنجاڭ مالىيە – ئىقتىساد ئۇنىۋېرسىتېتىنى پۈتكۈزگەندىن كېيىن، ‹‹يېڭى ئۈمىد›› چاقلىق كانكى ۋە مۇز ئۈستىدە كانكى تېيىلىش كۇلۇبىنى ئاچقان.
</S>
<S ID=7562>
كۇلۇبنىڭ ھازىر ئاقسۇ، تۇرپان، ئىلى قاتارلىق 11 ۋىلايەت، ئوبلاست، شەھەردە شۆبىسى بار بولۇپ، يېقىنقى يىلدا 10 مىڭدەك كۇرسانتنى تەربىيەلىگەن.
</S>
<S ID=7563>
بەزى كۇلۇب ئەزالىرى ئاپتونوم رايون بويىچە 5 – نۆۋەتلىك ئەركىن شەكلىدە چاقلىق كانكى تېيىلىش مۇسابىقىسى ۋە ئۈرۈمچى شەھىرى بويىچە 8 – نۆۋەتلىك تېز چاقلىق كانكى تېيىلىش ئاشكارا مۇسابىقىسىدە چېمپىيونلۇققا ئېرىشكەن.
</S>
<S ID=7564>
    مەملىكەتلىك 13 – نۆۋەتلىك قىشلىق تەنھەرىكەت مۇسابىقىسى كۇلۇب ئەزالىرىنى پۈتۈن مەملىكەتكە تونۇتتى.
</S>
<S ID=7565>
كۇلۇب 60 كۇرسانتنى تاللاپ، چاقلىق كانكى ئەترىتى تەشكىللەپ، مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ ئېچىلىش مۇراسىمى ئويۇنىغا قاتناشتۇردى.
</S>
<S ID=7566>
شاۋ كې: ‹‹كۇلۇبتىكى 60 كىشىلىك ئەترەت ئاساسەن ئېچىلىش مۇراسىمىغا قاتناشتى، مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ تېيىلىش يولىدا تېز ئايلىنىش، تېز توختاش، سەكرەپ ئۆتۈش، ئايلىنشتەك قىيىن ھەرىكەتلەرنى ئىشلەپ، رەتلىك ۋە بىردەكلىكنى ساقلىدى.
</S>
<S ID=7567>
ھازىر نۇرغۇن بالا كانكى تېيىلىشنى ئۆگىنىۋاتىدۇ، نەچچە يىلدىن بۇيان، شىنجاڭ بازىرىنى ئېچىش ناھايىتى ياخشى بولدى، ئىستېمالچىلار بىلەن كەسىپكارلار كۆپەيدى، قار – مۇز تەنھەرىكىتى گۈللنىۋاتقان كەسىپ بولۇپ قالدى›› دېدى.
</S>
<S ID=7568>
    ئالتە ياشقا كىرگەن تيەن خۇڭمىڭ كۇلۇبنىڭ كىچىك كۇرسانتى.
</S>
<S ID=7569>
ئۇ بىر يىلدىن بۇيان تېز كانكى تېيىلىش مەشىقى قىلىپ، مۇز ئۈستىدە تەڭپۇڭلۇقنى ياخشى ساقلاشنى ئۆگىنىۋالدى ھەم ئايلانما يول، پۇتنى كەينىگە تېپىش، بىلەكنى ئىگىش، پۇتنى چاپلاپ تېيىلىش قاتارلىق ماھارەتلەرنى ئىگىلىدى.
</S>
<S ID=7570>
    تيەن خۇڭمىڭنىڭ ئاپىسى جۇ چۈنمېي: ‹‹ھازىر بىزنىڭ مەھەللىدە كانكى تېيىلىشنى ياخشى كۆرىدىغان بالىلار ناھايىتى كۆپ، يازدا چاقلىق كانكى تېيىلىدۇ، قىشتا مۇز ئۈستىدە كانكى تېيىلىدۇ›› دېدى.
</S>
<S ID=7571>
    شاۋ كې ئاخىرىدا تولۇق ئىشەنچ بىلەن ‹‹تيەن خۇڭمىڭدەك كىچىك كۇرسانتلار بارغانېسىرى كۆپيىۋاتىدۇ. مەملىكەت ئىچىدە چاقلىق كانكى 2000 – يىلىدىن باشلاپ مودا بولدى، شىنجاڭنىڭ چاقلىق كانكى تەنھەرىكىتىنىڭ باشلىنىشى كېيىن بولغان بولسىمۇ، بىراق مۇز تېيىلىش ئەۋزەللىكىمىز كۆرۈنەرلىك ياخشى بولدى.
</S>
<S ID=7572>
شىنجاڭنىڭ قار – مۇز بايلىقى مول. <چاقلىق كانكىنى مۇز تېيىلىدىغان قىلىپ ئۆزگەرتىش> شىنجاڭ تېز مۇز تېيىلىش تەنھەرىكىتىگە تۈرتكە بولىدۇ.
</S>
<S ID=7573>
بۇنىڭ بىلەن كېيىنكىلەر ئالدىنقىلاردىن ئېشىپ كېتەلەيدۇ›› دېدى.
</S>
<S ID=7574>
‏    
</S>
</TEXT>
/BODY
/DOC