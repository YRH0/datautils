<DOC>
<DOCID>TIANSHAN.526677</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-06-03 17:27:34</DATE>
</HEADER>
<BODY>
<HEADLINE>
<S ID=29639>
‹‹مىللەتلەر ئىتتىپاقلىقى ھېكايىسىنى ھەر كۈنى سۆزلەش مۇسابىقىسى›› ئۆتكۈزۈلدى
</S>
</HEADLINE>
<TEXT>
<S ID=29640>
    رەيھانگۈل تۇرغۇن خەۋەر قىلىدۇ: مەكىت ناھىيەسىنىڭ غازكۆل يېزىسى يېقىندا ‹‹مىللەتلەر ئىتتىپاقلىقى ھېكايىسىنى ھەر كۈنى سۆزلەش مۇسابىقىسى›› ئۆتكۈزۈپ، ھەر مىللەت ئاممىنى ئەتراپىدا يۈزبەرگەن مىللەتلەر ئىتتىپاقلىقىغا دائىر تەسىرلىك ھېكايىلەرنى سۆزلىتىش ئارقىلىق مىللەتلەر ئىتتىپاقلىقى تەربىيەسىنى ھەر بىر ئادەمنىڭ قەلبىگە سىڭدۈردى.
</S>
<S ID=29641>
   پائالىيەتتە يېزىدىكى كەنت ۋە مەكتەپلەردىن كەلگەن 20 دىن ئارتۇق ماھىر ئەتراپىدىكى مىللەتلەر ئىتتىپاقلىقى توغرىسىدىكى ئىلغار ئىش ئىزلارنى تىپىك مىسال قىلىپ، ھەر مىللەت خەلقى ئارىسىدىكى تەسىرلىك ھېكايىلەرنى بايان قىلدى. ھەر مىللەتتىن بولغان قوشنىلار، تونۇشمايدىغانلارنىڭ ئۆزئارا ياردەم بېرىپ، ئۆزئارا ھۆرمەتلىشىپ ئىناق ئۆتكەنلىكىگە دائىر ھېكايىلەرنى ئوخشاش بولمىغان نۇقتىدىن بايان قىلىپ مىللەتلەر ئىتتىپاقلىقىنىڭ مۇھىملىقىنى چۈشەندۈردى ھەم مىللەتلەر ئىتتىپاقلىقىنى قەتئىي قوغداش ئارزۇسى، مىللەتلەر ئىتتىپاقلىقىنى كۈچەيتىش ئېتىقادى ۋە ئىرادىسىنى نامايان قىلدى. مىللەتلەر ئىتتىپاقلىقى ھېكايىلىرىنى بايان قىلىش، توغرا ئىستىلنى، توغرا كەيپىياتنى ئەۋج ئالدۇرۇش ئارقىلىق ھەر مىللەت ئاممىنىڭ مىللەتلەر ئىتتىپاقلىقىنى كۈچەيتىش ئىرادىسى ۋە ئىناق، گۈزەل يۇرت – ماكان قۇرۇش ئىشەنچىسىنى مۇستەھكەملىدى.
</S>
<S ID=29642>
‏
</S>
</TEXT>
/BODY
/DOC