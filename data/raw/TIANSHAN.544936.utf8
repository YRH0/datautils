<DOC>
<DOCID>TIANSHAN.544936</DOCID>
<HEADER>
<CLASS>بىر يول بىر بەلباغ</CLASS>
<DATE>2016-08-29 11:06:16</DATE>
</HEADER>
<BODY>
<HEADLINE>
<S ID=43724>
ئىرانلىقلار نەزىرىدىكى يېڭى يىپەك يولى تەشەببۇسى
</S>
</HEADLINE>
<TEXT>
<S ID=43725>
    شىنخۇا تورى، تېھران، 27-ئاۋغۇست تېلېگراممىسى: «2016-يىللىق جۇڭگونى تونۇش __ جۇڭگو غەربىي يۇرت مەدەنىيىتى ئىران سەپىرى.شىنجاڭ قىسمى» ئۇنىۋېرسال مەدەنىيەت ئالماشتۇرۇش پائالىيىتى ئاياغلىشىشىغا ئاز ۋاقىت قالدى.
</S>
<S ID=43726>
مەدەنىيەت ئالماشتۇرۇش ھەپتىلىكىنىڭ پائالىيەتلىرى سەرخىل بولۇپ، ئىراندا ئومۇميۈزلۈك كۆپچىلىكنىڭ دىققىتىنى تارتتى.
</S>
<S ID=43727>
    جۇڭگو بىلەن ئىران ئاسىيادىكى قەدىمىي مەدەنىيەتلىك دۆلەت، شۇنداقلا يىپەك يولىدىكى مۇھىم دۆلەتلەردۇر.
</S>
<S ID=43728>
جۇڭگو-ئىران دوستلۇقى ئۇزۇن تارىخقا ئىگە بولۇپ، ھەر قايسى ساھەلەردىكى ئالاقە تېخىمۇ قويۇقلىشىپ، ئىككى دۆلەت خەلقى چوڭقۇر دوستلۇق ئورناتتى.
</S>
<S ID=43729>
بۈگۈنكى كۈندە «بىر بەلباغ بىر يول» رامكىسىدا جۇڭگو بىلەن ئىراننىڭ ئالاقە ۋە ھەمكارلىقى يېڭى تارىخىي پۇرسەتكە ئېرىشتى.
</S>
<S ID=43730>
    جۇڭگو-ئىران دوستلۇق مۇناسىۋىتىنى ئىلگىرى سۈرۈش
</S>
<S ID=43731>
    ئىران مەدەنىيەت ۋە ئىسلامغا يېتەكچىلىك قىلىش بۆلۈمىنىڭ مۇئاۋىن باشلىقى ئەلى موراخونى «جۇڭگونى تونۇش» پائالىيىتىنىڭ باشلىنىش مۇراسىمىدا سۆز قىلىپ مۇنداق دېدى: ئىران جۇڭگو ئىككى دۆلەتنىڭ دوستلۇق مۇناسىۋىتى ئۇزاق تارىخقا ئىگە، يىپەك يولى ئىككى دۆلەتنىڭ سىياسىي، ئىقتىسادىي، مەدەنىيەت ئالماشتۇرۇش ھەمكارلىقى ئۈچۈن كۆۋرۈكلۈك رول ئوينىدى.
</S>
<S ID=43732>
ئىران ۋە جۇڭگو مەدەنىيىتىدە نۇرغۇن ئوخشاشلىقلار بار، مەدەنىيەت-سەنئەت ئالاقىسى ئارقىلىق، قارشى تەرەپ مەدەنىيىىتنىڭ يارقىن نۇقتىسىنى ئۆگىنىش، ئىككى تەرەپ مۇناسىۋىتىنى پۇختىلاشنىڭ ئاساسى.
</S>
<S ID=43733>
«بىر بەلباغ، بىر يول»نى ئورتاق قۇرۇش ئارقا كۆرۈنۈشى ئاساسىدا، ئىككى تەرەپنىڭ ھەر قايسى ساھەلەردىكى ھەمكارلىقى بولۇپمۇ مەدەنىيەت ئالماشتۇرۇش ھەمكارلىقىنىڭ تېخىمۇ چوڭقۇر ۋە ئەمەلىي بولۇشىنى ئۈمىد قىلىمەن.
</S>
<S ID=43734>
    «يىپەك يولى ئىقتىساد بەلبېغى قۇرۇلۇشى ۋە جۇڭگو-ئىران دوستانە ئالاقە ھەمكارلىقى» مۇنبىرى بۇ قېتىمقى «جۇڭگونى ھېس قىلىش» پائالىيىتىنىڭ مۇھىم مەزمۇنلىرىنىڭ بىرى بولۇش سۈپىتى بىلەن، نۇرغۇنلىغان مۇتەخەسسىس، ئالىملارنى ئۆزىگە جەلپ قىلدى.
</S>
<S ID=43735>
يىغىنغا قاتناشقان مۇتەخەسسىس، ئالىملار ئومۇميۈزلۈك مۇنداق دېدى: يېڭى يىپەك يولى تەشەببۇسى تەرەققىي قىلىۋاتقان رايونلارنىڭ ئىقتىسادى ھەمدە ئىران بىلەن جۇڭگونىڭ دوستانە مۇناسىۋىتىنى ئىلگىرى سۈرۈشتە ئىجابىي ئەھمىيەتكە ئىگە.
</S>
<S ID=43736>
    جۇڭگو بىلەن ئىراننىڭ ئەمەلىي ئىشلاردىكى ھەمكارلىقىنى ئىلگىرى سۈرۈش
</S>
<S ID=43737>
    ئىراندىكى ھەر ساھە كىشىلىرى جۇڭگو-ئىران دوستلۇق مۇناسىۋىتىنى كۈچەيتىشتىن باشقا، «بىر بەلباغ بىر يول»نى ئورتاق قۇرۇشنى پۇرسەت دەپ بىلىپ، ئىككى دۆلەتنىڭ ئەمەلىي ئىشلاردىكى ھەمكارلىقىنى ئىلگىرى سۈرۈپ، ئۆز ئارا مەنپەئەت يەتكۈزىدىغان ۋەزىيەت يارىتىش كېرەك دەپ قارىدى.
</S>
<S ID=43738>
    تېھراندىكى شاھىد بېھېشتى ئۇنىۋېرسىتېتىنىڭ خەلقئارا مۇناسىۋەتلەر مۇتەخەسسىسى شارىيات نىيا مۇنداق دېدى: غەرب دۆلەتلىرىنىڭ ئىرانغا بولغان پۇل مۇئامىلە جازاسى تېخى تولۇق ئاخىرلاشمىدى، يېڭى يىپەك يولىنى ئورتاق قۇرۇش جەريانىدا، ئىران بىلەن جۇڭگو ۋە يىپەك يولىغا مۇناسىۋەتلىك باشقا دۆلەتلەر ئوتتۇرىسىدا سودا مېخانىزمىنى شەكىللەندۈرۈش كېرەك.
</S>
<S ID=43739>
    ئۇ يەنە مۇنداق دېدى: ئىككى دۆلەتنىڭ خۇسۇسىي تارماقلىرى ئىستراتېگىيەلىك ھەمكارلىق ۋە مەبلەغ سېلىش تۈرلىرىگە چوقۇم قاتنىشىشى كېرەك، بۇنداق بولمىغاندا، قىسقا مەزگىللىك سودا مۇناسىۋىتى ئىقتىسادنى ئومۇميۈزلۈك ئىلگىرى سۈرەلمەيدۇ.
</S>
<S ID=43740>
ئىران يېڭى يىپەك يولى تەشەببۇسىدا شەرق-غەربنى تۇتاشتۇرىدىغان ئوتتۇرا ئالمىشىش بېكىتى بولۇپلا قالماستىن بەلكى جۇڭگو بىلەن بىرلىكتە يېڭى يىپەك يولىدا مۇھىم رول ئوينايدۇ.
</S>
</TEXT>
/BODY
/DOC