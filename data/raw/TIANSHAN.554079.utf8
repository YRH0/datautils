<DOC>
<DOCID>TIANSHAN.554079</DOCID>
<HEADER>
<CLASS>شىنجاڭ</CLASS>
<DATE>2016-09-30 15:08:23</DATE>
</HEADER>
<BODY>
<HEADLINE>
<S ID=51518>
دۆلەت بايرىمىلىق دەم ئېلىشتا تېمپىراتۇرا تۆۋەنلەيدۇ
</S>
</HEADLINE>
<TEXT>
<S ID=51519>
    تەڭرىتاغ تورى خەۋىرى: مۇخبىرنىڭ 29 -سېنتەبىر شىنجاڭ ئۇيغۇر ئاپتونوم رايونلۇق مېتېئورولوگىيە ئىدارىسىدا ئېچىلغان دۆلەت بايرىمىلىق دەم ئېلىش مەزگىلىدىكى ھاۋارايى ئەھۋالى توغرىسىدىكى ئاخبارات ئېلان قىلىش يىغىنىدىن ئىگىلىشىچە، 1-ئۆكتەبىردىن 7-ئۆكتەبىرگىچە شىنجاڭنىڭ كۆپ قىسىم رايونلىرىدا  يامغۇر كۆپ يېغىپ، تېمپىراتۇرا كۆرۈنەرلىك تۆۋەنلەيدىكەن.
</S>
<S ID=51520>
    شىنجاڭ ئۇيغۇر ئاپتونوم رايونلۇق مېتېئورولوگىيە ئىدارىسىنىڭ باش مەلۇماتچىسى چېن چۈنيەننىڭ تونۇشتۇرىشىچە، 1-ئۆكتەبىر كۈندۈزى، ئىلى دەريا ۋادىسى، بورتالا، چۆچەك، ئالتاي، شىمالىي شىنجاڭنى بويلىغان تەڭرىتاغ ئەتراپلىرى، تەڭرىتېغىنىڭ تاغلىق رايونلىرىدا ئازراق يامغۇر ياغىدىكەن، تاغلىق رايونلارنىڭ قىسمەن جايلىرىدا ئوتتۇراھال يامغۇر ياغىدىكەن.
</S>
<S ID=51521>
    2-ئۆكتەبىردىن 3-ئۆكتەبىرگىچە، شىمالىي شىنجاڭنىڭ ھەر قايسى جايلىرى، تەڭرىتېغىنىڭ تاغلىق رايونى، قومۇل، قومۇل، ئاقسۇنىڭ شىمالىي، بايىنغولىن ئوبلاستى، جەنۇبىي شىنجاڭنىڭ غەربىدىكى تاغلىق رايونلاردا ئازراق يامغۇر ياغىدىكەن، بۇنىڭ ئىچىدە ئىلى دەريا ۋادىسى، بورتالا ئوبلاستى، چۆچەك، شىمالىي شىنجاڭنى بويلىغان تەڭرىتاغ ئەتراپلىرىدىكى قىسمەن جايلاردا ئوتتۇراھال ياكى قاتتىق يامغۇر ياغىدىكەن، قىسمەن رايونلىرىدا قارا يامغۇر ياغىدىكەن.
</S>
<S ID=51522>
 (تاغلىق رايونلاردا يامغۇر قار ئارىلاش يامغۇرغا ياكى قارغا ئۆزگىرىدىكەن).
</S>
<S ID=51523>
يۇقىرىدا تىلغا ئېلىنغان رايونلاردا بەش بال ئەتراپىدا غەربىي شىمال شامىلى چىقىدىكەن.
</S>
<S ID=51524>
شىمالىي شىنجاڭ، شەرقىي شىنجاڭنىڭ شامال ئېغىزلىرىدا 9 بال ئەتراپىدا ، 30 چاقىرىملىق، 100 چاقىرىملىق شامال رايونىدا ئەڭ كۈچلۈك بولغاندا 11 بال ئەتراپىدا بوران چىقىدىكەن، جەنۇبىي شىنجاڭنىڭ شەرقىي قىسمىدا 4-5 بال شەرق شامىلى چىقىدىكەن، جەنۇبىي شىنجاڭ ئويمانلىقىدىكى قىسمەن رايونلاردا ئوخشاش بولمىغان دەرىجىدە قۇم-بورانلىق ھاۋارايى كۆرۈلىدىكەن، شىنجاڭنىڭ كۆپ قىسىم جايلىرىدا تېمپىراتۇرا 8 سېلسىيە گىرادۇس ئەتراپىدا تۆۋەنلەيدىكەن.
</S>
<S ID=51525>
ھاۋا ئېچىلغاندا، شىمالىي شىنجاڭنىڭ شىمالىدىكى قىسمەن رايونلاردا ئوخشاش بولمىغان دەرىجىدە ئۈششۈك كۆرۈلىدىكەن. 
</S>
<S ID=51526>
    5-ئۆكتەبىردىن 6-ئۆكتەبىرگىچە، شىمالىي شىنجاڭنىڭ كۆپ قىسىم رايونلىرى، تەڭرىتېغىنىڭ تاغلىق رايونلىرى، قومۇلنىڭ شىمالىدا ئازراق يامغۇر ياغىدىكەن، (شىمالىي شىنجاڭنىڭ شىمالىدىكى قىسمەن جايلار ۋە تاغلىق رايونلاردا يامغۇر قار ئارىلاش يامغۇرغا ياكى قارغا ئۆزگىرىدىكەن)، بۇنىڭ ئىچىدە چۆچەكنىڭ شىمالى، ئالتاينىڭ قىسمەن رايونلىرىدا ئوتتۇراھال يامغۇر يېغىپ كېيىن قاتتىق يامغۇرغا ئۆزگىرىدىكەن (ياكى قار)، شىمالىي شىنجاڭ، شەرقىي شىنجاڭنىڭ شامال ئېغىزلىرىدا 7-8 بال غەربىي شىمال بورىنى چىقىپ، تېمپېراتۇرىدا ئازراق تۆۋەنلەش كۆرۈلىدىكەن.
</S>
<S ID=51527>
    چېن چۈنيەن مۇنداق تەكلىپ بەردى: سەپەرگە چىققان شەھەر ئاھالىسى، ساياھەتچىلەر ھەر دەرىجىلىك مېتېئورولوگىيە ئىستانسىسى ئېلان قىلغان ھاۋارايىدىن ئالدىن مەلۇماتنى ۋاقتىدا كۆرۈپ، ساياھەت ۋە سەپەرگە چىقىش پىلانىنى مۇۋاپىق ئورۇنلاشتۇرۇپ، قېلىنراق كىيىنىپ، سوغۇقتىن ساقلىنىشقا، تۈرلۈك كېسەللىكلەرنىڭ ئالدىنى ئېلىشقا دىققەت قىلىش كېرەك.  
</S>
</TEXT>
/BODY
/DOC