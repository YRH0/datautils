<DOC>
<DOCID>TIANSHAN.539150</DOCID>
<HEADER>
<CLASS>شىنجاڭ</CLASS>
<DATE>2016-08-07 12:57:34</DATE>
</HEADER>
<BODY>
<HEADLINE>
<S ID=37678>
ئاپتونوم رايونىمىزدىكى تۇنجى شامال ئېلېكتىرى ئارقىلىق پار بېرىش تۈرى ئۈرۈمچى شەھىرىنىڭ داۋانچىڭ رايونىدا يولغا قويۇلدى
</S>
</HEADLINE>
<TEXT>
<S ID=37679>
    مەۋلان سابىتنىڭ ئاپتونوم رايونلۇق ئىسلاھات ۋە تەرەققىيات كومىتېتىدىن ئىگىلىشىچە، 27 – ئىيۇل ئۈرۈمچى شەھىرىنىڭ داۋانچىڭ رايونىدىكى شىنجاڭ خىمىيەۋى ئوغۇت زاۋۇتى تەۋەلىك رايونىدا شامال ئېلېكتىرى ئارقىلىق پار بېرىش تۈرىدىكى ئېلېكتىر پار قازىنىغا توك ئۇلانغان، بۇ، ئاپتونوم رايونىمىزدىكى تۇنجى شامال ئېلېكتىرى ئارقىلىق پار بېرىش تۈرىنىڭ ئىشلەپچىقىرىشقا كىرىشتۈرۈلگەنلىكىدىن دېرەك بېرىدىكەن.
</S>
<S ID=37680>
    ئىگىلىشىمچە، ئاپتونوم رايونىمىزدا يېڭى ئېنېرگىيە ئىستېمالىنى ئىلگىرى سۈرۈش ئۈچۈن، ئاپتونوم رايونلۇق ئىسلاھات ۋە تەرەققىيات كومىتېتى 2015 – يىلى 30 – نويابىر شامال ئېلېكتىرى ئارقىلىق پار بېرىش تۈرىنى تۇنجى قېتىم ئۈرۈمچى شەھىرىنىڭ داۋانچىڭ رايونىدىكى شىنجاڭ خىمىيەۋى ئوغۇت زاۋۇتى تەۋەلىك رايونىدا سىناق قىلىشنى تەستىقلىغان.
</S>
<S ID=37681>
بۇ تۈرگە مەبلەغ سېلىپ قۇرۇشنى ئۈستىگە ئالغان شىنجاڭ يېڭى ئېنېرگىيە گۇرۇھى چەكلىك مەسئۇلىيەت شىركىتى ئېلېكتىر پار قازىنىنى يۈرۈشتۈرۈش، پار بىلەن تەمىنلەشكە مەسئۇل بولىدىكەن.
</S>
<S ID=37682>
    ئاپتونوم رايونلۇق خەلق ھۆكۈمىتى بۇ يىل 11 – ئىيۇل ئېلان قىلغان ‹‹يېڭى ئېنېرگىيە ئىستېمالىنىڭ دائىرىسىنى كېڭەيتىپ، يېڭى ئېنېرگىيەنىڭ سىجىل، ساغلام تەرەققىياتىنى ئىلگىرى سۈرۈش توغرىسىدىكى يولغا قويۇش پىكرى››دە، شەھەر قۇرۇلۇشىغا بىرلەشتۈرۈپ، ئېلېكتىر پار قازىنى، توك بىلەن ئىسسىتىش، يەر ئىسسىقلىقىدىن پايدىلىنىش قاتارلىق ئۇل ئەسلىھە قۇرۇلۇشىنى تېزلىتىش ئارقىلىق ئەنئەنىۋى پار بىلەن تەمىنلەشنى بارا – بارا ئازايتىش ئوتتۇرىغا قويۇلدى. يېڭى ئېنېرگىيەنى كېڭەيتىش ئۈچۈن، ئاپتونوم رايونىمىزدىكى مۇناسىۋەتلىك تارماقلار نەق مەيداننى تەكشۈرۈش، مەخسۇس مۇھاكىمە قىلىش، نەق مەيداندا تەتقىق قىلىش ئارقىلىق ئاخىرى ئۈرۈمچى شەھىرىنىڭ داۋانچىڭ رايونىدىكى شىنجاڭ خىمىيەۋى ئوغۇت زاۋۇتى تەۋەلىك رايونىنى تاللىدى.
</S>
<S ID=37683>
بۇ تۈر ئىشلەپچىقىرىشقا كىرىشتۈرۈلگەندىن كېيىن، شۇ يەردىكى ئاممىنىڭ 200 مىڭ كىۋادرات مېتىر كۆلەمدىكى تۇرالغۇسىنىڭ پار بىلەن تەمىنلەش سۈپىتىنى ئۆستۈرۈپلا قالماي، شامال ئېلېكتىر ئىستانسىسىلىرىنىڭ 28 مىليون 800 مىڭ كىلوۋات/سائەت توكىنىڭ ئىستېمالىنى ئىلگىرى سۈرۈپ، 9158 توننا ئۆلچەملىك كۆمۈرنى تېجەيدىكەن ھەم 25 مىڭ 940 توننا كاربون (IV) ئوكسىدىنىڭ، 101 توننا ئازوت ئوكسىدلىرىنىڭ، 3 توننا كاربون چالا ئوكسىدىنىڭ ئاز قويۇپ بېرىلىشىگە تۈرتكە بولىدىكەن.
</S>
<S ID=37684>
‏    
</S>
</TEXT>
/BODY
/DOC