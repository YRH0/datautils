<DOC>
<DOCID>TIANSHAN.507057</DOCID>
<HEADER>
<CLASS>شىنجاڭ</CLASS>
<DATE>2016-03-08 17:49:29</DATE>
</HEADER>
<BODY>
<HEADLINE>
<S ID=18378>
مەملىكەتلىك خەلق قۇرۇلتىيى ۋەكىلى زېڭ سۈن ئۈرۈمچىدىن قەشقەرگە قاتنايدىغان يۇقىرى سۈرئەتلىك تۆمۈر يول ياساش توغرىسىدا تەكلىپ بەردى
</S>
</HEADLINE>
<TEXT>
<S ID=18379>
    «مېنىڭ گېپىم بار» 7ـ مارت چۈشتىن بۇرۇن، 12 - نۆۋەتلىك مەملىكەتلىك خەلق قۇرۇلتىيى 4 - يىغىنىغا قاتنىشىۋاتقان شىنجاڭ ۋەكىللەر ئۆمىكى ئومۇمىي يىغىندا، ۋەكىللەر «13ـ بەش يىللىق يىرىك پىلان پىروگراممىسى ( لايىھە )»گە قاراپ چىقتى. سۆز قىلىدىغان ۋەكىللەر بەك كۆپ بولغاچقا مەملىكەتلىك خەلق قۇرۇلتىيى ۋەكىلى، قەشقەر ۋىلايەتلىك پارتكومنىڭ شۇجىسى زېڭ سۈن كۆپ قېتىم قول كۆتۈرۈپ ئىشارەت قىلىپ، ئاندىن سۆز قىلىش پۇرسىتى ئېرىشتى.
</S>
<S ID=18380>
    زېڭ سۈن قەشقەر ۋىلايىتىدە كۆپ يىل خىزمەت قىلغان، قەشقەرگە چوڭقۇر مۇھەببەت باغلىغان.
</S>
<S ID=18381>
قەشقەرنىڭ ئۈرۈمچى بىلەن بولغان ئارىلىقى 1500كىلومېتىردىن ئارتۇق.
</S>
<S ID=18382>
نۆۋەتتە ئىككى جاينىڭ ئالاقىسى ئاساسەن پويىز، ئاپتۇبۇس ۋە ئايروپىلاندىن ئىبارەت ئۈچ خىل قاتناش ۋاستىسىگە تايىنىدۇ.
</S>
<S ID=18383>
قەشقەردىن ئۈرۈمچىگە بېرىشتا، پويىز ياكى ماشىنىغا ئولتۇرغاندا ھەممىسىگە 20نەچچە سائەت ۋاقىت كېتىدۇ، ئايروپىلانغا ئولتۇرغاندىمۇ يەنە ئىككى سائەتكە يېقىن ۋاقىت كېتىدۇ.
</S>
<S ID=18384>
ئەمما، ئادەتتىكى ئامما ئۈچۈن ئېيتقاندا، ئايروپىلان بېلىتىنىڭ باھاسى بىر قەدەر يۇقىرى، ھەممە كىشىنىڭ قوبۇل قىلالىشى ناتايىن.
</S>
<S ID=18385>
بۇ خىل ئەھۋال ئاستىدا، ھەم ئەرزان، ھەم ۋاقىتنى تېجىگىلى بولىدىغان ئەڭ ياخشى قاتناش ۋاستىسى يۇقىرى سۈرئەتلىك پويىز.
</S>
<S ID=18386>
  زېڭ سۈن مۇنداق دېدى: خۇددى ئىككى تۇغقانغا ئوخشاش، پەقەت ئۆزئارا بېرىش -كېلىش قىلىپ، دائىم كۆرۈشۈپ تۇرسا، ئاندىن تېخىمۇ يېقىنلىشىدۇ، ئەگەر بىر نەچچە يىلدىمۇ بىرەر قېتىم كۆرۈشەلمىسە، ئۇرۇق - تۇغقانلارمۇ ياتلىشىپ كېتىدۇ.
</S>
<S ID=18387>
ئەگەر بۇ خىل ۋاقىت - بوشلۇق پەرقى قىسقارتىلمىسا، ئارىلىقى بىرقەدەر يىراق قەشقەر يەنىلا «يىراقتىكى تۇغقان» بولۇپ قالىدۇ.
</S>
<S ID=18388>
شۇڭلاشقا زېڭ سۈن ئۈرۈمچىدىن قەشقەرگە بارىدىغان يۇقىرى سۈرئەتلىك تۆمۈريول ياساپ، ئۆزئارا دائىم ئالاقە قىلىپ تۇرۇش توغرىسىدا تەكلىپ بەردى.
</S>
</TEXT>
/BODY
/DOC