<DOC>
<DOCID>TIANSHAN.513724</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-29 16:54:29</DATE>
</HEADER>
<BODY>
<HEADLINE>
<S ID=22690>
قەشقەر ۋىلايىتى داڭلىق تاۋار ماركىسى يارىتىشقا ئەھمىيەت بەردى
</S>
</HEADLINE>
<TEXT>
<S ID=22691>
    ئابدۇشۈكۈر راشىدىن، پەرىدەم مەخەت خەۋەر قىلىدۇ: قەشقەر ۋىلايەتلىك سودا – سانائەت مەمۇرىي باشقۇرۇش ئىدارىسى بۇلتۇردىن بۇيان داڭلىق تاۋار ماركىسى يارىتىشنى ۋىلايەتنىڭ ئىقتىسادىي تەرەققىياتىنى ئىلگىرى سۈرۈشتىكى مۇھىم خىزمەت قاتارىدا چىڭ تۇتۇپ، ياخشى ئۈنۈم ھاسىل قىلدى.
</S>
<S ID=22692>
   ۋىلايەتلىك سودا – سانائەت مەمۇرىي باشقۇرۇش ئىدارىسى ‹‹تاۋار ماركىسى ئارقىلىق دېھقانلارغا نەپ يەتكۈزۈش››نى ۋىلايەتنىڭ ئىقتىسادىي تەرەققىياتىنى ئىلگىرى سۈرۈشتىكى مۇھىم خىزمەت قاتارىدا چىڭ تۇتۇپ، ‹‹داڭلىق ماركا يارىتىش ئىستراتېگىيەسى›› ۋە ‹‹ماركا قۇرۇلۇشى››نى يولغا قويۇش چارىسى ھەم تاۋار ماركىسىنى بارلىققا كەلتۈرۈش لايىھەسىنى تۈزۈپ چىقىپ، يېزا ئىگىلىكى بىلەن چېتىشلىق كارخانىلارنى تاۋار ماركىسى لايىھەلەش، مەسلىھەت بېرىش، تىزىمغا ئالدۇرۇشقا ئىلتىماس قىلىش بىر گەۋدە قىلىنغان مۇلازىمەت بىلەن تەمىنلىدى؛ دېھقانلارغا يېزا ئىگىلىك مەھسۇلاتلىرى تاۋار ماركىسىنى تىزىمغا ئالدۇرۇشقا ئائىت بىلىملەرنى كەڭ تەشۋىق قىلدى؛ تەرەققىيات يوشۇرۇن كۈچى، بازار ئىستىقبالى زور داڭلىق، ئەلا سۈپەتلىك، يېڭى، ئالاھىدە يېزا ئىگىلىك مەھسۇلاتلىرىنى ئىشلەپچىقارغۇچىلارنى تاۋار ماركىسىنى ۋاقتىدا ئىلتىماس قىلىش، تاۋار ماركىسىنى كوللېكتىپ تىزىمغا ئالدۇرۇشقا يېتەكلەپ، كارخانىلارنىڭ داڭلىق ماركا يارىتىپ ئىقتىسادىي ئۈنۈمىنى ئۆستۈرۈشىگە يېتەكچىلىك قىلدى.
</S>
<S ID=22693>
ماركا ھوقۇقىغا دەخلى – تەرۇز قىلىدىغان قىلمىشلارغا ۋاقتىدا ئۈنۈملۈك زەربە بېرىپ، تىزىمغا ئالدۇرۇلغان تاۋار ماركىلىرىنىڭ خاس ھوقۇقىنى ھەقىقىي كاپالەتلەندۈردى.
</S>
<S ID=22694>
   ئىگىلىشىمىزچە، بۇ ۋىلايەتتە ھازىرغىچە تىزىمغا ئالدۇرۇلغان تاۋار ماركىسى 5305كە يەتكەن، بۇنىڭ ئىچىدە ئېلىمىزنىڭ داڭلىق تاۋار ماركىسى بىرگە، ئاپتونوم رايونىمىزنىڭ داڭلىق تاۋار ماركىسى 31گە، جۇغراپىيەلىك بەلگىسى قوغدىلىدىغان تاۋار ماركىسى 12گە يەتكەن.
</S>
<S ID=22695>
‏
</S>
</TEXT>
/BODY
/DOC