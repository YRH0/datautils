<DOC>
<DOCID>TIANSHAN.535791</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-07-20 12:20:13</DATE>
</HEADER>
<BODY>
<HEADLINE>
<S ID=34048>
بوغاز يېزىسىدىكى قوغۇن بازىسىنىڭ قوغۇنلىرى توردا زاكاز قىلىندى
</S>
</HEADLINE>
<TEXT>
<S ID=34049>
    يۈسۈپ ئىسمائىل، قېيۇم قادىر خەۋەر قىلىدۇ: قومۇل شەھىرىنىڭ ئېۋىرغول رايونى بوغاز يېزىسى توپتال كەنتىنىڭ سوۋغاتلىق قوغۇن بازىسىدىكى 20 مو يەرگە تېرىلغان قوغۇن يېقىندا ئېلېكتىرونلۇق سودا سۇپىسىدا يۇقىرى باھادا زاكاز قىلىندى.
</S>
<S ID=34050>
   بوغاز يېزىسىدىكى ‹‹ياخشى كۈنلەر›› يېزا ئىگىلىك قوشۇمچە مەھسۇلاتلىرى كەسپىي ھەمكارلىق كوپىراتىپىنىڭ مەسئۇلى زو زىچاڭنىڭ تونۇشتۇرۇشىچە، زاكاز قىلىنغان ھەر بىر قوغۇنغا نومۇر ئېسىلغان بولۇپ، ھەر بىر قوغۇن پىلىكىدە بىردىن قوغۇن قالدۇرۇلۇپ، ھېچقانداق خىمىيەۋى ئوغۇت ئىشلىتىلمەي يېتىشتۈرۈلىدىكەن، قوغۇننىڭ ئېغىرلىقى ئىككى كىلوگىرامدىن ئىككى يېرىم كىلوگىرامغىچە، قەنت تەركىبى %13تىن %17كىچە بولىدىكەن، قوغۇن پىشسىلا زاكاز قىلغان خېرىدارلارغا يەتكۈزۈپ بېرىلىدىكەن.
</S>
<S ID=34051>
   ئۇقۇشىمىزچە، بۇ 20 مو يەردىكى قوغۇننى خېرىدارلار قومۇل ‹‹گورەن›› ئېلېكتىرونلۇق سودا چەكلىك مەسئۇلىيەت شىركىتىنىڭ سودا تورى ئارقىلىق زاكاز قىلغان بولۇپ، ھەر بىر قوغۇن ئەتراپىغا يۇقىرى ئېنىقلىقتىكى كامېرا ئورنىتىلغان، خېرىدارلار يان تېلېفون ئارقىلىق ئۈندىدار سالونىغا سېتىۋالغان قوغۇننىڭ نومۇرىنى كىرگۈزۈپلا قوغۇننىڭ پەرۋىش ئەھۋالىدىن ھەرۋاقىت خەۋەردار بولالايدىكەن. زاكاز قىلىنغان قوغۇننىڭ ھەر بىرى 98 يۈەن ئەتراپىدا سېتىلىدىكەن.
</S>
<S ID=34052>
‏
</S>
</TEXT>
/BODY
/DOC