<DOC>
<DOCID>TIANSHAN.539160</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-08-07 13:14:47</DATE>
</HEADER>
<BODY>
<HEADLINE>
<S ID=37822>
تېكەس ناھىيەسى مەھەللە سەھىيە مۇلازىمەت ئورۇنلىرى قۇرۇلۇشىغا ئەھمىيەت بەرمەكتە
</S>
</HEADLINE>
<TEXT>
<S ID=37823>
    پولات ئامانيار خەۋەر قىلىدۇ: تېكەس ناھىيەسى خەلق تۇرمۇشى قۇرۇلۇشىنى يولغا قويۇش داۋامىدا، مەھەللە سەھىيە مۇلازىمەت ئورۇنلىرى قۇرۇلۇشىنى چىڭ تۇتۇپ، ئۇنى تۆۋەن كىرىملىك، بەشتە كاپالەتلىك ۋە ئالاھىدە قىيىنچىلىقى بار ئائىلىلەرنىڭ كېسەل كۆرسىتىش، داۋالىنىش قىيىنچىلىقىنى ھەل قىلىدىغان ‹‹ئىللىق ماكان››غا ئايلاندۇردى.
</S>
<S ID=37824>
    بۇ ناھىيە يېقىنقى يىللاردىن بۇيان، مەھەللە سەھىيە مۇلازىمەت ئورنى قۇرۇلۇشىغا ئەھمىيەت بېرىپ، بۇ خىزمەتنى يېزا – بازارلارنىڭ خەلق تۇرمۇشى قۇرۇلۇشىنى باھالاشنىڭ مۇھىم مەزمۇنى قىلدى.
</S>
<S ID=37825>
ئالدى بىلەن سىناق قىلىپ، سىناق مۇۋەپپەقىيەتلىك بولغاندىن كېيىن كېڭەيتىپ، مەھەللىلەرنىڭ ھەممىسىدە سەھىيە مۇلازىمەت ئورنى بولۇشنى ئاساسىي جەھەتتىن ئىشقا ئاشۇردى.
</S>
<S ID=37826>
مەخسۇس كەسىپتە ئوقۇغان ئالىي مەكتەپ، ئوتتۇرا تېخنىكومنى پۈتكۈزگەن ئوقۇغۇچىلارنى مەھەللە سەھىيە مۇلازىمەت ئورۇنلىرىغا سەپلەپ، قوشۇن قۇرۇلۇشىنى كۈچەيتتى، سىرتقا ئەۋەتىپ تەربىيەلەش بىلەن ئۆز ئورنىدا تەربىيەلەشنى بىرلەشتۈرۈپ، مەھەللە سەھىيە مۇلازىمەت خادىملىرىنىڭ كەسپىي ساپاسىنى ئۆستۈردى.
</S>
<S ID=37827>
بۇنىڭ بىلەن ھازىرغىچە ناھىيە مەركىزى ۋە يېزا – بازارلاردىكى كەنت، مەھەللىلەردە 34 سەھىيە مۇلازىمەت ئورنى قۇرۇلدى.
</S>
<S ID=37828>
ناھىيەلىك سەھىيە ئىدارىسى 12 قارار كۇرس ئېچىپ 364 ئادەم(قېتىم)نى سىستېمىلىق تەربىيەلەپ، مەھەللە سەھىيە مۇلازىمەت ئورۇنلىرىغا سەپلەپ، مەھەللە سەھىيە مۇلازىمىتىنى قېلىپلاشتۇردى.
</S>
<S ID=37829>
سەھىيە مۇلازىمەت ئورۇنلىرى تەۋەلىكتىكى ئاھالىلەرنىڭ ساغلاملىق ئارخىپىنى تۇرغۇزۇپ، مەھەللە سەھىيە مۇلازىمىتىنىڭ قاپلىنىش نىسبىتىنى %78 كە يەتكۈزۈپ، تۆۋەن كىرىملىك ئاھالىلەرنىڭ كېسەل كۆرسىتىشى، داۋالىنىشى قىيىن بولۇش مەسىلىسىنى ھەل قىلدى.
</S>
<S ID=37830>
‏    
</S>
</TEXT>
/BODY
/DOC