<DOC>
<DOCID>TIANSHAN.512614</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-24 18:12:26</DATE>
</HEADER>
<BODY>
<HEADLINE>
<S ID=21916>
پىچان ناھىيەسى ياشلار، ئۆسمۈر ئارىسىدا قانۇننى ئومۇملاشتۇرۇش خىزمىتىنى ياخشى ئىشلىمەكتە
</S>
</HEADLINE>
<TEXT>
<S ID=21917>
  مىجىت ئىبراھىم خەۋەر قىلىدۇ: پىچان ناھىيەلىك ئەۋلادلارغا كۆڭۈل بۆلۈش خىزمىتى كومىتېتى مېھىر – شەپقەت يەتكۈزۈش ۋە تۈرلۈك لېكسىيە سۆزلەش پائالىيەتلىرىنى تەشكىللەپ، ياشلار، ئۆسمۈرلەرنى قانۇن بىلىملىرى بويىچە تەربىيەلەشنى كۈچەيتتى.
</S>
<S ID=21918>
   ناھىيەلىك ئەۋلادلارغا كۆڭۈل بۆلۈش خىزمىتى كومىتېتى يېقىندا ‹‹ئاساسنى پۇختىلاش، بازا قۇرۇش، تەكشۈرۈپ – تەتقىق قىلىشقا ئەھمىيەت بېرىش، تەربىيەنى چىڭ تۇتۇپ، ئىشقا ئورۇنلاشتۇرۇشنى ئىلگىرى سۈرۈش››تىن ئىبارەت ياشلار، ئۆسمۈرلەرگە كۆڭۈل بۆلۈش ئەندىزىسىنى زىچ چۆرىدەپ، مەكتەپ، ئىدارە – ئورگان، مەھەللە، كەنتلەرگە چۆكۈپ، ياشلار، ئۆسمۈرلەرنىڭ ئىدىيەۋى قارىشى، ئۆگىنىش، تۇرمۇش ئەھۋالىنى ئەستايىدىل ئىگىلىدى.
</S>
<S ID=21919>
‹‹ياشلار، ئۆسمۈرلەر ئارىسىدا پارتىيە تارىخىنى ئۆگىنىش، پارتىيەنىڭ مېھىر – شەپقىتىنى مەدھىيەلەش، پارتىيەگە ئەگىشىش››، ‹‹قانۇن – تۈزۈم تەربىيەسىنى كۈچەيتىش، قورامىغا يەتمىگەنلەرنىڭ جىنايەت سادىر قىلىشىنىڭ ئالدىنى ئېلىش›› قاتارلىق مەزمۇنلاردا نۇتۇق سۆزلەش، ‹‹قوش تىل››دا دېكلىماتسىيە قىلىش قاتارلىق پائالىيەتلەرنى تەشكىللەپ، ياشلار، ئۆسمۈرلەر ئارىسىدا ۋەتەنپەرۋەرلىك، مىللەتلەر ئىتتىپاقلىقى تەربىيەسىنى كۈچەيتتى.
</S>
<S ID=21920>
ئەدلىيە، ئوت ئۆچۈرۈش، ساقلىقنى ساقلاش تارماقلىرىدىكى خادىملارنى مەكتەپلەردە لېكسىيە سۆزلەشكە ئورۇنلاشتۇرۇپ، ياشلار، ئۆسمۈرلەرنىڭ قانۇنلۇق ھوقۇق – مەنپەئىتىنى قوغداش، ساقلىقنى ساقلاش، ئوتتىن مۇداپىئەلىنىش ئېڭىنى ئۆستۈردى.
</S>
<S ID=21921>
تۈرلۈك شەكىلدىكى مېھىر – شەپقەت يەتكۈزۈش پائالىيەتلىرى ئارقىلىق مەكتەپلەردىكى ئائىلىسىدە قىيىنچىلىقى بار ئوقۇغۇچىلارغا ياردەم بېرىش، ئېغىر كېسەلگە گىرىپتار بولغانلارغا مېھرىبانلىق يەتكۈزۈش پائالىيەتلىرىنى ئېلىپ باردى.
</S>
<S ID=21922>
بۇ جەرياندا، 80 قېتىم ھەر خىل تېمىدىكى لېكسىيە سۆزلەش پائالىيىتىنى تەشكىللەپ، 59 مىڭ 628 ئادەم/قېتىم تەربىيەلىدى.
</S>
<S ID=21923>
ئائىلىسىدە قىيىنچىلىقى بار ئوقۇغۇچىلارغا 200 مىڭ يۈەن ياردەم قىلدى.
</S>
<S ID=21924>
‏
</S>
</TEXT>
/BODY
/DOC