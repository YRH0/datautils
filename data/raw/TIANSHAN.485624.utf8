<DOC>
<DOCID>TIANSHAN.485624</DOCID>
<HEADER>
<CLASS>ئۈرۈمچى</CLASS>
<DATE>2016-01-06 17:22:46</DATE>
</HEADER>
<BODY>
<HEADLINE>
<S ID=1149>
ئۈرۈمچى شەھىرىدىكى ئوت ئۆچۈرۈش تارماقلىرى يىپەك يولى خەلقئارا چاڭغا تېيىلىش مەيدانىدا قۇتقۇزۇش-جىددىي ئەھۋالغا تاقابىل تۇرۇش مانىۋېرى ئۆتكۈزدى
</S>
</HEADLINE>
<TEXT>
<S ID=1150>
    13- نۆۋەتلىك مەملىكەتلىك قىشلىق تەنھەرىكەت مۇسابىقىسى پات ئارىدا باشلىنىدۇ.
</S>
<S ID=1151>
5-نويابىر، ئۈرۈمچى شەھىرىدىكى ئوت ئۆچۈرۈش تارماقلىرى ئېگىز تاغدا چاڭغا تېيىلىش مۇسابىقىسى ئۆتكۈزۈلىدىغان يىپەك يولى خەلقئارا چاڭغا تېيىلىش مەيدانىدا قۇتقۇزۇش-جىددىي ئەھۋالغا تاقابىل تۇرۇش مانىۋېرى ئۆتكۈزدى.
</S>
<S ID=1152>
    يىپەك يولى چاڭغا تېيىلىش مەيدانىدا، ئۈرۈمچى شەھەرلىك جامائەت خەۋپسىزلىكى ئوت ئۆچۈرۈش تارماق ئەترىتى ئالاھىدە ۋەزىپە ئىجرا قىلىش چوڭ ئەترىتى 1-ئوتتۇرا ئەترىتىنىڭ مۇئاۋىن باشلىقى چيەن چىڭ 10 قۇتقۇزۇش-ياردەم بېرىش خادىمىغا سىيرىلما ئارغامچىسى ئورۇندۇقىدا قاپسىلىپ قالغانلارنى قانداق قۇتقۇزۇشنى چۈشەندۈردى.
</S>
<S ID=1153>
ئۇ مۇنداق دېدى:
</S>
<S ID=1154>
   ــ  قۇتقۇزۇش خادىملىرىنىڭ ئوڭۇشسىزلىققا ئۇچرىغان تەنھەرىكەتچىلەرنى قۇتقۇزۇش تېخنىكا ماھارىتىنى ئۆستۈرۈپ، 13- نۆۋەتلىك مەملىكەتلىك قىشلىق تەنھەرىكەت مۇسابىقىسىنىڭ ئوڭۇشلۇق ئۆتكۈزۈلۈشىگە ھەقىقىي كاپالەتلىك قىلىمىز.
</S>
<S ID=1155>
    ئاپتونوم رايونلۇق ئالاھىدە ئۈسكۈنىلەرنى تەكشۈرۈش تەتقىقات يۇرتىنىڭ مۇئاۋىن باش ئىنژېنېرى يۈ گوشىڭ مۇنداق دېدى:
</S>
<S ID=1156>
   ــ چاڭغا تېيىلىش مەيدانىدىكى سىيرىلما ئارغامچىسى ئورۇندۇقى ئالاھىدە ئۈسكۈنە ھېسابلىنىدۇ.
</S>
<S ID=1157>
ھاۋا بوشلۇقىدا سىيرىلما ئارغامچىسى ئورۇندۇقىدا قاپسىلىپ قېلىش چاڭغا تېيىلىش مەيدانىدا دائىم كۆرۈلىدىغان ھادىسە.
</S>
<S ID=1158>
سىيرىلما ئارغامچىسى ئورۇندۇقىدا قاپسىلىپ قالغانلارنى قۇتقۇزۇش مانىۋېرىنى ئۆتكۈزۈش ئىنتايىن زۆرۈر.
</S>
<S ID=1159>
سىيرىلما ئارغامچىسى ئورۇندۇقىدا قاپسىلىپ قالغانلارنى قۇتقۇزۇشنىڭ قىيىنلىق دەرىجىسى زور.
</S>
<S ID=1160>
بۇ قېتىمقى مانىۋېر ئەھۋالىدىن قارىغاندا، سىيرىلما ئارغامچىسى ئورۇندۇقىدا كاشىلا كۆرۈلسە 3 يېرىم سائەت ئىچىدە بارلىق خادىملارنى قۇتقۇزۇپ چىقىش تەلىپىنى قاندۇرغىلى بولىدىكەن.
</S>
<S ID=1161>
    ئىگىلىنىشىچە، 13- نۆۋەتلىك مەملىكەتلىك قىشلىق تەنھەرىكەت مۇسابىقىسى مەزگىلىدە، قۇتقۇزۇش ئەترىتىنىڭ 10 خادىمى ئىككى گۇرۇپپىغا بۆلۈنۈپ، ھەر ۋاقىت قۇتقۇزۇشقا تەييار تۇرۇپ، مۇسابىقە بىخەتەرلىكىگە ھەقىقىي كاپالەتلىك قىلىدىكەن.
</S>
<S ID=1162>
‏
</S>
</TEXT>
/BODY
/DOC