<DOC>
<DOCID>TIANSHAN.523153</DOCID>
<HEADER>
<CLASS>ئۈرۈمچى</CLASS>
<DATE>2016-05-15 13:21:28</DATE>
</HEADER>
<BODY>
<HEADLINE>
<S ID=28124>
‹‹ئەمەلىي ھەرىكىتىم بىلەن ۋەتەنگە مىننەتدارلىقىمنى بىلدۈرىمەن››
</S>
</HEADLINE>
<TEXT>
<S ID=28125>
خالىدە ئوبۇل
</S>
<S ID=28126>
   −− بولدى ئانا، كىرىپ كېتىڭ، كېلەر شەنبە كۈنى خوتۇنۇم بىلەن قىزىمنى ئېلىپ سىزنى كۆرگىلى يەنە كېلىمەن.
</S>
<S ID=28127>
   −− رەھمەت ئوغلۇم، ئاۋارە بولمىساڭلارمۇ بولاتتى، راستىنى ئېيتسام سىلەرنى كۆرسەم كۆڭلۈم بەكلا ئېچىلىپ قالىدۇ - جۇمۇ!
</S>
<S ID=28128>
   ئۈرۈمچى شەھىرىنىڭ تەڭرىتاغ رايونى داۋان تەۋەلىكىنى باشقۇرۇش كومىتېتىدىكى چارلاش ئەترىتىنىڭ خادىمى مۇھەممەد تۇردى ھەر شەنبە كۈنى گۈلساي مەھەللىسىدىكى 28 ياشقا كىرگەن »ئانىسى« شيۇڭ شۆيۈنى يوقلاپ كېلەتتى. موماينىڭ بالا - چاقىلىرى ياقا يۇرتتا ئىشلەۋاتقاچقا، مۇھەممەد تۇردى شيۇڭ شۆيۈنىڭ ئۆيىنى تازىلاش، كېرەكلىك نەرسە - كېرەكلىرىنى يەتكۈزۈپ بېرىش قاتارلىق ئىشلىرىنى دائىملىق ئىشىغا ئايلاندۇرۇۋالدى.
</S>
<S ID=28129>
   مۇھەممەد تۇردىنىڭ بۇ تەۋەلىكتە شيۇڭ شۆيۈدىن باشقا يەنە نۇرغۇن خەنزۇ »ئانىسى« بار، ئۇ قارىغۇچىسى يوق، قىيىنچىلىقى بار ياشانغانلارغا ياردەم بېرىشنى ئۆزىنىڭ مەجبۇرىيىتى ۋە خۇشاللىقى دەپ قارايتتى، باشقىلارغا ياردەم بېرىشتە مىللەت ئايرىمايتتى.
</S>
<S ID=28130>
   مارالبېشى ناھىيەسىنىڭ ئالاغىر يېزىسىدىكى دېھقان مۇھەممەد تۇردى 8002 - يىلى ئۈچ بالىسى بىلەن خوتۇنىنى ئېلىپ، سانجى ئوبلاستىغا كېلىپ سانائەت شوخلىسى ئۈزۈش، پاختا تېرىش بىلەن شۇغۇللاندى. شۇ چاغدا ئۇ تۇرمۇشتا بەك قىينالغانىدى. شۇ يىلى قىشتا سانجى ئوبلاستىدا قاتتىق سوغۇق بولۇپ كەتتى، مۇھەممەد تۇردىنىڭ ئەمدىلا تونۇشقان ئاغىنىسى شياۋ لوسەن بۇ ئائىلىدىكىلەرنىڭ بېشىنى سىلاپ، ئۇلارغا ھەقسىز ئۆي تېپىپ بەردى، بەزى كۈنلىرى تاماققىمۇ چاقىردى. 9002 - يىلى ئەتىيازدا مۇھەممەد تۇردى قۇتۇبى ناھىيەسىدە بىر خوجايىننىڭ تىراكتورىنى ھەيدەپ كېتىۋاتقاندا تىراكتور ئازگالغا چۈشۈپ كەتتى، بۇ چاغدا تۇيۇقسىز قاتتىق يامغۇر يېغىپ كەتتى، مۇھەممەد تۇردى نېمە قىلارىنى بىلمەي تۇرغاندا، بەختكە يارىشا يىراقتىكى بىر چېدىردىن بىر خەنزۇ يىگىت چىقتى، مۇھەممەد تۇردى يىگىتكە قول ئىشارىتى قىلىپ مەقسىتىنى ئۇقتۇردى. ئۇ يىگىت مۇھەممەد تۇردىنى چېدىرىدا قوندۇرۇپ قالدى ۋە ئەتىسى تىراكتورىنى ئازگالدىن چىقىرىشىپ بەردى. مۇھەممەد تۇردى 0102 - يىلى ئۈرۈمچىگە كۆچۈپ كەلدى. ئۇ تىجارەت قىلماقچى بولۇپ نېمە ئىش قىلىشىنى بىلەلمەي يۈرگەندە، ئىجارە ئېلىپ ئولتۇرۇۋاتقان ئۆينىڭ ئىگىسى لاۋۋاڭ مۇھەممەد تۇردىغا ئۈرۈمچى شەھىرىنىڭ تەڭرىتاغ رايونى داۋان تەۋەلىكىنى باشقۇرۇش كومىتېتىنىڭ چارلاش ئەترىتىگە خادىم قوبۇل قىلىدىغانلىقىنى ئېيتتى، مۇھەممەد تۇردى بۇ ئورۇنغا تىزىملىتىپ چارلاش ئەترىتىنىڭ خادىملىقىغا قوبۇل قىلىندى. ھەر ئايدا كۆپ بولمىسىمۇ مۇقىم كىرىمگە ئېرىشەلىشى مۇھەممەد تۇردى بىر ئائىلە كىشىلىرىنى خۇشاللىققا چۆمدۈردى. مۇھەممەد تۇردىنىڭ بېشىغا كۈن چۈشكەندە، كۆپلىگەن ياخشى نىيەتلىك كىشىلەر ئۇنىڭغا مانا مۇشۇنداق ياردەم قولىنى سۇنغانىدى.
</S>
<S ID=28131>
   پارتىيەگە بولغان مىننەتدارلىقىنى بىلدۈرۈش ۋە قېرىنداش مىللەتلەر ئارا ئىتتىپاقلىقنى كۈچەيتىش ئۈچۈن، ئۇ ئۆزى تۇرۇشلۇق ئورۇن رەھبەرلىكىگە ئايلىق مائاشىدىن 001 يۈەن چىقىرىپ، تەۋەلىكتىكى قارىغۇچىسى يوق ياشانغانلارغا ياردەم بېرىش تەكلىپىنى قويدى. 0102 - يىلىدىن باشلاپ، مۇھەممەد تۇردى مەھەللىدىكى يۆلەش ئوبيېكتى بولغان خۇ خۇا موماينى ئۆزىگە »ئانا« قىلىۋالدى، ئۇ ھەر ئايدا خۇخۇا مومايغا 001 يۈەندىن تۇرمۇش پۇلى بېرىپ، موماينىڭ ھالىدىن خەۋەر ئالدى. 4102 - يىلى خۇخۇا موماي ئالەمدىن ئۆتتى، مۇھەممەد تۇردى تەشكىلگە يەنە قانداق ئادەم ياردەمگە ئېھتىياجلىق بولسا، ئۆزىنىڭ ھەر ۋاقىت تەييار ئىكەنلىكىنى ئېيتتى. ئۇ باشقىلارنىڭ: مائاشىڭمۇ ئۇنچە كۆپ ئەمەس، خوتۇنۇڭنىڭ خىزمىتى يوق، ئەخمەقمۇ سەن؟ دېگەن سوئالىغا مۇنداق جاۋاب بېرەتتى: ئاتا - ئانام ماڭا قانۇن - ئىنتىزامغا خىلاپلىق قىلما، مەيلى قانداق مىللەتتىن بولسۇن، قىيىنچىلىقى بارلارغا قولۇڭدىن كېلىشىچە ياردەم قىل، دەپ تەربىيە بەرگەن، ئاتا - ئانامنىڭ نەسىھەتلىرىنى ھەرگىز ئۇنتۇمايمەن. ئىلگىرى مۇقىم كىرىمىم بولمىغاچقا، باشقىلارغا ياردەم بېرەلمىگەنىدىم، پارتىيەنىڭ غەمخورلۇقىدا مۇقىم كىرىمىم بار بولدى. ئىلگىرى باشقىلارنىڭ كۆپ شەپقىتىگە ئېرىشكەن، ئەمدى قۇربىم يەتكەندە، قىيىنچىلىقى بارلارغا ياردەم قولۇمنى سۇنمىسام قانداق بولىدۇ؟
</S>
<S ID=28132>
   مۇھەممەد تۇردى پەرزەنتلىرىگىمۇ دائىم مۇشۇنداق تەربىيە بېرەتتى. ئۇنىڭ ئائىلىسىدىكىلەرمۇ مۇھەممەد تۇردىنىڭ بۇ ئىشىنى قوللىدى. مانا ھازىر ئۇنىڭ ئىككى ئوغلىنىڭ بىرسى داۋان تەۋەلىكىنى باشقۇرۇش كومىتېتىدا، يەنە بىرى يەنئەن يېڭى كەنتى ئاھالە كومىتېتىدا چارلاش خادىمى بولۇپ ئىشلەۋاتىدۇ. ئۇلارمۇ دادىسىغا ئوخشاش ئايدا 001 يۈەندىن پۇل چىقىرىپ، قىيىنچىلىقى بارلارغا ياردەم بەرمەكتە.
</S>
<S ID=28133>
   مۇھەممەد تۇردىنىڭ ئۇزاقتىن بۇيان جۇڭگو كوممۇنىستىك پارتىيەسىگە ئەزا بولۇش ئارزۇسى بار ئىدى، 0102 - يىلى 9 - ئايدىن باشلاپ ئۇ ئايدا بىر - ئىككى قېتىم دېگۈدەك پارتىيەگە كىرىش ئىلتىماسى يازدى، ئۇنىڭ خىزمەتتىكى ئەستايىدىللىقى، مىللەتلەر ئىتتىپاقلىقىغا قوشقان تۆھپىسى بۇ تەۋەلىكتە ياخشى تەسىر قوزغىدى. شۇنداق قىلىپ ئۇنىڭ پارتىيەگە كىرىش ئارزۇسى ئەمەلگە ئېشىپ، ئۇ تەڭرىتاغ رايونىدا تۇنجى بولۇپ كۆچمە نوپۇسلار ئارىسىدىن چىققان پارتىيە ئەزاسى بولۇپ قالدى.
</S>
<S ID=28134>
   داۋان تەۋەلىكىنى باشقۇرۇش كومىتېتىنىڭ كادىرى لېي فېڭ مۇنداق دېدى: مۇھەممەد تۇردى كۆچمە نوپۇسلارغىلا ئەمەس، تەۋەلىكتىكى ھەر مىللەت ئاممىغا ئۈلگە بولالايدۇ، ئۇ خىزمەتتىن ۋايساپ باقمىدى. ھازىر تەۋەلىكتە مۇھەممەد تۇردىنى ئۈلگە قىلىپ، ئۆزئارا ياردەم بېرىشىۋاتقان قېرىنداش مىللەتلەر ئاز ئەمەس.
</S>
<S ID=28135>
   مۇھەممەد تۇردى ئىلگىرى بىر ئېغىزمۇ خەنزۇچە سۆزلىيەلمەيتتى، ئۇ تەۋەلى−كتىكى خەنزۇ »ئانىلىرى«دىن تىل ئۆگەندى. مۇھەممەد تۇردى ھازىر داۋان تەۋەلىكىدە مىللەتلەر ئىتتىپاقلىقى كۈيىنى ياڭرىتىپ، ئۈلگىلىك رولىنى داۋاملىق جارى قىلدۇرماقتا.
</S>
</TEXT>
/BODY
/DOC