<DOC>
<DOCID>TIANSHAN.544745</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-08-29 10:58:42</DATE>
</HEADER>
<BODY>
<HEADLINE>
<S ID=43685>
خەيرىلىك ئىشلار پاكىت، ئامما ئۇلارغا شاھىت
</S>
</HEADLINE>
<TEXT>
<S ID=43686>
   ئابلىمىت ئابلىز
</S>
<S ID=43687>
   قومۇل شەھەرلىك پارتىيە مەكتىپى، مەدەنىيەت – تەنتەربىيە، رادىيو – تېلېۋىزىيە، ئاخبارات – نەشرىيات ئىدارىسى، شەھەرلىك كۇتۇپخانىدىن ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى بويىچە ئېۋىرغول رايونى قارادۆۋە بازىرىنىڭ بوستان كەنتىگە چۈشكەن خىزمەت گۇرۇپپىسىدىكى كادىرلارنىڭ ئۆزگىچە شەكىل، ئۆزگىچە ئۇسۇل بىلەن ئاممىغا ئەمەلىي نەپ يەتكۈزۈۋاتقانلىقىنى ئاڭلاپ، يېقىندا شەھەرلىك پارتىيە مەكتىپىنىڭ مۇئاۋىن مۇدىرى، خىزمەت گۇرۇپپىسىنىڭ باشلىقى پەتتۇللا روزىدىن ئەھۋال ئۇقۇشتۇم.
</S>
<S ID=43688>
    بوستان كەنتىدە 2081 نوپۇس بولۇپ، كەنتتە 87 دېھقان پارتىيە ئەزاسى بار ئىدى.
</S>
<S ID=43689>
لېكىن ئىلگىرى بۇ كەنتتە ئاساسىي قاتلام پارتىيە تەشكىلاتى قۇرۇلۇشىغا ئەھمىيەت بېرىلمىگەن ئىكەن.
</S>
<S ID=43690>
خىزمەت گۇرۇپپىسىدىكى كادىرلار كەنت پارتىيە ياچېيكىسى بىلەن مەسلىھەتلىشىپ، كەنتنىڭ ئاساسىي قاتلام پارتىيە تەشكىلاتى قۇرۇلۇشىنى كۈچەيتىش، پارتىيە ئەزالىرىنىڭ ئاۋانگارتلىق رولىنى جارى قىلدۇرۇش ئۈچۈن، ئائىلىلەردە ‹‹دېھقانلار پارتىيە مەكتىپى›› قۇرۇشنى قارار قىلىپ، بەش ئائىلىدە ‹‹دېھقانلار پارتىيە مەكتىپى›› قۇردى.
</S>
<S ID=43691>
بۇ ئىش قومۇل شەھىرى بويىچە تۇنجى قېتىملىق ئىش ئىدى.
</S>
<S ID=43692>
    ‹‹دېھقانلار پارتىيە مەكتەپ››لىرىنىڭ ئىجتىمائىي ئۈنۈمى ئويلىغىنىمىزدىنمۇ ياخشى بولدى، دېدى پەتتۇللا روزى، بۇ ئارقىلىق پارتىيە ئەزالىرىنىڭ پارتىيە ۋە ئامما ئوتتۇرىسىدىكى كۆۋرۈكلۈك رولى جارى قىلدۇرۇلۇش بىلەن بىللە، ئاممىنىڭ پارتىيەنىڭ فاڭجېن – سىياسەتلىرىگە بولغان تونۇشىنى چوڭقۇرلاشتۇرۇشتىمۇ مۇھىم رول ئوينىدى.
</S>
<S ID=43693>
    خىزمەت گۇرۇپپىسىدىكى كادىرلار ‹‹دېھقانلار پارتىيە مەكتىپى››دە قەرەللىك لېكسىيە سۆزلەپ، پارتىيەنىڭ فاڭجېن – سىياسەتلىرىنى تەشۋىق قىلدى. يېزا، كەنتلەرنىڭ قۇرۇلۇش پىلانلىرى ئۆگىنىلدى.
</S>
<S ID=43694>
بۇ ئارقىلىق پارتىيە ئەزالىرىنىڭ پارتىيە ياچېيكىسىغا بولغان تونۇشى چوڭقۇرلىشىش بىلەن بىللە، پارتىيەنىڭ فاڭجېن – سىياسەتلىرى ۋاقتىدا يەتكۈزۈلدى.
</S>
<S ID=43695>
كەنتنىڭ ئىقتىسادىي تەرەققىياتى توغرىسىدىكى پىلانلار ئۆگىنىلىپ، ئاممىدىن تەكلىپ – پىكىر ئېلىندى.
</S>
<S ID=43696>
بىر قىسىم پىكىر – تەكلىپلەر كەنتنىڭ ئىقتىسادىي قۇرۇلۇشىنى تېزلىتىشتە مۇھىم رول ئوينىدى.
</S>
<S ID=43697>
بوستان كەنتىدىكى كارىزلار ئۇزاقتىن بۇيان رېمونت قىلىنماي، تۇرۇبا يوللىرى كونىراپ كەتكەنىدى.
</S>
<S ID=43698>
بۇ ئەھۋال ‹‹دېھقانلار پارتىيە مەكتىپى››دە دېھقان پارتىيە ئەزالىرى تەرىپىدىن ئىنكاس قىلىنغاندىن كېيىن، خىزمەت گۇرۇپپىسىدىكى كادىرلار مۇناسىۋەتلىك تارماقلارغا ئەھۋال ئىنكاس قىلغاندىن كېيىن، 500 مىڭ يۈەن مەبلەغ ھەل قىلىنىپ كارىزلار رېمونت قىلىندى.
</S>
<S ID=43699>
‹‹دېھقانلار پارتىيە مەكتىپى›› كەنتنىڭ پارتىيە ئاساسىي قاتلام قۇرۇلۇشىدا يېڭى ئەزالارنى تەرەققىي قىلدۇرۇشتا تۈرتكىلىك رول ئوينىدى.
</S>
<S ID=43700>
ھازىرغىچە كەنتتىكى ئىلغار ئىدىيەلىك 30 دېھقان پارتىيەگە كىرىش ئىلتىماسى سۇندى.
</S>
<S ID=43701>
بۇلاردىن تۆت كىشى پارتىيەگە قوبۇل قىلىندى.
</S>
<S ID=43702>
    دېھقان ھەسەن قۇربان پېشقەدەم پارتىيە ئەزاسى بولۇپ، تۇنجى ‹‹دېھقانلار پارتىيە مەكتىپى›› ئۇنىڭ ئائىلىسىدە قۇرۇلدى.
</S>
<S ID=43703>
ئۇ مۇنداق دېدى: ئىلگىرى كەنتىمىزدىكى پارتىيە ئەزالىرىنىڭ ئامما ئارىسىدا رولى يوق ئىدى.
</S>
<S ID=43704>
خىزمەت گۇرۇپپىسىدىكى كادىرلارنىڭ يېتەكچىلىكىدە ‹‹دېھقانلار پارتىيە مەكتىپى›› قۇرۇلغاندىن كېيىن، پارتىيە ئەزالىرىنىڭ ئاكتىپلىقىنى يۇقىرى كۆتۈرۈش، پارتىيەنىڭ فاڭجېن – سىياسەتلىرىنى ئۆگىنىشىمىزگە تۈرتكە بولدى.
</S>
<S ID=43705>
پارتىيەگە ئىلتىماس يازىدىغانلارمۇ كۆپىيىپ، پارتىيە ئەزالىرىنىڭ ئامما ئارىسىدىكى ئوبرازى تىكلەندى.
</S>
<S ID=43706>
بۇ جەھەتتە خىزمەت گۇرۇپپىسىدىكى كادىرلار كۆپ ئەجىر قىلدى.
</S>
<S ID=43707>
    خىزمەت گۇرۇپپىسىدىكى كادىرلار يەنە ئىلغار مەدەنىيەتنى يېتەكچى قىلىپ، كەنتنىڭ مەدەنىيەت ئىشلىرىنى ئىلگىرى سۈردى.
</S>
<S ID=43708>
كەنتتە ئەلنەغمىچىلەر كۆپ بولۇشتەك ئالاھىدىلىكتىن پايدىلىنىپ، مەدەنىيەت پائالىيەتلىرىنى قانات يايدۇرۇپ، ئايدا بىر چوڭ پائالىيەت، ھەپتىدە بىر كىچىك پائالىيەت ئۇيۇشتۇردى.
</S>
<S ID=43709>
ھېيت – بايراملاردا ئاممىنى مەدەنىيەت – تەنتەربىيە پائالىيەتلىرىگە تەشكىللەپ، ئاممىنىڭ مەنىۋى تۇرمۇشىنى بېيىتتى.
</S>
<S ID=43710>
بۇ يىل 20 – ماي قارادۆۋە بازىرىنىڭ جۈجەم سەيلىسى بوستان كەنتىدە ئۆتكۈزۈلدى.
</S>
<S ID=43711>
خىزمەت گۇرۇپپىسىدىكى كادىرلار كەنت كادىرلىرى بىلەن دېھقانلارنى پۇرسەتتىن پايدىلىنىپ، ساياھەتچىلىك ئارقىلىق كىرىم قىلىشقا تەشكىللىدى.
</S>
<S ID=43712>
ئۈچ كۈندە ئامما ساياھەتچىلىكتىن ئوبدانلا كىرىم قىلىۋالدى.
</S>
<S ID=43713>
    خىزمەت گۇرۇپپىسىدىكى شەھەرلىك كۇتۇپخانا خادىملىرىنىڭ ماسلاشتۇرۇشى بىلەن بوستان كەنتىدە شەھەرلىك كۇتۇپخانىنىڭ شۆبىسى قۇرۇلدى.
</S>
<S ID=43714>
كۇتۇپخانىغا دېھقانچىلىق، چارۋىچىلىق تېخنىكىسى، تىكىمچىلىك، قانۇن – تۈزۈمگە ئائىت كىتابلار، شۇنداقلا ئەدەبىي كىتابلار سېلىندى.
</S>
<S ID=43715>
ئوقۇلۇپ بولۇنغان كىتابلار ۋاقتىدا يېڭىسىغا ئالماشتۇرۇلدى.
</S>
<S ID=43716>
ھازىر ھەربىر كەنت ئاممىسىغا سەككىز پارچىدىن كىتاب توغرا كېلىدۇ.
</S>
<S ID=43717>
    كەنتتىكى كۆۋرۈكلەر كونىراپ كەتكەن بولۇپ، كەلكۈن كېلىپ قالسا كۆۋرۈكلەر بۇزۇلۇپ، ئاممىنىڭ ئىشلەپچىقىرىش ۋە تۇرمۇشىغا زور قولايسىزلىقلارنى كەلتۈرەتتى.
</S>
<S ID=43718>
خىزمەت گۇرۇپپىسىدىكى كادىرلار بۇ ئەھۋالدىن خەۋەر تاپقاندىن كېيىن مۇناسىۋەتلىك تارماقلاردىن 360 مىڭ يۈەن مەبلەغ يۈرۈشتۈرۈپ، كەنتتىكى چوڭ – كىچىك كۆۋرۈكلەرنى يېڭىلاپ، ئاممىنى بۇ باش قېتىنچىلىقىدىن خالاس قىلدى.
</S>
<S ID=43719>
كەنتتە 45 نامرات ئائىلە بولۇپ، خىزمەت گۇرۇپپىسىدىكى كادىرلار ‹‹بىر ئائىلىنى بىر كەسىپ بويىچە يۆلەش›› سىياسىتى بويىچە، ئېۋىرغول رايونىدىكى بىر قىسىم كارخانىلار بىلەن ماسلاشتۇرۇپ، ھەربىر ئائىلىدىن بىر كىشىنى ئىشقا ئورۇنلاشتۇردى.
</S>
<S ID=43720>
‏    
</S>
</TEXT>
/BODY
/DOC