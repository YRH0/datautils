<DOC>
<DOCID>TIANSHAN.515470</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-07 13:04:40</DATE>
</HEADER>
<BODY>
<HEADLINE>
<S ID=23974>
كۇچا ناھىيەسى ئەتىيازلىق كۆچەت تىكىش ۋەزىپىسىنى ئاشۇرۇپ ئورۇندىدى
</S>
</HEADLINE>
<TEXT>
<S ID=23975>
   ئەھمەد ئىسمائىل خەۋەر قىلىدۇ: كۇچا ناھىيەسى ئەتىياز كىرگەندىن بۇيان كۆچەت تىكىپ ئورمان بىنا قىلىش خىزمىتىگە بولغان رەھبەرلىكنى كۈچەيتىپ، ۋەزىپىلەرنى جايىغا ئەمەلىيلەشتۈرگەنلىكتىن، 16 مىڭ 240 مو يەرگە كۆچەت تىكىلىپ، ۋەزىپىنىڭ %162ى ئورۇندالدى.
</S>
<S ID=23976>
   بۇ ناھىيە ئۈنۈمسىز يەرلەرنى ئورمان، ئوتلاققا قايتۇرۇش، قاقاسلىقلارنى كۆكەرتىش، ئەسلىدە بار بولغان ئورمانلارنى قوغداشنى ئاساس قىلىپ، كۆچەت يېتىشتۈرۈش مەركەزلىرى بىلەن ئالاقىلىشىپ، كۆچەت بىلەن يېتەرلىك تەمىنلەشكە كاپالەتلىك قىلدى.
</S>
<S ID=23977>
سۇچىلىق تارماقلىرىنى كۆچەت تىكىلگەن ئورۇنلارنى ۋاقتىدا سۇغىرىشقا ئورۇنلاشتۇرۇپ، كۆچەتلەرنىڭ تولۇق ئەي بولۇشىغا كاپالەتلىك قىلدى.
</S>
<S ID=23978>
كۆچەت تىكىلىدىغان ئورۇنلارغا مەخسۇس تېخنىكلارنى ئەۋەتىپ، ناھىيەدىكى ئىدارە(ئورۇن)، يېزا – بازار، كەنتلەردىكى كادىرلار ۋە دېھقانلارنى تېخنىكىلىق تەلەپ بويىچە كۆچەت تىكىشكە تەشكىللىدى.
</S>
<S ID=23979>
نەتىجىدە 16 مىڭ 240 مو يەرگە ئۈجمە، تېرەك، قارىياغاچ، جىگدە چىلان كۆچىتى تىكىلىپ، ئېكولوگىيەلىك مۇھىتنى ياخشىلاش ۋە ئىقتىسادىي كىرىمنى ئاشۇرۇشتەك قوش ئۈنۈمنى قولغا كەلتۈرۈشكە ئاساس سېلىندى.
</S>
<S ID=23980>
‏
</S>
</TEXT>
/BODY
/DOC