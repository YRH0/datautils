<DOC>
<DOCID>TIANSHAN.486147</DOCID>
<HEADER>
<CLASS>شىنجاڭ</CLASS>
<DATE>2016-01-08 12:18:13</DATE>
</HEADER>
<BODY>
<HEADLINE>
<S ID=1811>
سۇپىدىن سەكرەپ قار تېيىلىش مۇسابىقىسى 9-يانۋار خېيلوڭجياڭ ئۆلكىسىنىڭ يابۇلىدا باشلىنىدۇ
</S>
</HEADLINE>
<TEXT>
<S ID=1812>
    9-، 10-يانۋار مەملىكەتلىك 13-نۆۋەتلىك قىشلىق تەنھەرىكەت مۇسابىقىسىنىڭ سۇپىدىن سەكرەپ قار تېيىلىش مۇسابىقىسى خېيلوڭجياڭ ئۆلكىسىنىڭ يابۇلى تەنتەربىيە مەشىق بازىسىدا ئېلىپ بېرىلىدۇ، 5 نەپەر سۇپىدىن سەكرەپ قار تېيىلىش ماھىرى ئۈرۈمچى شەھىرى ۋە ئالتاي ۋىلايىتىگە ۋاكالىتەن مۇسابىقىگە قاتنىشىدۇ.
</S>
<S ID=1813>
بۇ، بۇ نۆۋەتلىك قىشلىق تەنھەرىكەت مۇسابىقىسىنىڭ تۇنجى ئالتۇن مېدالىنىڭ بارلىققا كېلىدىغانلىقىدىن دېرەك بېرىدۇ.
</S>
<S ID=1814>
     يابۇلى تەنتەربىيە مەشىق بازىسىدا كوماندىغا يېتەكچىلىك قىلىپ مۇسابىقىگە تەييارلىق قىلىۋاتقان شۈ خوڭبىن مۇنداق بىلدۈردى، 10-يانۋار ئۇ يېتەكلەۋاتقان 4 نەپەر ماھىر 90k مېتىر بويىچە ئەرلەر كوللېكتىپ مۇسابىقىسىگە قاتنىشىپ، بىر مېدالنى قولغا كەلتۈرۈشكە تىرىشىدىكەن.
</S>
<S ID=1815>
     ئىگىلىنىشىچە، مۇسابىقىنى تېجەشلىك ئۆتكۈزۈش يۈزىسىدىن، بۇ نۆۋەتلىك مۇسابىقىدە شىنجاڭدا سۇپىدىن سەكرەپ قار تېيىلىش مەيدانى ياسالمىغان بولۇپ، مۇسابىقە خېيلوڭجياڭ ئۆلكىسىنىڭ يابۇلى تەنتەربىيە مەشىق بازىسىغا ئورۇنلاشتۇرۇلغان.
</S>
<S ID=1816>
بۇ قېتىملىق مۇسابىقىگە ياپونىيەدىن كەلگەن خەلقئارا دەرىجىلىك رېپېر كاتىجىما خىكارۇ تېخنىكا ۋەكىللىكىگە ئالاھىدە تەكلىپ قىلىنغان، شۇنداقلا يەنە مەملىكەتنىڭ ھەر قايسى جايلىرىدىن كەلگەن دۆلەت دەرىجىلىك رېپېردىن 21 ى، دۆلەت بىرىنچى دەرىجىلىك رېپېردىن 31 ى تەكلىپ قىلىنغان.
</S>
<S ID=1817>
مۇسابىقىگە ئايرىم ھالدا ئالتاي شەھىرى، جىلىن شەھىرى، تۇڭخۇا شەھىرى، ۋۇخەي شەھىرى، ئۈرۈمچى شەھىرىدىن جەمئىي 23 نەپەر تەنھەرىكەتچى قاتنىشىدىكەن.
</S>
<S ID=1818>
(پىراكتىكانت زورىگۈل يۈسۈپ تەرجىمىسى)
</S>
<S ID=1819>
‏
</S>
</TEXT>
/BODY
/DOC