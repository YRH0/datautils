<DOC>
<DOCID>TIANSHAN.543541</DOCID>
<HEADER>
<CLASS>خەلقئارا</CLASS>
<DATE>2016-08-23 17:45:04</DATE>
</HEADER>
<BODY>
<HEADLINE>
<S ID=42080>
مىسىر سۇرىيە كىرىزىسىنى ھەل قىلىش توغرىسىدىكى پىرىنسىپىنى ئوتتۇرىغا قويدى
</S>
</HEADLINE>
<TEXT>
<S ID=42081>
　　 مىسىر زۇڭتۇڭى سىشى مۇنۇلارنى تەكىتلىدى: مىسىر ھۆكۈمىتىنىڭ ئەتراپتىكى رايونلارنىڭ كىرزىسى مەسىلىسىگە بولغان مەيدانى بولسا، باشقا دۆلەتلەرنىڭ ئىچكى ئىشلىرىغا ئارىلاشماسلىق ۋە تىنچ ئۇسۇل ئارقىلىق مەسىلىنى ھەل قىلىش، ئەمما سۇرىيە كىرىزىسى توغرىسىدا، سۇرىيە خەلقىنىڭ ئارزۇسىغا ھۆرمەت قىلىپ ۋە تىنچ ئۇسۇلدا ھەل قىلىش قاتارلىق بەش تۈرلۈك پىرىنسىپىگە چوقۇم ئەمەل قىلىش كېرەك، بولمىسا سۇرىيەنىڭ كىرىزىسى ھەقىقىي ھەل قىلىنىشى مۇمكىن ئەمەس.
</S>
<S ID=42082>
　　مىسىر زۇڭتۇڭى سىشى 21- ئاۋغۇست مىسىر ئاساسلىق گېزىت- ئەلئېھرام گېزىتى، خەۋەر گېزىتى ۋە جۇمھۇرىيەت گېزىتىنىڭ باش مۇھەررىرى بىلەن كۆرۈشۈپ، مىسىر تاشقى سىياسىتى ۋە سۇرىيە كىرىزىسى مەسىلىسى توغرىسىدا كۆز قارىشىنى ئوتتۇرىغا قويدى.
</S>
<S ID=42083>
سىشى مۇنداق دېدى: مىسىر ھۆكۈمىتىنىڭ ئەتراپتىكى رايونلارنىڭ كىرىزىسى مەسىلىسىگە بولغان مەيدانى مۇنداق بولدى: باشقا دۆلەتلەرنىڭ ئىچكى ئىشلىرىغا ئارىلاشماسلىق، خەلقنىڭ ئارزۇسىغا ھۆرمەت قىلىش، تىنچ ئۇسۇل ئارقىلىق مەسىلىنى ھەل قىلىش. سۇرىيە كىرىزىسى مەسىلىسى ئۈستىدە توختالغاندا، سىشى مۇنۇلارنى تەكىتلىدى: ئالدى بىلەن سۇرىيە خەلقىنىڭ ئارزۇسىغا ھۆرمەت قىلىش كېرەك، ئۇنىڭدىن قالسا، تىنچ ئۇسۇلدا كىرىزىسىنى ھەل قىلىش، ئۈچىنچىسى، سۇرىيەنىڭ زېمىن پۈتۈنلۈكىنى قوغداش، تۆتىنچىسى، سۇرىيە خەلق ئەسكەرلىرى ۋە ئەسەبىي تەشكىلاتىنىڭ قوراللىق ھالىتىنى بىكار قىلىش، بەشىنچىسى، تېز سۈرەتتە سۇرىيەنى قايتا قۇرۇش ۋە خەلقئارا تەشكىلاتلارنىڭ ئىجابىي رولىنى جارى قىلدۇرۇش كېرەك.
</S>
<S ID=42084>
پەقەت يۇقىرىقى پىرىنسىپقا ھۆرمەت قىلىپ ۋە ئەمەل قىلغاندىلا ئاندىن سۇرىيە كىرىزىسىنى ھەقىقىي ھەل قىلغىلى بولىدۇ.
</S>
<S ID=42085>
　　سىشى يەنە مۇنۇلارنى بىلدۈردى: مىسىرنىڭ ئوتتۇرا شەرق رايونىدىكى ھەر قانداق بىر دۆلەتتە قۇرۇقلۇق ئارمىيە قىسىمى يوق، مىسىر دېڭىز ئارمىيەسىنىڭ مۇند بوغۇزى سۇ كۆلىمىدىكى ۋەزىپىسى پەقەت قاتناش بىخەتەرلىكىگە كاپالەتلىك قىلىپ، كېمىلەرنى سۈۋەيىش قانىلىغا يېتىپ بارغۇزۇش، يەنە بىر تەرەپتىن، مىسىر ھاۋا ئارمىيەسى سەئۇدى ئەرەبىستانى بىلەن ھەمكارلىشىپ تېررورچىلارغا زەربە بېرىشتۇر.
</S>
</TEXT>
/BODY
/DOC