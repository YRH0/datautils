<DOC>
<DOCID>TIANSHAN.502705</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-28 14:43:30</DATE>
</HEADER>
<BODY>
<HEADLINE>
<S ID=16393>
نىلقىدىكى ئىگىلىك تىكلەش بازىسى كارخانىلارنى جەلپ قىلدى
</S>
</HEADLINE>
<TEXT>
<S ID=16394>
   نەبىجان ئەخمەت خەۋەر قىلىدۇ: نىلقا ناھىيەسى پەن – تېخنىكا تىپىدىكى ئوتتۇرا، كىچىك كارخانىلارنى يېتىشتۈرۈشنى مۇھىم نۇقتا قىلىپ، يېڭىلىق يارىتىشنى ئىقتىسادنى ئىلگىرى سۈرۈشنىڭ نىشانى، كارخانىلاشتۇرۇش، بازارلاشتۇرۇش، كەسىپلەشتۈرۈش، قېلىپلاشتۇرۇشنى تەرەققىيات يۆنىلىشى قىلىپ، ئوتتۇرا، كىچىك كارخانىلار ئىگىلىك تىكلەش بازىسى قۇرۇلۇشىنى يۈكسەلدۈرۈپ، مۇلازىمەت سىستېمىسىنى ئەلالاشتۇرۇپ، ئوتتۇرا، كىچىك كارخانىلارنى بازىغا كۆپلەپ جەلپ قىلدى.
</S>
<S ID=16395>
   نىلقا ‹‹ۋۇجىن›› ئوتتۇرا، كىچىك كارخانىلار ئىگىلىك تىكلەش بازىسى جياڭسۇ ئۆلكىسىنىڭ چاڭجۇ شەھىرى ۋۇجىن رايونىنىڭ 8 – تۈركۈمدە شىنجاڭغا نىشانلىق ياردەم بېرىش تۈرى بولۇپ، بازا 2013 – يىلى قۇرۇلغاندىن بۇيان يېزا ئىگىلىك قوشۇمچە مەھسۇلاتلىرىنى پىششىقلاش ۋە كەسىپ قۇرۇلمىسىنى تەڭشەشنى ئاساسىي لىنىيە قىلىپ، ئېلېكتىرونلۇق سودا، ئەشيا ئوبوروتى بىر گەدىلەشتۈرۈلگەن كۆپ ئىقتىدارلىق بازا يۆنىلىشىگە قاراپ تەرەققىي قىلدى.
</S>
<S ID=16396>
ھازىر بۇ بازىغا بەش كارخانا ماكانلاشقان بولۇپ، بۇنىڭ ئىچىدە يىلدا 500 توننا قارا ھەرە ھەسىلى مەھسۇلاتى ئىشلەپچىقىرىش تىجارەت لىنىيەسى؛ 2 مىليون يۈەن مەبلەغ سېلىنغان ئەلا سۈپەتلىك بۇغداي ئۇنى ئىشلەپچىقىرىش تۈرى؛ قارا بۇغداي، قىچا يېغى، مۇراببا ئىشلەپچىقىرىش تۈرى ئىشقا كىرىشتۈرۈلۈش باسقۇچىغا كىردى.
</S>
<S ID=16397>
بۇ بەش كارخانا ئىشقا كىرىشسە يەرلىكتىكى ئېشىنچا ئەمگەكچىلەرنى 120 ئىش ئورنى بىلەن تەمىنلىيەلەيدۇ.
</S>
</TEXT>
/BODY
/DOC