<DOC>
<DOCID>TIANSHAN.524119</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-20 11:45:48</DATE>
</HEADER>
<BODY>
<HEADLINE>
<S ID=28616>
غۇلجا شەھىرىدىكى كارخانىلارنىڭ مەبلەغ سېلىش سۈرئىتى تېز بولدى
</S>
</HEADLINE>
<TEXT>
<S ID=28617>
    ئەخەت ئېلاخۇن خەۋەر قىلىدۇ: دۆلەت يولغا قويغان بىر قاتار ئىسلاھات ۋە تەدبىرلەر غۇلجا شەھىرىدىكى كارخانىلارنىڭ مەبلەغ سېلىش قىزغىنلىقىنى يۇقىرى كۆتۈرۈپ، مەبلەغ سېلىش سۈرئىتىنىڭ تېزلىشىشىگە تۈرتكە بولدى.
</S>
<S ID=28618>
   قورغاس ئىقتىساد تېخنىكا تەرەققىيات رايونى غۇلجا سانائەت رايونىنىڭ ھەرقايسى قۇرۇلۇش ھالقىلىرىدا 1 – پەسىلدە ئىش باشلىنىپ، 660 مىليون يۈەن مەبلەغ سېلىنغان قۇرۇلۇش تۈرى تاماملىنىش باسقۇچىغا قەدەم قويدى. 1 مىليارد 230 مىليون يۈەن مەبلەغ سېلىنغان ئون تۈر تەرتىپلىك قانات يايدى. شىنجاڭ ‹‹تيەنشىندا›› قۇرۇلۇش چەكلىك مەسئۇلىيەت شىركىتى ئېنېرگىيە تېجەيدىغان يۈرۈشلۈك مەھسۇلاتلارنى ئىشلەپچىقىرىدىغان بولۇپ، بۇ شىركەت دۆلەتنىڭ ئېنېرگىيە تېجەپ بۇلغىما ئازايتىشقا ئائىت ئېتىبار سىياسەتلىرى ۋە غۇلجا سانائەت رايونى يولغا قويغان ئېتىبار سىياسەتلەردىن ئۈنۈملۈك پايدىلىنىپ، 2 – باسقۇچلۇق قۇرۇلۇشنى پىلاندىكىدىن بۇرۇن باشلىدى. بۇ شىركەتنىڭ تۈر مەسئۇلى جاڭ شىنلې مۇنداق دېدى: 2 – باسقۇچلۇق قۇرۇلۇشقا 59 مىليون 700 مىڭ يۈەن مەبلەغ سالىمىز. بۇ تۈر ئىشلەپچىقىرىشقا كىرىشتۈرۈلگەندىن كېيىن ئىلى ۋادىسى، ھەتتا ئوتتۇرا ئاسىيا دۆلەتلىرىنىڭ LED چىرىغىغا بولغان ئېھتىياجىنى قاندۇرىدۇ.
</S>
<S ID=28619>
   ئۇقۇشىمچە، غۇلجا شەھىرىدە 1 – پەسىلدە سانائەت تۈرلىرىگە 200 مىليون يۈەندىن ئارتۇق مەبلەغ سېلىش پىلانلانغان بولۇپ، ئەمەلىي سېلىنغان مەبلەغ 224 مىليون 650 مىڭ يۈەنگە يېتىپ، بۇلتۇرقى ئوخشاش مەزگىلدىكىدىن %15 ئاشقان.
</S>
<S ID=28620>
‏
</S>
</TEXT>
/BODY
/DOC