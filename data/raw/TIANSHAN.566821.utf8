<DOC>
<DOCID>TIANSHAN.566821</DOCID>
<HEADER>
<CLASS>نەزەرىيە</CLASS>
<DATE>2016-11-22 17:05:37</DATE>
</HEADER>
<BODY>
<HEADLINE>
<S ID=60974>
خەلقنى مەركەز قىلىپ، جەمئىيەتنى ئىدارە قىلىشتا يېڭىلىق يارىتايلى
</S>
</HEADLINE>
<TEXT>
<S ID=60975>
خۇاڭ پىڭ
</S>
<S ID=60976>
 پارتىيەمىزنىڭ جەمئىيەتنى ئىدارە قىلىشتا يېڭىلىق يارىتىش نىشانى پۇقرالارنى تېخىمۇ ياخشى كۈنگە ئېرىشتۈرۈش، جۈملىدىن تېخىمۇ ياخشى مائارىپ، تېخىمۇ مۇقىم بولغان خىزمەت، تېخىمۇ رازى بولىدىغان كىرىم، تېخىمۇ ئىشەنچلىك ئىجتىمائىي كاپالەت، تېخىمۇ يۇقىرى سەۋىيەلىك داۋالاش – ساقلىقنى ساقلاش مۇلازىمىتى، تېخىمۇ ئازادە تۇرالغۇ شارائىتى ۋە تېخىمۇ گۈزەل مۇھىت بىلەن تەمىنلەش؛ بالىلارنىڭ تېخىمۇ ياخشى ئۆسۈپ يېتىلىشى، كەلگۈسىدە تېخىمۇ ياخشى خىزمەت قىلىشى ۋە تۇرمۇش كەچۈرۈشى ئۈچۈن شارائىت ھازىرلاپ بېرىشتىن ئىبارەت.
</S>
<S ID=60977>
ئەمەلىيەتكە ئۇيغۇن بۇ نىشانلار پارتىيەمىزنىڭ خەلقنى مەركەز قىلىپ، جەمئىيەتنى ئىدارە قىلىشتا يېڭىلىق يارىتىشتىكى ئارزۇ – ئىستىكىنى چوڭقۇر گەۋدىلەندۈرۈپ بەردى.
</S>
<S ID=60978>
 يېڭى جۇڭگو قۇرۇلغاندىن كېيىن، بولۇپمۇ ئىسلاھات، ئېچىۋېتىش يولغا قويۇلغاندىن بۇيان دۆلىتىمىز ئىقتىسادنىڭ ئىزچىل تېز تەرەققىي قىلىشى بىلەن بىللە، دۇنيا بويىچە ئەڭ كۆپ نامرات ئاھالىنى نامراتلىقتىن قۇتۇلدۇردى، ئەڭ كۆپ نوپۇسنىڭ كەينى – كەينىدىن كۆچۈشىنى باشتىن كەچۈردى، ئىجتىمائىي قۇرۇلمىنى چوڭقۇر ئۆزگەرتىشنى ئىلگىرى سۈردى، كىشىلەر بۇ تەرەققىيات ۋە ئۆزگىرىشلەرنى چوڭقۇر ھېس قىلدى.
</S>
<S ID=60979>
قانداق قىلىپ بۇ نەتىجىلەرنى قولغا كەلتۈرەلىدۇق؟
</S>
<S ID=60980>
چۈنكى بىز جەمئىيەتنى ئىدارە قىلىشتا باشتىن – ئاخىر خەلقنى مەركەز قىلىشتا چىڭ تۇردۇق، بولۇپمۇ ئەمگەكچىلەرنى يۈكسەك دەرىجىدە قەدىر – قىممەتكە ئىگە قىلىپ، كىشىلەرنىڭ ئومۇميۈزلۈك تەرەققىي قىلىشىنى ئىلگىرى سۈردۇق.
</S>
<S ID=60981>
 پارتىيە 18 – قۇرۇلتىيىدىن بۇيان يولداش شى جىنپىڭ يادرولۇقىدىكى پارتىيە مەركىزىي كومىتېتى ئىقتىسادنى تەرەققىي قىلدۇرۇش ۋە خەلق تۇرمۇشىنى ياخشىلاشنى ئىزچىل چىڭ تۇتۇپ، خەلق ئەڭ كۆڭۈل بۆلىدىغان، ئەڭ بىۋاسىتە، ئەڭ رېئال مەنپەئەت مەسىلىلىرىنى زىچ چۆرىدەپ، ئىشلارنى بىر – بىرلەپ قىلىشنى قەتئىي داۋاملاشتۇرۇپ، پۇقرالارنى ياخشى كۈنگە ئېرىشتۈرۈشتە زور نەتىجىلەرنى قولغا كەلتۈردى.
</S>
<S ID=60982>
بولۇپمۇ ئىقتىسادىي تەرەققىياتنى ئىلگىرى سۈرۈش، ئىشقا ئورۇنلىشىشقا كاپالەتلىك قىلىش بىلەن بىللە، كىرىم تەقسىماتى تۈزۈمى ئىسلاھاتىنى چوڭقۇرلاشتۇرۇش ئارقىلىق ئەمگەك ئىش ھەققى بىلەن ئەمگەك ئۈنۈمدارلىقىنى تەڭ ئاشۇرۇشقا تىرىشتى؛ قانۇنلۇق كىرىمنى قوغداش، قانۇنسىز كىرىمنى چەكلەش قاتارلىق تەدبىرلەرنى قوللىنىپ تۆۋەن كىرىملىك ئەمگەكچىلەرنىڭ كىرىمىنى روشەن كۆپەيتتى، كىرىمى ئوتتۇرا ھاللىقلارنىڭ نىسبىتىنى ئاشۇردى ھەم بۇ ئارقىلىق شەھەر ۋە يېزا، رايون، كەسىپ ۋە توپلار ئارىسىدىكى كىرىم تەقسىماتىدىكى پەرقنى كىچىكلەتتى.
</S>
<S ID=60983>
خەلق تۇرمۇشىنى ياخشىلاش ئۈچۈن ئىشلەنگەن بۇ خىزمەتلەر خەلقنى مەركەز قىلىشتا باشتىن – ئاخىر چىڭ تۇرۇپ، جەمئىيەتنى ئىدارە قىلىشتىكى يېڭىلىق يارىتىشنىڭ نەتىجىسى.
</S>
<S ID=60984>
 بىراق شۇنىمۇ كۆرۈۋېلىشىمىز كېرەككى، ئېلىمىزنىڭ ئىقتىسادنىڭ مۇقىم ئېشىشىنى ساقلاش، كىشىلەرنى ئۈزلۈكسىز ئىشقا ئورۇنلاشتۇرۇش ۋە خەلق تۇرمۇشىنى زور كۈچ بىلەن ياخشىلاش ۋەزىپىسى يەنىلا ناھايىتى ئېغىر، نامراتلىقتىن قۇتۇلدۇرۇش جېڭى يەنىلا ناھايىتى مۈشكۈل، ياشانغانلارنىڭ كۈتۈنۈشى، داۋالىنىشى، مائارىپ ۋە تۇرالغۇ قاتارلىق تۈزۈملەرنى داۋاملىق مۇكەممەللەشتۈرۈش كېرەك.
</S>
<S ID=60985>
ئىجتىمائىي ساھەدىكى بۇ مەسىلىلەر ياخشى ھەل قىلىنمىسا، ئىقتىسادنىڭ ئوتتۇراھالدىن يۇقىرى سۈرئەتتە ئېشىشىنى ساقلاپ قالغان تەقدىردىمۇ، جەمئىيەتنى ياخشى ئىدارە قىلغىلى، تەرەققىياتنىڭ تۈپ نىشانىغا ئوڭۇشلۇق يەتكىلى، دۆلىتىمىز سوتسىيالىزم تۈزۈمىنىڭ ئەۋزەللىكىنى ياخشى گەۋدىلەندۈرگىلى بولمايدۇ.
</S>
<S ID=60986>
جەمئىيەتنى ئىدارە قىلىش ساھەسىدىكى مۇرەككەپ ۋەزىيەت ۋە مۈشكۈل ۋەزىپىگە قارىتا، مۇھىمى جەمئىيەتنى ئەنئەنىۋى ئۇسۇل بويىچە باشقۇرۇشتىن زامانىۋى ئۇسۇل بويىچە باشقۇرۇشقا يۈزلەندۈرۈش كېرەك.
</S>
<S ID=60987>
يولداش شى جىنپىڭ مۇنداق كۆرسەتتى: ئىدارە قىلىش بىلەن باشقۇرۇش ئوتتۇرىسىدىكى پەرق سىستېمىلىق ئىدارە قىلىش، قانۇن بويىچە ئىدارە قىلىش، مەنبەدىن ئىدارە قىلىش ۋە ھەر تەرەپلىمە تەدبىر قوللىنىشنى گەۋدىلەندۈرۈپ بېرىدۇ.
</S>
<S ID=60988>
خەلقنى مەركەز قىلىشتا چىڭ تۇرۇپ، جەمئىيەتنى ئىدارە قىلىشتا يېڭىلىق يارىتىش ئۈچۈن، ئەڭ كەڭ خەلق ئاممىسىنىڭ تۈپ مەنپەئىتىنى ئىشقا ئاشۇرۇشنى ئىدارە قىلىشنىڭ يۆنىلىشى قىلىشتىن سىرت، يەنە ئەڭ كەڭ خەلق ئاممىسىنى ئىدارە قىلىشنىڭ سۇبيېكتى قىلىپ، جەمئىيەتنى ئىدارە قىلىشتا ئومۇمىي خەلق ئورتاق بەرپا قىلىش ۋە تەڭ بەھرىلىنىشتەك ۋەزىيەت شەكىللەندۈرۈش كېرەك.
</S>
<S ID=60989>
ئىدارە قىلىش تۈزۈلمىسىدىن ئېلىپ ئېيتقاندا، پارتكوم رەھبەرلىك قىلىش، ھۆكۈمەت يېتەكچىلىك قىلىش، جەمئىيەت ماسلىشىش، ئاۋام قاتنىشىش ۋە قانۇن ئىدارە قىلىش كاپالىتى تۈزۈم – مېخانىزمى دۆلىتىمىزنىڭ ئەھۋالى ۋە سوتسىيالىستىك جەمئىيەتنىڭ خاراكتېرىگە ئۇيغۇن كېلىدىغان ئەڭ ياخشى تاللاش.
</S>
<S ID=60990>
 شەھەر، يېزا ۋە مەھەللىلەر خەلقنى مەركەز قىلىپ جەمئىيەتنى ئىدارە قىلىشتىكى يېڭىلىق يارىتىش خىزمىتىنىڭ ھازىرقى مۇھىم نۇقتىسى.
</S>
<S ID=60991>
مەھەللىنىڭ ياخشى ئىدارە قىلىنغان – قىلىنمىغانلىقىغا باھا بەرگەندە، مۇھىمى شۇ مەھەللىدىكى ئاممىنىڭ بىلىش تۇيغۇسى ۋە بىخەتەرلىك تۇيغۇسىنىڭ بار – يوقلۇقىغا، مەھەللىدە سۇبيېكتلىققا ئىگە ياكى ئىگە ئەمەسلىكىگە قاراش كېرەك.
</S>
<S ID=60992>
ئامما مەھەللىدە سۇبيېكتلىققا ئىگە بولسا، ئۆزىنىڭ مەھەللىنىڭ شۇنداقلا پۈتكۈل جەمئىيەتنىڭ خوجايىنى ئىكەنلىكىنى، مەنپەئىتىنىڭ كاپالەتكە ئىگە ئىكەنلىكىنى، بىخەتەرلىك ئاساسىنىڭ بارلىقىنى، پاراۋانلىقىغا تولۇق كاپالەتلىك قىلىنىدىغانلىقىنى، ھوقۇقىنى يۈرگۈزەلەيدىغانلىقىنى ھېس قىلىدۇ.
</S>
<S ID=60993>
مۇشۇنداق مەھەللىلەردىن تەركىب تاپقان جەمئىيەت خەلقنى مەركەز قىلىپ، جەمئىيەتنى ئىدارە قىلىشتا يېڭىلىق يارىتىلغانلىقىنىڭ جانلىق نامايەندىسى بولىدۇ.
</S>
<S ID=60994>
‹‹خەلق گېزىتى››دىن
</S>
</TEXT>
/BODY
/DOC