<DOC>
<DOCID>TIANSHAN.497735</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-15 16:49:36</DATE>
</HEADER>
<BODY>
<HEADLINE>
<S ID=10946>
باي ناھىيەسىدە چارۋىچىلىق كەسپى كۈچەيتىلىپ، كىرىم پۇختا قەدەمدە ئاشۇرۇلدى
</S>
</HEADLINE>
<TEXT>
<S ID=10947>
      ئىختىيارىي مۇخبىرىمىز قەھرىمان روزى خەۋىرى: باي ناھىيەسى چارۋا باقمىچىلىق چوڭ ناھىيەسى بولۇش سۈپىتى بىلەن، يېقىنقى يىللاردىن بۇيان زامانىۋى چارۋىچىلىق كەسپىي تەرەققىياتىغا يۈكسەك ئەھمىيەت بېرىپ، چارۋىچىلىق كەسپىي تەرەققىيات مەركىزىگە تايىنىپ، كارخانىغا يېتەكچىلىك قىلىش، چوڭ ئائىلىلەرنى ئۈلگە قىلىش، سىياسەت ئارقىلىق يېتەكلەش قاتارلىق ئۇنىۋېرسال تەدبىرلەر ئارقىلىق «باقمىچىلىق كىچىك رايونىنى ئاساس، باقمىچىلىق جەمئىيىتىنى تايانچ، باقمىچىلىق كارخانىسىنى تۈرتكە، باقمىچىلىق چوڭ ئائىلىلىرىنى ئۈلگە، تۈمەنمىڭ ئائىلىلەرنى ئاساس قىلىش» ئەندىزىسى بويىچە كۆلەملەشكەن، ئۆلچەملەشتۈرۈلگەن چارۋا ۋە ئۆي قۇشلىرى باقمىچىلىق بازىسى قۇرۇپ، چارۋىچىلىق كەسپىنى جانلاندۇردى.
</S>
<S ID=10948>
    سەمەت توخنىياز باي ناھىيە مىچىغ يېزىسىنىڭ قۇمدۆڭ كەنتىدىن.
</S>
<S ID=10949>
ئۇ ھۆكۈمەتنىڭ سىياسەت ئارقىلىق قوللىشى ۋە كەنتنىڭ باقمىچىلىق چوڭ ئائىلىلىرىنى ئۈلگە قىلىشىنىڭ تەسىرىدە ئاستا-ئاستا باقمىچىلىق كەسپى بىلەن شۇغۇللاندى.
</S>
<S ID=10950>
كىرىمى زورىيىپ، ھازىر 70 مىڭ يۈەنگە يەتتى. سەمەت توخنىياز مۇخبىرغا مۇنداق دېدى: «ھازىر سەككىز باش كالا ۋە 40 تۇياقتىن ئارتۇق قويۇم بار، كېيىنكى قەدەمدە باقمىچىلىق كۆلىمىنى تېخىمۇ كېڭەيتىشنى ئويلىشىۋاتىمەن».
</S>
<S ID=10951>
    بۇ ناھىيەنىڭ مىچىغ يېزا قۇمدۆڭ كەنتىدىن ئاھالە قادىر سەمەت چارۋىچىلىق كەسپىدىن ئىبارەت بۇ بېيىش يولىنى تالللاپ، باقمىچىلىق تەجرىبىسى مول بولغان دادىسى سەمەت توخنىياز بىلەن بىللە باقمىچىلىق كەسپى بىلەن شۇغۇللاندى.
</S>
<S ID=10952>
ھۆكۈمەتنىڭ سىياسىتى ۋە كەنتنىڭ ياردىمىدە، ئۆتكەن يىلى ئۇ 35 تۇياق قوي ۋە 7 باش كالا بېقىپ، كىرىمى يىلمۇيىل ئاشۇردى.
</S>
<S ID=10953>
    باي ناھىيەسى بايلىق ئەۋزەللىكىدىن پايدىلىنىپ، چارۋىچىلىقنى تەرەققىي قىلدۇرۇشنى دېھقان-چارۋىچىلارنىڭ كىرىمىنى ئاشۇرۇشتىكى مۇھىم يول قىلىپ، «چارۋىچىلىقنى تەرەققىي قىلدۇرۇشنى ئىلگىرى سۈرۈش يىلى» پائالىيىتىنى چوڭقۇرلاشتۇرۇپ، گۆش قويى، گۆش كالىسى قاتارلىق ئالاھىدە باقمىچىلىقنى ئۆلچەملەشتۈرۈش بازا قۇرۇلۇشىنى تېزلەتتى.
</S>
<S ID=10954>
چارۋىلارنىڭ نەسلىنى ئەلالاشتۇرۇپ، چارۋىچىلىق ئىشلەپچىقىرىشىدىكى «تۆتنى ئەلالاشتۇرۇپ، بىرنى ئۆلچەملەشتۈرۈش» ئۇنىۋېرسال يۈرۈشلەشكەن تېخنىكىنى كېڭەيتىپ، چارۋىچىلىق كەسپىنىڭ ئۈنۈمىنى يوقىرى كۆتۈردى.
</S>
</TEXT>
/BODY
/DOC