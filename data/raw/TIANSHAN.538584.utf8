<DOC>
<DOCID>TIANSHAN.538584</DOCID>
<HEADER>
<CLASS>شىنجاڭ</CLASS>
<DATE>2016-08-03 17:09:14</DATE>
</HEADER>
<BODY>
<HEADLINE>
<S ID=36502>
ئالدىنقى يېرىم يىلدا شىنجاڭنىڭ ساياھىتى داۋاملىق قىزىپ كەتتى
</S>
</HEADLINE>
<TEXT>
<S ID=36503>
　　بۇ يىلنىڭ ئالدىنقى يېرىمىدا، شىنجاڭ ئۇيغۇر ئاپتونوم رايونىنىڭ ساياھەتچىلىكىدە كىشىنى خۇشال قىلىدىغان نەتىجىلەر بارلىققا كەلدى.
</S>
<S ID=36504>
شىنجاڭنىڭ ئالدىنقى يېرىم يىللىق ئاساسلىق ئىقتىساد كۆرسەتكۈچى 29-ئىيۇل ئېلان قىلىندى، ئالدىنقى يېرىم يىلدا، پۈتۈن شىنجاڭ كۈتۈۋالغان دۆلەت ئىچىدىكى ساياھەتچى 26 مىليون 346 مىڭ ئادەم (قېتىم)غا يېتىپ، ئوخشاش مەزگىلدىكىدىن %15.5؛ دۆلەت ئىچى ساياھەت ئومۇمىي ئىستېمالى 34 مىليارد 480 مىليون يۈەنگە يېتىپ، ئوخشاش مەزگىلدىكىدىن %16.8؛ كۈتۈۋالغان چەت ئەللىك ساياھەتچى 728 مىڭ 300 گە يېتىپ، ئوخشاش مەزگىلدىكىدىن %9.1؛ چەت ئەل ساياھەتچىلىرىنىڭ ئىستېمالى 216 مىليون ئامېرىكا دوللىرىغا يېتىپ، ئوخشاش مەزگىلدىكىدىن %17.4 ئاشتى.
</S>
<S ID=36505>
　　ئاپتونوم رايونلۇق ساياھەت يېتەكچىلىرى جەمئىيىتىنىڭ دائىمىي مۇئاۋىن باشلىقى چېن شياۋيوڭ تونۇشتۇرۇپ مۇنداق دېدى: 20-ئىيۇلدىن تارتىپ، ياتاق، ساياھەت ماشىنىسى، ساياھەت يېتەكچىسىنىڭ ھەممىسى ئالدىراش بولدى، پۈتۈن شىنجاڭدىكى ھەر قايسى چوڭ مېھمانسارايلارغا ئورۇنلىشىش نىسبىتى تېز ئاشتى، تۇرپان، موڭغۇلكۈرە، قەشقەر قاتارلىق جايلاردىكى مېھمانسارايلار توشۇپ كەتتى.
</S>
<S ID=36506>
　　ئىگىلىنىشىچە، بۇ يىلنىڭ ئالدىنقى يېرىمىدا، شىنجاڭنىڭ ھەر قايسى جايلىرىدىكى ساياھەتچىلىكتە، كۈتۈۋالغان ساياھەتچى سانى ۋە ساياھەت كىرىمى تەڭ ئاشقان.
</S>
<S ID=36507>
شىنجاڭ ساياھەتچىلىكىدىكى داڭلىق جايلارنىڭ بىرى بولغان تۇرپان شەھىرى ئىككى مىليون 360 مىڭ ساياھەتچى (قېتىم) كۈتۈۋېلىپ، بۇلتۇرنىڭ ئوخشاش مەزگىلدىكىدىن %46 ئاشقان؛ ساياھەت ئىستېمالى ئىككى مىليارد يۈەنلىك ئۆتكەلدىن بۆسۈپ ئۆتكەن؛ ھەر قايسى مەنزىرىگاھلارنىڭ بېلەت كىرىمى 33 مىليون يۈەنگە يېتىپ، بۇلتۇرنىڭ ئوخشاش مەزگىلدىكىدىن %50 ئاشقان.
</S>
<S ID=36508>
　　مەلۇماتقا قارىغاندا، ئالدىنقى يېرىم يىلدا پۈتۈن شىنجاڭدىكى 4A دەرىجىلىكتىن يۇقىرى 86 ساياھەت رايونى دۆلەت ئىچى، سىرتىدىن 15 مىليون 623 مىڭ 800 ساياھەتچى (قېتىم )نى كۈتۈۋېلىپ، ئوخشاش مەزگىلدىكىدىن %19.4 ئاشقان.
</S>
<S ID=36509>
　　تونۇشتۇرۇلۇشىچە، بۇ يىلنىڭ ئالدىنقى يېرىمىدا، قەشقەر قەدىمىي شەھىرى كۈتۈۋالغان ساياھەتچى ئوخشاش مەزگىلدىكىدىن %234.3 ئاشقان.
</S>
<S ID=36510>
قەشقەر شەھىرىدىكى سەككىز چوڭ ساياھەت نۇقتىسى كۈتۈۋالغان ساياھەتچى بۇ يىلنىڭ 2-پەسلىدە 1-پەسىلدىكىگە قارىغاندا %129.9 ئاشقان.
</S>
</TEXT>
/BODY
/DOC