<DOC>
<DOCID>TIANSHAN.534067</DOCID>
<HEADER>
<CLASS>مەملىكەت</CLASS>
<DATE>2016-07-12 10:39:59</DATE>
</HEADER>
<BODY>
<HEADLINE>
<S ID=32816>
ئۇرۇش قەھرىمانلىرىنى يېتىشتۈرگەن مەرىپەت ئوچىقى
</S>
</HEADLINE>
<TEXT>
<S ID=32817>
جۇڭگو خەلقىنىڭ ياپون باسقۇنچىلىرىغا قارشى ھەربىي سىياسىي ئۇنىۋېرسىتېتى توغرىسىدا
</S>
<S ID=32818>
   چۈشەندۈرگۈچى يەنئەن جۇڭگو خەلقىنىڭ ياپون باسقۇنچىلىرىغا قارشى ھەربىي سىياسىي ئۇنىۋېرسىتېتىنىڭ كونا ئورنىدا 23 – ئىيۇن جياڭسۇدىن 70 نەچچە يىل بۇرۇنقى ئاشۇ ئۇرۇش يىللىرىنى ئەسلىگىلى كەلگەن 40 نەچچە ساياھەتچىگە چۈشەندۈرۈپ: ‹‹لو رۇڭخۇەن، چېن گېڭ، لى شيەننيەن قاتارلىق جۇڭگو ئىنقىلابىدا ئاجايىپ خىزمەت كۆرسەتكەن گېنېراللار يەنئەندىكى جۇڭگو خەلقىنىڭ ياپون باسقۇنچىلىرىغا قارشى ھەربىي سىياسىي ئۇنىۋېرسىتېتىدا تەربىيەلەنگەنىدى››، دېدى.
</S>
<S ID=32819>
   1935 – يىلى 10 – ئايدا قىزىل ئارمىيە ئۇزۇن سەپەرگە ئاتلىنىپ شىمالىي شەنشىگە كەلگەندىن كېيىن، يولداش ماۋ زېدۇڭ جۇڭگونىڭ شەرقىي شىمالى قاتارلىق جايلارنى ياپون باسقۇنچىلىرى بېسىۋالغان، نۇرغۇن ياپونىيە ئارمىيەسى شىمالىي جۇڭگوغا قەدەممۇ قەدەم يېقىنلىشىۋاتقان ئەڭ خەتەرلىك ۋەزىيەتتە ۋاياۋباۋ كەنتىدە يىغىن ئېچىپ، ياپون باسقۇنچىلىرىغا قارشى مىللىي بىرلىك سەپ قۇرۇش ھەم ياپون باسقۇنچىلىرىغا قارشى كۈچ يېتىشتۈرىدىغان قىزىل ئارمىيە ئۇنىۋېرسىتېتى قۇرۇشنى قارار قىلغانىدى. 1936 – يىل 6 – ئاينىڭ 1 – كۈنى ‹‹جۇڭگو خەلقىنىڭ ياپون باسقۇنچىلىرىغا قارشى قىزىل ئارمىيە ئۇنىۋېرسىتېتى›› شىمالىي شەنشىنىڭ ۋاياۋباۋ كەنتىدە قۇرۇلدى. 1937 – يىلى 1 – ئايدا پارتىيە مەركىزىي كومىتېتى ۋاياۋباۋ كەنتىدىن يەنئەنگە يۆتكەلدى ھەم بۇ ئونىۋېرسىتېت ‹‹جۇڭگو خەلقىنىڭ ياپون باسقۇنچىلىرىغا قارشى ھەربىي سىياسىي ئۇنىۋېرسىتېتى››غا ئۆزگەرتىلدى.
</S>
<S ID=32820>
   شۇ يىلى جۇڭگو خەلقىنىڭ ياپون باسقۇنچىلىرىغا قارشى ھەربىي سىياسىي ئۇنىۋېرسىتېتىنىڭ 2 – قارارلىق سىنىپلىرىدا رەسمىي ئوقۇش باشلاندى، بۇ سىنىپلارغا جەمئىي 1362 كۇرسانت قوبۇل قىلىندى، گەنسۇ چىڭياڭدىكى جۇڭگو خەلقىنىڭ ياپون باسقۇنچىلىرىغا قارشى ھەربىي سىياسىي ئۇنىۋېرسىتېتىنىڭ پىيادە ئەسكەرلەر مەكتىپىدىكى 1400دىن ئارتۇق كۇرسانتنى قوشقاندا، 2 – قارارلىق سىنىپلارغا جەمئىي 2700دىن ئارتۇق كۇرسانت قوبۇل قىلىنغانىدى.
</S>
<S ID=32821>
   ج ك پ مەركىزىي كومىتېتىنىڭ رەھبەرلىرى ۋە ئىنقىلابىي بازىلارنىڭ باشلىقلىرى جۇڭگو خەلقىنىڭ ياپون باسقۇنچىلىرىغا قارشى ھەربىي سىياسىي ئۇنىۋېرسىتېتىنىڭ تەربىيە خىزمىتىگە ئالاھىدە كۆڭۈل بۆلدى. ماۋ زېدۇڭ بۇ ئونىۋېرسىتېتتا سىياسىي ۋەزىيەت، پارتىيەنىڭ سىياسەتلىرى قاتارلىق مەزمۇنلاردا دەرس ئۆتتى. جۇ ئېنلەي، جۇ دې، ۋاڭ جياشياڭ قاتارلىق رەھبەرلەر دەرس ئۆتتى، دوكلات بەردى.
</S>
<S ID=32822>
   جۇڭگو يەنئەن كادىرلار ئىنستىتۇتىنىڭ پىروفېسسورى لى رۈيفاڭ مۇنداق دېدى: بۇ ئىنقىلابچىلار ۋە ھەربىي ئالىملار ئوقۇغۇچىلارغا ئەڭ قىممەتلىك نەرسىلەرنى ئۆگەتتى، ئالدى بىلەن مۇستەھكەم سىياسىي يۆنىلىش ۋە يۈكسەك مەنىۋى ئىنتىلىش توغرىسىدا دەرس ئۆتۈلدى. رەئىس ماۋ زېدۇڭ جۇڭگو خەلقىنىڭ ياپون باسقۇنچىلىرىغا قارشى ھەربىي سىياسىي ئۇنىۋېرسىتېتىنىڭ تەربىيەلەش فاڭجېنىنى ‹‹توغرا سىياسىي يۆنىلىش، جاپاغا چىداپ ئاددىي – ساددا بولۇشتەك خىزمەت ئىستىلىدا، جانلىق، ھەرىكەتچان ئىستراتېگىيە ۋە تاكتىكىدا چىڭ تۇرۇش›› دەپ بېكىتىپ بەرگەنىدى.
</S>
<S ID=32823>
   ئۇرۇش يىللىرىدا، جۇڭگو خەلقىنىڭ ياپون باسقۇنچىلىرىغا قارشى ھەربىي سىياسىي ئۇنىۋېرسىتېتىنىڭ ئۆگىنىش، تۇرمۇش شارائىتى ئىنتايىن جاپالىق بولسىمۇ، كۇرسانتلار گەمىلەرنى سىنىپ قىلىپ، خىش – تاشلار بىلەن ئۈستەل – ئورۇندۇق، ھاك – لايلار بىلەن دوسكا ياساپ، كۈندۈزى جەڭ ماھارىتى ئۆگەنسە، كەچتە دەرسلىكلەرنى ئۆگەندى.
</S>
<S ID=32824>
   يەنئەندىكى جۇڭگو خەلقىنىڭ ياپون باسقۇنچىلىرىغا قارشى ھەربىي سىياسىي ئۇنىۋېرسىتېتى ئىنقىلابىي خاتىرە سارىيىنىڭ باشلىقى ليۇ شياۋدۇڭ تونۇشتۇرۇپ مۇنداق دېدى: جۇڭگو خەلقىنىڭ ياپون باسقۇنچىلىرىغا قارشى ھەربىي سىياسىي ئۇنىۋېرسىتېتىنىڭ باش مەكتىپى ئەينى چاغدا يەنئەندە سەككىز قارار سىنىپ ئېچىپ، جەمئىي 29 مىڭ 72 كادىرنى، 12 شۆبە مەكتەپتە جەمئىي 100 مىڭدىن ئارتۇق كادىرنى تەربىيەلەپ، جۇڭگونىڭ فاشىزمغا قارشى ئۇرۇشتا غەلىبە قىلىشىغا زور تۆھپە قوشتى.
</S>
<S ID=32825>
   يەنئەندىكى جۇڭگو خەلقىنىڭ ياپون باسقۇنچىلىرىغا قارشى ھەربىي سىياسىي ئۇنىۋېرسىتېتى ئىنقىلابىي خاتىرە سارىيى تەمىنلىگەن سانلىق مەلۇماتلارغا قارىغاندا، 1955 – يىلى جۇمھۇرىيىتىمىز ھەربىي ئۇنۋان بەرگەن ئون يۈەنشۈەي، ئون داجياڭ، 57 شاڭجياڭنىڭ يېرىمىدىن كۆپرەكى جۇڭگو خەلقىنىڭ ياپون باسقۇنچىلىرىغا قارشى ھەربىي سىياسىي ئۇنىۋېرسىتېتىدا خىزمەت قىلغان، ئوقۇغان كادىر ۋە كۇرسانتلار ئىكەن.
</S>
<S ID=32826>
   يەنئەندىكى جۇڭگو خەلقىنىڭ ياپون باسقۇنچىلىرىغا قارشى ھەربىي سىياسىي ئۇنىۋېرسىتېتى باش مەكتىپىمۇ سەنشى، خېبېي قاتارلىق جايلارغا يۆتكىلىپ يۈرۈپ مەكتەپ قۇرۇشتا چىڭ تۇرغان. ياپون باسقۇنچىلىرىغا قارشى ئۇرۇش غەلىبە قىلغاندىن كېيىن، بۇ مەكتەپلەر تارىخىي ۋەزىپىلەرنى ئورۇنداپ مەكتەپ قۇرۇشنى ئاخىرلاشتۇرۇپ، دۆلەت مۇداپىئە ئۇنىۋېرسىتېتى، خېيلوڭجياڭ ئۇنىۋېرسىتېتى، بېيجىڭ چەت ئەل تىلى ئۇنىۋېرسىتېتى قاتارلىق ئالىي مەكتەپلەرنىڭ ئاساسىغا ئايلانغان.
</S>
<S ID=32827>
   يەنئەن ئۇنىۋېرسىتېتى جۇڭگو كوممۇنىستىك پارتىيەسى تارىخى تەتقىقات يۇرتىنىڭ باشلىقى، پروفېسسور گاۋ شاڭبىن مۇنداق دېدى: جۇڭگو خەلقىنىڭ ياپون باسقۇنچىلىرىغا قارشى ھەربىي سىياسىي ئۇنىۋېرسىتېتى ھەربىي ئىختىساسلىقلارنى يېتىشتۈرۈش جەھەتتە نۇرغۇن قىممەتلىك تەجرىبە قالدۇردى. جۇڭگو خەلقىنىڭ ياپون باسقۇنچىلىرىغا قارشى ھەربىي سىياسىي ئۇنىۋېرسىتېتى كادىرلارنى تەربىيەلەش جەھەتتە مۇستەھكەم، توغرا سىياسىي يۆنىلىشنى ئىزچىل 1 – ئورۇنغا قويۇپ، نەزەرىيە بىلەن ئەمەلىيەتنى بىرلەشتۈرۈش پىرىنسىپىدا ئىزچىل چىڭ تۇرۇپ، ئوقۇغۇچىلارنىڭ ئەھۋالىغا قاراپ ئوقۇتۇشقا ئەھمىيەت بەردى. شۇنىڭ بىلەن بىللە، دەھشەتلىك ئۇرۇش مۇھىتىدا كۇرسانتلارنىڭ ئىنقىلابىي ئىرادىسى، جاپا – مۇشەققەتكە چىداپ كۈرەش قىلىپ تۆھپە قوشۇش روھىنى يېتىشتۈرۈشكە ئەھمىيەت بەردى. بۈگۈنكى كۈندە، جۇڭگو كوممۇنىستىك پارتىيەسى ۋە خەلق ئارمىيەسىدە شەكىللەنگەن ئېسىل ئىستىل، جۇڭگو كوممۇنىستىك پارتىيەسىنىڭ پارتىيەنى ئىدارە قىلىش، ئارمىيەنى ئىدارە قىلىش تەجرىبىلىرى جۇڭگو خەلقىنىڭ ياپون باسقۇنچىلىرىغا قارشى ھەربىي سىياسىي ئۇنىۋېرسىتېتىنىڭ روھى ۋە تەجرىبىلىرىنىڭ داۋامى.
</S>
<S ID=32828>
(شىنخۇا ئاگېنتلىقى)
</S>
</TEXT>
/BODY
/DOC