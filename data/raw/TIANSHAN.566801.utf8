<DOC>
<DOCID>TIANSHAN.566801</DOCID>
<HEADER>
<CLASS>ئوبزور</CLASS>
<DATE>2016-11-07 10:10:49</DATE>
</HEADER>
<BODY>
<HEADLINE>
<S ID=57258>
پۇرسەتنى تۇتۇپ، پايدىلىق ۋەزىيەتتىن پايدىلىنىپ ئىلگىرىلەيلى
</S>
</HEADLINE>
<TEXT>
<S ID=57259>
شىنجاڭنىڭ ئىجتىمائىي مۇقىملىق ۋە ئەبەدىي ئەمىنلىك باش نىشانىغا تىرىشىپ يېتەيلى
</S>
<S ID=57260>
 جاپا – مۇشەققەتتە بىللە بولغاندا، دولقۇن يېرىپ ئىلگىرىلىگىلى بولىدۇ.
</S>
<S ID=57261>
تەخىرسىز پۇرسەتتە، بىز چوقۇم ئىدىيە ۋە ھەرىكەتنى ج ك پ 18 – نۆۋەتلىك مەركىزىي كومىتېتى 6 – ئومۇمىي يىغىنىنىڭ روھى، ج ك پ ئاپتونوم رايونلۇق 9 – قۇرۇلتىيىنىڭ روھى، ئاپتونوم رايونلۇق پارتكومنىڭ بىر قاتار مۇھىم تەدبىر – ئورۇنلاشتۇرمىلىرى بويىچە قەتئىي بىرلىككە كەلتۈرۈپ، جاسارەتلىك – ياراملىق بولۇش ھالىتى ۋە ئۈنۈمى بىلەن پۇرسەتنى تۇتۇپ، پايدىلىق ۋەزىيەتتىن پايدىلىنىپ ئىلگىرىلەپ، ئۆزىمىزگە تەۋە شان – شەرەپنى قولغا كەلتۈرۈشىمىز كېرەك.
</S>
<S ID=57262>
 مەسئۇلىيەت تاپشۇرۇقى
</S>
<S ID=57263>
 ھەربىر دەۋرنىڭ ئۆزىگە تۇشلۇق مەسئۇلىيىتى بولىدۇ. ئىناق – ئىتتىپاق، باي – باياشات، مەدەنىي بولغان، تەرەققىي قىلغان، خەلق خاتىرجەم تىرىكچىلىك قىلىدىغان سوتسىيالىستىك شىنجاڭ قۇرۇش دەۋر بىز بىر ئەۋلاد كىشىلەرگە يۈكلىگەن تارىخىي مەسئۇلىيەت.
</S>
<S ID=57264>
قىيىنچىلىقتىن قورقماي ئىلگىرىلەپ، دەۋر يۈكلىگەن ئېغىر مەسئۇلىيەتنى ھەقىقىي زىممىمىزگە ئېلىپ ھەم ئېغىر مەسئۇلىيەتنىڭ سالمىقىنى دەڭسەپ، تېخىمۇ مۇھىمى زىممىمىزگە يۈكلەنگەن ئېغىر مەسئۇلىيەتنى ئايدىڭلاشتۇرۇپ، قەدىمىمىزنى پۇختا تاشلاپ، بۇرچىمىزنى ئادا قىلىشىمىز كېرەك.
</S>
<S ID=57265>
 دەۋر يۈكلىگەن ئېغىر مەسئۇلىيەتنى ئادا قىلىش ئۈچۈن، قەتئىي تەۋرەنمەس سىياسىي مەسئۇلىيەتچانلىقنى كۈچەيتىشىمىز كېرەك.
</S>
<S ID=57266>
سىياسىي مەسئۇلىيەتچانلىقنىڭ يادروسى سادىق بولۇش بولۇپ، پارتىيەگە، دۆلەتكە سادىق بولۇشتىن ئىبارەت.
</S>
<S ID=57267>
بەش يىللىق مۇۋەپپەقىيەتلىك ئەمەلىيەتنى يەكۈنلىگىنىمىزدە، شۇنى چوڭقۇر ھېس قىلدۇقكى، شىنجاڭ خىزمىتىنى ياخشى ئىشلەشتە ئالدى بىلەن سىياسىي يۆنىلىشتە، ئومۇمىيەتنى كۆزلەشتە، جۇڭگو كوممۇنىستىك پارتىيەسىنىڭ رەھبەرلىكىدە باشتىن – ئاخىر چىڭ تۇرۇپ، جۇڭگوچە سوتسىيالىزم يولى، نەزەرىيە، تۈزۈم، مەدەنىيەت ئىشەنچىسىدە، مىللىي تېررىتورىيەلىك ئاپتونومىيە تۈزۈمىدە ئىزچىل چىڭ تۇرۇپ، ‹‹تۆت ئاڭ››نى، بولۇپمۇ يادرو ئېڭى، بىردەكلىك ئېڭىنى مۇستەھكەم تۇرغۇزۇپ، ئىدىيەدە، سىياسىيدا، ھەرىكەتتە يولداش شى جىنپىڭ يادرولۇقىدىكى پارتىيە مەركىزىي كومىتېتى بىلەن يۈكسەك بىردەكلىكنى ساقلاپ، پارتىيە مەركىزىي كومىتېتىنىڭ نوپۇزىنى قەتئىي قوغدىشىمىز، سىياسىي ئىنتىزام ۋە قائىدىگە قاتتىق رىئايە قىلىپ، چىرىكلىككە قارشى تۇرۇش كۈرەش ئىنتىزامىغا قاتتىق بويسۇنۇپ، مېڭىمىزنىڭ سەگەك، مەيدانىمىزنىڭ مۇستەھكەم، بايرىقىمىزنىڭ روشەن بولۇشىنى باشتىن – ئاخىر ئىشقا ئاشۇرۇشىمىز كېرەك.
</S>
<S ID=57268>
 دەۋر يۈكلىگەن ئېغىر مەسئۇلىيەتنى ئادا قىلىش ئۈچۈن، قىيىنچىلىقنى يېڭىش ئۆتكىلىگە ھۇجۇم قىلىشتەك تەرەققىيات مەسئۇلىيىتىنى زىممىمىزگە ئېلىشىمىز، شىنجاڭدا ئالدى بىلەن تەرەققىيات بىلەن مۇقىملىقنىڭ مۇناسىۋىتىنى توغرا بىر تەرەپ قىلىشىمىز كېرەك.
</S>
<S ID=57269>
ئىجتىمائىي مۇقىملىق ۋە ئەبەدىي ئەمىنلىك باش نىشانىنى زىچ چۆرىدەپ، شىنجاڭنىڭ ئىدارە قىلىش سىستېمىسى ۋە ئىدارە قىلىش ئىقتىدارىنى زامانىۋىلاشتۇرۇشنى پائال ئىلگىرى سۈرۈپ، مۇقىملىق ھەممىنى بېسىپ چۈشىدۇ، دەيدىغان ئىدىيەدە ئىزچىل چىڭ تۇرۇپ، ئىجتىمائىي مۇقىملىقنى پۇختا، ئۈنۈملۈك قوغداپ، مىللەتلەر ئىتتىپاقلىقىنى مۇستەھكەملەپ راۋاجلاندۇرۇپ، دىنلار ئىناقلىقىنى ھەقىقىي كۈچەيتىپ، ۋەتەننىڭ بىرلىكى، مىللەتلەر ئىتتىپاقلىقى، ئىجتىمائىي مۇقىملىقنى قوغدايدىغان مۇستەھكەم سېپىل ھاسىل قىلىشىمىز كېرەك.
</S>
<S ID=57270>
مۇقىملىق بىلەن تەرەققىياتنى ياخشى ماسلاشتۇرۇپ، مۇقىملىقنى قوغداش ئارقىلىق ياخشى تەرەققىيات مۇھىتى يارىتىشىمىز كېرەك.
</S>
<S ID=57271>
شىنجاڭنى قانۇن بويىچە ئىدارە قىلىشنى قەتئىي تەۋرەنمەي ئىلگىرى سۈرۈپ، قانۇن ئالدىدا ھەممە ئادەم باراۋەر بولۇشتا چىڭ تۇرۇشىمىز كېرەك.
</S>
<S ID=57272>
شەھەر، يېزىلارنى قاپلىغان جامائەت مەدەنىيەت مۇلازىمەت سىستېمىسى بەرپا قىلىپ، زامانىۋى مەدەنىيەت ئىدىيەسى ۋە تۇرمۇش ئۇسۇلىنى زور كۈچ بىلەن تارقىتىپ، ئىلىم – پەننى قەدىرلەيدىغان، ساغلام ئىلگىرىلەيدىغان، زامانىۋى مەدەنىيەتنىڭ قويۇق كەيپىياتىنى شەكىللەندۈرۈشىمىز كېرەك.
</S>
<S ID=57273>
 دەۋر يۈكلىگەن ئېغىر مەسئۇلىيەتنى ئادا قىلىش ئۈچۈن، خەلقنى مەۋقە قىلىشتەك خەلقنى كۆزلەش مەسئۇلىيىتىنى كۈچەيتىشىمىز كېرەك.
</S>
<S ID=57274>
‹‹خەلقنىڭ گۈزەل تۇرمۇشقا بولغان ئىنتىلىشى بىزنىڭ كۈرەش نىشانىمىز››. خەلق تۇرمۇشى ئەلرايىغا باغلانغان، خەلق تۇرمۇشى ھەممىدىن ئۈستۈن تۇرىدۇ.
</S>
<S ID=57275>
ئەلرايى مۇقىم بولمىسا، جەمئىيەتنىڭ مۇقىم بولۇشى تەسكە توختايدۇ.
</S>
<S ID=57276>
ھەر مىللەت ئاممىنىڭ ئامانلىقى ۋە ھال – ئەھۋالىنى ئىزچىل كۆڭۈلنىڭ چوڭقۇر قېتىغا پۈكۈپ، خەلقنىڭ تۈپ مەنپەئىتىنى ياخشى ئىشقا ئاشۇرۇش، ياخشى قوغداش، ياخشى تەرەققىي قىلدۇرۇشنى، خەلقنىڭ ھىمايە قىلىش – قىلماسلىقى، قوللاش – قوللىماسلىقى، خۇش بولۇش – بولماسلىقىنى بارلىق خىزمەتلەرنىڭ نەتىجىسى بىلەن يېتەرسىزلىكىنى ئۆلچەيدىغان تۈپ ئۆلچەم قىلىشىمىز كېرەك.
</S>
<S ID=57277>
خەلق تۇرمۇشىنى ئەلا بىلىش، خەلق تۇرمۇشىنى ئالدىنقى ئورۇنغا قويۇشتا چىڭ تۇرۇپ، شۇ دەرىجىلىك مالىيە چىقىمى ۋە شىنجاڭغا نىشانلىق ياردەم بېرىش مەبلىغىنىڭ %70تىن كۆپرەكىنى خەلق تۇرمۇشىنى ياخشىلاشقا كاپالەتلىك قىلىشقا ئىشلىتىپ، خەلققە نەپ يەتكۈزۈش قۇرۇلۇشىنى داۋاملىق ئىلگىرى سۈرۈپ، تىرىشىپ ھەر مىللەت ئاممىنىڭ تولۇق ئىشقا ئورۇنلىشىشىنى، ئومۇميۈزلۈك ئېتىبار بېرىلىدىغان مائارىپ، ياخشى داۋالىنىش، تولۇق ئىجتىمائىي سۇغۇرتا، ئازادە تۇرالغۇ، قولاي قاتناش، گۈزەل مۇھىتتىن بەھرىمەن بولۇشىنى ئىشقا ئاشۇرۇپ، ئېرىشىش تۇيغۇسى، بەخت تۇيغۇسىنى ئۈزلۈكسىز ئاشۇرۇپ، پارتىيەگە چىن كۆڭلىدىن رەھمەت ئېيتىدىغان، پارتىيە مەركىزىي كومىتېتىدىن مىننەتدار بولىدىغان قىلىشىمىز كېرەك.
</S>
<S ID=57278>
 دەۋر يۈكلىگەن ئېغىر مەسئۇلىيەتنى ئادا قىلىش ئۈچۈن، ئومۇميۈزلۈك قاتتىق بولغان ئىستىل مەسئۇلىيىتىنى كۈچەيتىشىمىز كېرەك.
</S>
<S ID=57279>
يېقىندىلا غەلىبىلىك يېپىلغان ج ك پ 18 – نۆۋەتلىك مەركىزىي كومىتېتىنىڭ 6 – ئومۇمىي يىغىندا، پارتىيەنى ئومۇميۈزلۈك قاتتىق باشقۇرۇشتا دۇچ كەلگەن ۋەزىيەت ۋە ۋەزىپىلەر ئومۇميۈزلۈك تەھلىل قىلىندى، يولداش شى جىنپىڭ يادرولۇقىدىكى پارتىيە مەركىزىي كومىتېتىنىڭ پارتىيەنى ئومۇميۈزلۈك قاتتىق باشقۇرۇشنى قەتئىي تەۋرەنمەي ئىلگىرى سۈرۈشتىن ئىبارەت قەتئىي ئىرادىسى ۋە تارىخىي مەسئۇلىيىتى تولۇق ئىپادىلەندى، پۈتۈن پارتىيەنىڭ ئورتاق ساداسى ئىپادىلەندى.
</S>
<S ID=57280>
شۇنى چوڭقۇر تونۇپ يېتىشىمىز كېرەككى، پارتىيەنى باشقۇرۇش كۈچلۈك بولمىسا، پارتىيەنى ئىدارە قىلىش قاتتىق بولمىسا، خەلقنىڭ ئىنكاسى كۈچلۈك بولغان گەۋدىلىك زىددىيەت ۋە مەسىلىلەر ۋاقتىدا ھەل قىلىنمايدۇ، پارتىيەمىزنىڭ ھاكىمىيەت يۈرگۈزۈشى ئېغىر خىرىسقا دۇچ كېلىدۇ.
</S>
<S ID=57281>
پارتىيەنى ئومۇميۈزلۈك قاتتىق باشقۇرۇشنى شىنجاڭ خىزمىتىنىڭ ھەر قايسى تەرەپلىرىدە ئىزچىللاشتۇرۇپ ۋە ئەمەلىيلەشتۈرۈپ، پارتىيەمىزنىڭ شىنجاڭدىكى ھاكىمىيەت يۈرگۈزۈش ئاساسىنى پۇختىلاپ، پارتىيەمىزنىڭ شىنجاڭدىكى ھاكىمىيەت يۈرگۈزۈش ئورنىنى مۇستەھكەملەپ، شىنجاڭنىڭ ئىجتىمائىي مۇقىملىقى ۋە ئەبەدىي ئەمىنلىكىنى مۇستەھكەم سىياسىي كاپالەت بىلەن تەمىنلىشىمىز كېرەك.
</S>
<S ID=57282>
 ئېغىر مەسئۇلىيەت يۈكلەنگەن ئىكەن، تېخىمۇ پۇختا ئىشلىشىمىز كېرەك. ئاپتونوم رايونىمىزدىكى ھەر دەرىجىلىك پارتىيە تەشكىلاتلىرى، بولۇپمۇ پارتىيەلىك رەھبىرىي كادىرلار شىنجاڭنىڭ ئىسلاھات، تەرەققىيات، مۇقىملىقنى ئىلگىرى سۈرۈشتىن ئىبارەت تارىخىي ئېغىر مەسئۇلىيىتىنى ھەقىقىي ئۈستىگە ئېلىپ، كۈچلۈك ئىلگىرىلەش ئېڭى، پۇرسەت ئېڭى، مەسئۇلىيەت ئېڭىنى داۋاملىق ساقلاپ، تاغ – دەريالاردىن ھالقىپ ئۆتۈشتەك جاسارىتى ۋە روھى بىلەن قىيىنچىلىقلارنى يېڭىپ، مەغلۇپ بولۇشقا مەڭگۈ تەن بەرمەيدىغان قەتئىي، مۇستەھكەم ئىرادىدە بولۇپ، تىرىشىپ ئىشلەيدىغان روھ بىلەن ئېغىر مەسئۇلىيەتنى زىممىسىگە ئېلىپ، ئەمەلىيەتچان بولۇپ ئىلگىرىلەپ، تەرەققىيات نەتىجىسىگە ئېرىشىپ، شىنجاڭنىڭ ئىجتىمائىي مۇقىملىقى ۋە ئەبەدىي ئەمىنلىكىدە تىرىشىپ ياخشى ۋەزىيەت يارىتىشى كېرەك.
</S>
<S ID=57283>
 قەتئىي ئىشەنچ
</S>
<S ID=57284>
 باش شۇجى شى جىنپىڭ مۇنداق كۆرسەتتى: ‹‹ھازىر جۇڭخۇا مىللىتىنىڭ ئۇلۇغ گۈللىنىش نىشانىغا تارىختىكى ھەر قانداق چاغدىكىدىن بەكرەك يېقىنلاشتۇق، تېخىمۇ ئىشەنچكە تولۇپ، بۇ نىشانغا يېتىش ئىقتىدارىغا ئىگە بولدۇق››.
</S>
<S ID=57285>
 بۇنىڭدىن كېيىنكى بەش يىللىق كۈرەش نىشانى، شىنجاڭ زېمىنىدا يىلتىز تارتىپ، ھەر مىللەت ئاممىنىڭ ئارزۇسىنى ئەكس ئەتتۈرۈپ، پارتىيە مەركىزىي كومىتېتى يۈكلىگەن تارىخىي بۇرچنى زىممىگە ئېلىشتىن ئىبارەت، بۇ، جۇڭخۇا مىللىتىنىڭ ئۇلۇغ گۈللىنىشىنى ئىشقا ئاشۇرۇشنىڭ تەركىبىي قىسمى، شۇنداقلا مىسلى كۆرۈلمىگەن ئۇلۇغۋار ئىش. ئۇلۇغۋار ئىش بولغانلىقى ئۈچۈن، ئىشەنچنى تېخىمۇ چىڭىتىشقا توغرا كېلىدۇ.
</S>
<S ID=57286>
ئىشەنچ باشتىن – ئاخىر جاسارەتلىك ھەم ياراملىق بولۇشىمىزنىڭ كۈچ مەنبەسى.
</S>
<S ID=57287>
ئىشەنچ بولغاندىلا قەيسەرلىك بىلەن قەتئىي ئىرادە باغلاپ، نىشانغا قاراپ قەدەم تاشلىغىلى بولىدۇ.
</S>
<S ID=57288>
 يولداش شى جىنپىڭ يادرولۇقىدىكى پارتىيە مەركىزىي كومىتېتى شىنجاڭ خىزمىتىگە يۈكسەك ئەھمىيەت بېرىپ، پارتىيەمىزنىڭ يېڭى ۋەزىيەتتىكى شىنجاڭنى ئىدارە قىلىش تەدبىرىنى ھەم ئىجتىمائىي مۇقىملىق ۋە ئەبەدىي ئەمىنلىك باش نىشانىنى بېكىتتى، شىنجاڭ خىزمىتىنى يەنىمۇ ياخشى ئىشلەش يۆنىلىشىنى كۆرسىتىپ بېرىپ، تۈپ قوللانما ۋە كۈچلۈك ھەرىكەتلەندۈرگۈچ كۈچكە ئىگە قىلدى، پارتىيە مەركىزىي كومىتېتىنىڭ شىنجاڭ خىزمىتىنىڭ ئىلمىي ئورنىنى بېكىتىشى شىنجاڭنىڭ ئەمەلىيىتىگە پۈتۈنلەي ئۇيغۇن بولۇپ، بۇنىڭغا پارتىيە مەركىزىي كومىتېتىنىڭ شىنجاڭدىكى ھەر مىللەت خەلققە بولغان سەمىمىي غەمخورلۇقى مۇجەسسەملەنگەن، شۇڭا، بىز چوقۇم ھەسسىلەپ قەدىرلەپ، ھەسسىلەپ ئىتتىپاقلىشىپ، ھەسسىلەپ تىرىشىپ، بارلىق خىزمەتلەردە باش نىشاننى چۆرىدەپ، شىنجاڭنىڭ ئىجتىمائىي مۇقىملىقى ۋە ئەبەدىي ئەمىنلىكىدىن ئىبارەت ئۇلۇغۋار ئىشنى قەتئىي تەۋرەنمەي ئۈزلۈكسىز ئىلگىرى سۈرۈشىمىز كېرەك.
</S>
<S ID=57289>
 ئالغا ئىلگىرىلەش يولى ئوڭۇشلۇق بولۇۋەرمەيدۇ، ھەمىشە خىرىس ۋە خەۋپكە تولغان بولىدۇ.
</S>
<S ID=57290>
جاسارەتلىك بولغاندىلا غەلىبە قازانغىلى بولىدۇ. ياخشى روھىي ھالەتنى ساقلاش ھەل قىلغۇچ جەڭدە غەلىبە قازىنىشتىكى ئاچقۇچ.
</S>
<S ID=57291>
 ھازىر شىنجاڭ مۇقىملىق، تەرەققىياتتىن ئىبارەت ئىككى ‹‹ئۈچ مەزگىل گىرەلىشىپ كەتكەن››، شۇنداقلا مۆلچەرلىگىلى بولىدىغان ۋە مۆلچەرلەش تەس بولغان خەۋپ ۋە خىرىسقا دۇچ كەلمەكتە.
</S>
<S ID=57292>
شۇنىڭ بىلەن بىللە، نامراتلىقتىن قۇتۇلدۇرۇش جېڭىمۇ ئىنتايىن جاپالىق بىر مەيدان جەڭ.
</S>
<S ID=57293>
خەۋپ ۋە خىرىس ئالدىدا، جاپا – مۇشەققەت ئالدىدا، شىنجاڭنىڭ ئىجتىمائىي مۇقىملىقى ۋە ئەبەدىي ئەمىنلىكىنى ئىشقا ئاشۇرۇش ئۈچۈن، مەنىۋى بايراقنى تېخىمۇ ئېگىز كۆتۈرۈشىمىزگە توغرا كېلىدۇ.
</S>
<S ID=57294>
‹‹قىيىن ئىش يوق ئالەمدە، كۆڭۈل قويغان ئادەمگە››، بۇ يەردە تىلغا ئېلىنغان ‹‹كۆڭۈل›› غەلىبە قازانغۇچىلارنىڭ ئىشەنچى ۋە غەيرىتىنى كۆرسىتىدۇ.
</S>
<S ID=57295>
كۆتۈرەڭگۈ روھىي ھالەتنى، پەيتنى قولدىن بەرمەيدىغان غەيرەت – شىجائەتنى، ئالغا ئىنتىلىدىغان ئىرادىنى، ئىگىلمەس – سۇنماس چىداملىقنى باشتىن – ئاخىر ساقلاپ، خىرىس ئالدىدا چىكىنمەي، قىيىنچىلىقتىن قورقماي، بېسىمغا باش ئەگمەي، دادىللىق بىلەن زىممىمىزگە ئېلىپ، قەتئىيلىك بىلەن ئالغا ئىلگىرىلىسەكلا، يېڭى ئۇلۇغۋار كۈرەش جەريانىدا كارامىتىمىزنى كۆرسىتىپ، مۇقەررەر غەلىبە قازانغۇچىلاردىن بولالايمىز.
</S>
<S ID=57296>
 بەخت مېۋىسى ئاسماندىن چۈشمەيدۇ. ئۇنى يىلتىز تارتقۇزۇپ مېۋىگە كىرگۈزۈش ئۈچۈن، ئەمەلىي ئىشلەشكە توغرا كېلىدۇ.
</S>
<S ID=57297>
ئىشلەش ئارقىلىق ھەممىنى ئۆزگەرتكىلى ھەم ھەممىنى بارلىققا كەلتۈرگىلى بولىدۇ.
</S>
<S ID=57298>
ئارزۇنى رېئاللىققا ئايلاندۇرۇشنىڭ ئاچقۇچى ئەمەلىي ئىشلەشتە.
</S>
<S ID=57299>
 ئىناق – ئىتتىپاق، باي – باياشات، مەدەنىي بولغان، تەرەققىي قىلغان، خەلق خاتىرجەم تىرىكچىلىك قىلىدىغان شىنجاڭ قۇرۇپ چىقىشتا، ئاپتونوم رايونىمىزدىكى كادىرلار، ئاممىنىڭ جاپالىق كۈرەش قىلىشى، تىرىشىپ ئىشلىشىگە تايىنىش كېرەك، بۇ، پۈتمەس – تۈگىمەس ھەرىكەتلەندۈرگۈچ كۈچ مەنبەسى.
</S>
<S ID=57300>
بىزدە ۋەزىپىنى تولۇق ئادا قىلىدىغان، خالىس تۆھپە قوشىدىغان غەيرەت، غەيرەت ئۈستىگە غەيرەت قوشۇشتەك كۈچ، شۇنداقلا خىزمەتنى كەسىپ دەپ بىلىدىغان، زىممىگە ئالالايدىغان ۋە زور تۆھپە يارىتالايدىغان قىزغىنلىق بولۇشى كېرەك، ئاز گەپ قىلىپ كۆپ ئىش قىلىپ، ئېغىزدىن چىققان ھامان بېجىرىپ، قىلغان ئىكەن ۋۇجۇدقا چىقىرىپ ۋە ياخشى قىلىپ، خىزمەتلەرنى بىر تۈر – بىر تۈردىن ئىلگىرى سۈرۈپ، بىر ھالقا – بىر ھالقىدىن چىڭ تۇتۇپ، بىر مەسىلە – بىر مەسىلىدىن ھەل قىلىپ، بىر ئىش – بىر ئىشتىن ياخشى بېجىرىش كېرەك.
</S>
<S ID=57301>
 ئۇلۇغۋار پىلان تۈزۈلدى، يېڭى مۇساپە باشلاندى. ئىشەنچىمىز ۋە غەيرىتىمىزنى چىڭىتىپ، جاسارەت ۋە كۈچكە تولۇپ، يولداش شى جىنپىڭ يادرولۇقىدىكى پارتىيە مەركىزىي كومىتېتىنىڭ شىنجاڭنى ئىدارە قىلىش تەدبىرىنى قەتئىي تەۋرەنمەي ئىزچىللاشتۇرۇپ ۋە ئەمەلىيلەشتۈرۈپ، جاپا – مۇشەققەتتە بىللە بولۇپ، ئالغا ئىلگىرىلەشكە مەدەت بېرىپ، شىنجاڭنىڭ تۈرلۈك ئىشلىرىنى قەدەممۇ قەدەم ئىلگىرى سۈرۈپ، ئىناق – ئىتتىپاق، باي – باياشات، مەدەنىي بولغان، تەرەققىي قىلغان، خەلق خاتىرجەم تىرىكىچىلىك قىلىدىغان سوتسىيالىستىك شىنجاڭ قۇرۇپ چىقىشتىكى ئەلا نەتىجىلەر بىلەن جۇڭخۇا مىللىتىنىڭ ئۇلۇغ گۈللىنىشىدىن ئىبارەت جۇڭگو ئارزۇسىنىڭ شىنجاڭ سەھىپىسىنى ياخشى پۈتەيلى!
</S>
</TEXT>
/BODY
/DOC