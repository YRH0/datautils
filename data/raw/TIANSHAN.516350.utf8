<DOC>
<DOCID>TIANSHAN.516350</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-12 13:08:11</DATE>
</HEADER>
<BODY>
<HEADLINE>
<S ID=24674>
توقسۇ ناھىيەسىدىكى خىزمەت گۇرۇپپىلىرى دېھقانلارنى ئۆز كۈچىگە تايىنىپ بېيىشقا يېتەكلىدى
</S>
</HEADLINE>
<TEXT>
<S ID=24675>
   نىياز ساتتار خەۋەر قىلىدۇ: توقسۇ ناھىيەسىدىكى ئىدارە – ئورگانلاردىن 3 – تۈركۈمدە كەنتكە چۈشكەن خىزمەت گۇرۇپپىلىرىدىكى كادىرلار كەنتكە چۈشكەندىن بۇيان دېھقانلارنىڭ يۆلىنىۋېلىش، تايىنىۋېلىش خاھىشىنى ئۆزگەرتىپ، ئۆز كۈچىگە تايىنىپ بېيىش ئىستىكىنى كۈچەيتىش بىلەن بىللە، نامراتلارنى يۆلەش – ئېچىشنى خىزمەتنىڭ مۇھىم نۇقتىسى قىلىپ، كەنت ئىقتىسادىنى راۋاجلاندۇرۇشقا، دېھقانلارنى بېيىشقا يېتەكلەشكە كۈچىدى.
</S>
<S ID=24676>
   ناھىيەلىك مالىيە ئىدارىسىدىن ئىچئېرىق يېزىسىنىڭ يۇقارقى مەھەللە كەنتىگە چۈشكەن خىزمەت گۇرۇپپىسىنىڭ باشلىقى قاسىم ئىسلام مۇنداق دېدى: بىز يىراقنى كۆزلەپ، كەنتنىڭ ئۇزاق مەزگىللىك تەرەققىياتى ھەققىدە ئىلمىي، ئەتراپلىق پىلان تۈزۈپ، خىزمەتلەرنى ئىجابىي قانات يايدۇرساقلا، كەنتنىڭ قىياپىتىدە، دېھقان – چارۋىچىلارنىڭ تۇرمۇشىدا ھەقىقىي ئۆزگىرىش ھاسىل قىلالايمىز.
</S>
<S ID=24677>
يېقىندىن بۇيان باشقىلارغا يۆلىنىۋالماي، ئۆز كۈچىگە تايىنىپ بېيىش ئىدىيەسىنى تۇرغۇزۇش ۋە ئۆزىنى تەرەققىي قىلدۇرۇش ئىقتىدارىنى ئاشۇرۇش توغرىسىدا دېھقانلارغا بولغان تەشۋىقات – تەربىيەنى كۈچەيتىش بىلەن بىللە، كەنت بويىچە چوڭ مۇھاكىمىنى قانات يايدۇرۇپ، دېھقانلارنىڭ تونۇشىنى ئۆستۈرۈپ، ئىدىيەسىنى بىرلىككە كەلتۈردۇق ھەمدە ھەر بىر ئائىلىگە بىر تەدبىر بولۇشنى يولغا قويدۇق.
</S>
<S ID=24678>
شۇنىڭ بىلەن دېھقانلار خىزمەت گۇرۇپپىسىدىكىلەرگە تېخىمۇ ئىشىنىدىغان، ھەممەيلەن تەرەققىياتقا ئىنتىلىدىغان بولدى.
</S>
<S ID=24679>
   ناھىيەلىك مۇھىت ئاسراش ئىدارىسىدىن ئىچئېرىق يېزىسىنىڭ توغراقۇم كەنتىگە چۈشكەن خىزمەت گۇرۇپپىسىنىڭ باشلىقى ھىمىت ئابدۇرېھىم مۇنداق دېدى: پەن – تېخنىكىغا تايىنىپ بېيىشنىڭ ئەھمىيىتىنى تونۇپ يەتكەن دېھقانلار تەشەببۇسكارلىق بىلەن سىرتلارغا چىقىپ ئىشلەش، ھويلا – ئاران ئىگىلىكى، باقمىچىلىق، قول ھۈنەرۋەنچىلىك قاتارلىق كەسىپلەرنى راۋاجلاندۇرۇش ۋە كەسپىي ھەمكارلىق كوپىراتىپى قۇرۇش ئارزۇسى بارلىقىنى بىلدۈرۈشتى.
</S>
<S ID=24680>
كۈندە دېگۈدەك بىزدىن يەنە قانداق تۈرلەرنىڭ يولغا قويۇلىدىغانلىقىنى سوراپ، بۇ تۈرگە قاتناشقۇسى بارلىقىنى ئېيتىشتى.
</S>
<S ID=24681>
بىز كەنت پارتىيە ياچېيكىسىدىكى كادىرلار بىلەن كەنتنىڭ كەلگۈسى تەرەققىياتى، نامراتلارنى يۆلەش – ئېچىش پىلان – تەدبىرلىرى ھەققىدە باش قاتۇردۇق.
</S>
<S ID=24682>
قانداق قىلغاندا كەسىپ زەنجىرىنى زورايتىپ، كەنت ئىقتىسادىنى تېخىمۇ راۋاجلاندۇرغىلى، دېھقانلارنىڭ كىرىمىنى ئاشۇرۇشنىڭ ئۈنۈملۈك يولىنى تېپىپ چىققىلى بولىدىغانلىقى ھەققىدە داۋاملىق ئىزدىنىۋاتىمىز.
</S>
<S ID=24683>
‏
</S>
</TEXT>
/BODY
/DOC