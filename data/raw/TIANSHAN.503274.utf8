<DOC>
<DOCID>TIANSHAN.503274</DOCID>
<HEADER>
<CLASS>خەلقئارا</CLASS>
<DATE>2016-02-29 17:45:34</DATE>
</HEADER>
<BODY>
<HEADLINE>
<S ID=16701>
ياۋروپادىكى نۇرغۇن دۆلەتلەر مۇساپىرلارنىڭ كىرىشنى چەكلىدى
</S>
</HEADLINE>
<TEXT>
<S ID=16702>
    خەلقئارا لىنىيەسى خەۋىرى: ئەنگلىيە ‹‹كۈندىلىك پوچتا گېزىتى››نىڭ 28-فېۋرالدىكى خەۋىرىگە قارىغاندا، ئافغانىستانلىق كۆچمەنلەر يېقىندا ئافىنادا نامايىش قىلىپ، گرېتسىيە-ماكېدونىيە چېگرىسىنى قايتا ئېچىۋېتىشنى تەلەپ قىلغان.
</S>
<S ID=16703>
گرېتسىيە بۇنىڭدىن ئىلگىرى ئاگاھلاندۇرۇش چىقىرىپ، بالقان دۆلەتلىرىنىڭ غۇجمەكلىشىپ بايقۇت قىلىشى سەۋەبىدىن 70 مىڭدەك كۆچمەن ۋە مۇساپىرلار گرېتسىيە چېگرىسى ئىچىدە تۇرۇپ قالغان.
</S>
<S ID=16704>
رىم پاپاسى فىرانسىسكان ياۋروپا دۆلەتلىرىنى ‹‹كۆچمەنلەر كىرزىسىدىكى مەسئۇلىيەت››نى تەڭ زىممىسىگە ئېلىشقا مۇراجىئەت قىلغان ھەمدە گرېتسىيەۋە باشقا دۆلەتلەرنىڭ ‹‹سېخىيلارچە ياردىمى››گە ئاپىرىن ئوقۇغان.
</S>
<S ID=16705>
    گرېتسىيە كۆچمەنلەر بۆلۈمىنىڭ باشلىقى ياننىس موزالاس مۇنداق دېدى: ‹‹مۆلچەرىمىزچە، كېيىنكى ئايدا، گرېتسىيەدە تۇرۇپ قالغان كۆچمەنلەر بىلەن مۇساپىرلار 50 مىڭدىن 70 مىڭغا يېتىدۇ.
</S>
<S ID=16706>
نۆۋەتتە، تۇرۇپ قالغانلارنىڭ سانى 22 مىڭ كىشىگە يەتكەن.›› بۇنىڭدىن ئىلگىرى، تەخمىنەن 6500 كىشى گرېتسىيەنىڭ شىمالى ۋە ماكېدونىيە چېگرىسىدىكى دومېنى مۇساپىرلار لاگىرىدا تۇرۇپ قالغان، چۈنكى ماكېدونىيە چېگرا تەرەپ ھەر كۈنى پەقەت 300 مۇساپىرنىڭ چېگرادىن ئۆتۈشىگە رۇخسەت قىلغان.
</S>
</TEXT>
/BODY
/DOC