<DOC>
<DOCID>TIANSHAN.567962</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-11-28 13:05:09</DATE>
</HEADER>
<BODY>
<HEADLINE>
<S ID=61863>
خىزمەت ئەترىتىدىكىلەر ئاتا–بالىنى قۇتقۇزۇۋالدى
</S>
</HEADLINE>
<TEXT>
<S ID=61864>
 ئابلەت ئابلىز، خانقىز مەتنىياز خەۋەر قىلىدۇ: ئونسۇ ناھىيەسىنىڭ ئونسۇ بازىرى ئەشمىبۇلاق مەھەللىسىدىكى مۇسا ساۋۇتنىڭ ئۆيىدىكى توك سىملىرى كونىراپ، يامغۇردا ماس بولۇپ قېلىش سەۋەبىدىن، يېقىندا ئۆيىگە ئوت كېتىدۇ.
</S>
<S ID=61865>
بۇ ئىشتىن خەۋەر تاپقان ناھىيەلىك سودا – سانائەت مەمۇرىي باشقۇرۇش ئىدارىسى، ئارخىپ ئىدارىسى ۋە قۇمئېرىق توشقان دەريا سۇ باشقۇرۇش باش پونكىتىنىڭ بۇ مەھەللىدە تۇرۇشلۇق ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمەت ئەترىتىدىكى كادىرلار ھەم مەھەللە كادىرلىرى دەرھال ھەرىكەتكە كېلىپ، ئوتنى ۋاقتىدا ئۆچۈرۈپ، كۆيۈپ ئېغىر يارىلانغان مۇسا ساۋۇت بىلەن ئۈچ يېرىم ياشلىق قىزىنى قۇتقۇزۇۋېلىپ، دەرھال ناھىيەلىك دوختۇرخانىغا ئاپىرىدۇ.
</S>
<S ID=61866>
دوختۇرلار ئۇلارنىڭ داۋالىنىشىغا 200 مىڭ يۈەن كېتىدىغانلىقى، ئۈرۈمچىدىكى چوڭ دوختۇرخانىلارغا ئاپىرىپ داۋالىتىش كېرەكلىكىنى ئېيتىدۇ.
</S>
<S ID=61867>
مۇسا ساۋۇت نەچچە مو تېرىلغۇ يېرىگە تايىنىپ تۇرمۇشىنى قامدايدىغان بولغاچقا، بۇنچە كۆپ پۇلنى تەييارلىيالمايتتى.
</S>
<S ID=61868>
ئۇلارنىڭ ۋاقتىدا داۋالىنىشى ئۈچۈن، خىزمەت ئەترىتى بىلەن مەھەللە كومىتېتى مۇسا ساۋۇتقا پۇل ئىئانە قىلىش ھەققىدە مۇراجىئەتنامە چىقىرىپ، جەمئىيەتتىكى ئاق كۆڭۈل كىشىلەر ۋە ساخاۋەتچىلەرنىڭ ياردىمىنى قولغا كەلتۈرىدۇ.
</S>
<S ID=61869>
قىسقىغىنا بىر نەچچە كۈن ئىچىدە، ئىئانە قىلىنغان پۇل 80 مىڭ يۈەندىن ئاشىدۇ.
</S>
<S ID=61870>
شۇنىڭ بىلەن مۇسا ساۋۇتنىڭ ئائىلىسىدىكىلەر ئۇلارنى ئاپتونوم رايونلۇق خەلق دوختۇرخانىسىغا ئاپىرىپ داۋالىتىدۇ.
</S>
<S ID=61871>
ھازىر مۇسا ساۋۇت بىلەن قىزى ئاپتونوم رايونلۇق خەلق دوختۇرخانىسىدا بىرىنچى قېتىملىق تېرە كۆچۈرۈش ئوپېراتسىيەسىنى مۇۋەپپەقىيەتلىك تاماملاپ بولدى، ئۇلارنىڭ كېسەللىك ئەھۋالى ياخشىلىنىشقا باشلىدى.
</S>
</TEXT>
/BODY
/DOC