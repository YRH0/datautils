<DOC>
<DOCID>TIANSHAN.574102</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-22 17:49:25</DATE>
</HEADER>
<BODY>
<HEADLINE>
<S ID=67118>
يوپۇغا ناھىيەسىدىكى 3000 ئائىلىلىك دېھقان ئەمىن ئۆيگە كۆچتى
</S>
</HEADLINE>
<TEXT>
<S ID=67119>
   ئىمىنجان تۇرسۇن خەۋەر قىلىدۇ: يوپۇغا ناھىيەسى بۇ يىل نۇقتىلىق سۇ ئامبارلىرى ئەتراپىدىكى كونا ئۆيلەردە ئولتۇرۇۋاتقانلارنى كۆچۈرۈپ قايتا ماكانلاشتۇرۇشنى ئۆز ئىچىگە ئالغان 3000 ئائىلىنى ئەمىن ئۆيلەرگە كۆچۈرۈشنى نامراتلارنى دەل جايىدا يۆلەش خىزمىتىنىڭ مۇھىم نۇقتىسى سۈپىتىدە چىڭ تۇتۇپ، بۇ يىل ئىش باشلانغان ئەمىن ئۆيلەرنىڭ ھەممىسىنى تولۇق پۈتكۈزدى، نەتىجىدە 3000 دېھقان يورۇق، ئازادە ئۆيلەرگە كۆچۈپ كىرىپ، قىشنى خاتىرجەم ئۆتكۈزۈشكە باشلىدى.
</S>
<S ID=67120>
    بۇ ناھىيە بۇ يىل مەركەز، ئاپتونوم رايون ۋە شەندۇڭ ئۆلكىسىنىڭ يېزىلارنىڭ ئەمىن ئۆي قۇرۇلۇشى ياردەم مەبلىغى، ناھىيەنىڭ نامراتلارنى يۆلەش يانداشما ياردەم مەبلىغى بولۇپ 28 مىڭ 500 يۈەن مەبلىغىنى ۋاقتىدا ئەمەلىيلەشتۈرۈپ، ئەمىن ئۆي قۇرۇلۇشى قىلغان دېھقانلارنى ئۆي قۇرۇلۇشى ماتېرىياللىرى بىلەن تەمىنلەشكە كاپالەتلىك قىلىش بىلەن بىللە، ئۆي قۇرۇلۇشىغا يېتەكچىلىك قىلىش، قۇرۇلۇش سۈپىتىنى تەكشۈرۈش ۋە نازارەت قىلىشنى چىڭ تۇتتى.
</S>
<S ID=67121>
ئەمىن ئۆي قۇرۇلۇشىغا بىرلەشتۈرۈپ ھويلا – ئاران ئىگىلىكىنى يۈكسەلدۈرگەن 1500دىن ئارتۇق ئائىلىنى ياردەم پۇلى بىلەن قوللىدى.
</S>
<S ID=67122>
ئۇنىڭدىن باشقا، ئاپتونوم رايونلۇق سودا نازارىتى، قاتناش – تىرانسپورت نازارىتى ۋە ‹‹باۋگاڭ›› گۇرۇھى ‹‹1 – ئاۋغۇست›› پولات – تۆمۈر چەكلىك مەسئۇلىيەت شىركىتىنىڭ كەنتلەردە تۇرۇشلۇق خىزمەت ئەترەتلىرىدىكى كادىرلارنىڭ 300دىن ئارتۇق نامرات ئائىلىنىڭ ئەمىن ئۆي قۇرۇلۇشى ۋە قوتان قۇرۇلۇشىغا قىلغان 1 مىليون 800 مىڭ يۈەندىن ئارتۇق ياردىمىنى قولغا كەلتۈرۈپ، مەبلەغنى جايىغا ئەمەلىيلەشتۈرۈپ، نامرات ئائىلىلەرنىڭ نامراتلىقتىن قۇتۇلۇشىنى ئەمەلىي قوللىدى.
</S>
<S ID=67123>
‏    
</S>
</TEXT>
/BODY
/DOC