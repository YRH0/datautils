<DOC>
<DOCID>TIANSHAN.498760</DOCID>
<HEADER>
<CLASS>مەملىكەت</CLASS>
<DATE>2016-02-18 15:52:47</DATE>
</HEADER>
<BODY>
<HEADLINE>
<S ID=12504>
سۇلياۋ خالتىنى چەكلەش بۇيرۇقى يولغا قويۇلغاندىن ھازىرغىچە يەتتە يىل ئىچىدە 1 مىليون 400 مىڭ توننا سۇلياۋ خالتا ئاز ئىشلىتىلدى
</S>
</HEADLINE>
<TEXT>
<S ID=12505>
   خەلق تورى ئۇيغۇرچە قانىلىنىڭ 18-فېۋرال بېيجىڭدىن بەرگەن تېلېگراممىسى: مۇخبىرنىڭ 16-فېۋرال دۆلەت تەرەققىيات-ئىسلاھات كومىتېتى مۇھىت ۋە بايلىق مەھكىمىسىدىن ئىگىلىشىچە، 2008-يىلى 6-ئاينىڭ 1-كۈنىدىن باشلاپ «سۇلياۋ خالتىنى چەكلەش» بۇيرۇقى رەسمىي يولغا قويۇلغان، يەتتە يىلدىن بۇيان كۆرۈنەرلىك ئۈنۈم ھاسىل قىلغان، تاللا بازار، سودا سارايلاردا سۇلياۋ خالتىلارنى ئىشلىتىش مىقدارى بىردەك ئۈچتىن ئىككى قىسىمدىن ئارتۇق ئازايغان، جەمئىي 1 مىليون 400 مىڭ توننا ئەتراپىدا سۇلياۋ خالتا ئازايغان، بۇ 8 مىليون 400 مىڭ توننا نېفىت، 12 مىڭ توننا ئۆلچەملىك كۆمۈر تېجەلگەنلىك بىلەن باراۋەر، 30 مىليون توننا كاربون تۆت ئوكسىد ئاز قويۇپ بەرگەنلىككە باراۋەر.
</S>
<S ID=12506>
   شۇنىڭ بىلەن بىرگە، ئالاقىدار جەمئىيەتلەرنىڭ تەكشۈرۈشىگە ئاساسەن، 2009- يىلىدىن بۇيان، دۆلىتىمىزدە سۇلياۋ خالتا ئىستېمال قىلىش مىقدارى داۋاملىق 800 مىڭ توننىدىن تۆۋەن بولۇشى ساقلاپ قېلىنغان، بۇنىڭ ئىچىدە تاللا بازىرى قاتارلىق پارچە سېتىش سورۇنلىرىدا 300 مىڭ توننىدىن تۆۋەن بولۇش ساقلاپ قېلىنغان.
</S>
<S ID=12507>
2015-يىلى مەملىكەت بويىچە سۇلياۋ خالتا ئىستېمال قىلىش مىقدارى تەخمىنەن 700 مىڭ توننىغا يەتكەن، بۇنىڭ ئىچىدە تاللا بازىرى قاتارلىق پارچە سېتىش سورۇنلىرىدا تەخمىنەن 300 مىڭ توننىغا يەتكەن.
</S>
<S ID=12508>
مۇھىت ياخشىلانغاندىن سىرت، سۇلياۋ خالتىنى چەكلەش بۇيرۇقىمۇ ياخشى ئىجتىمائىي ئۈنۈم پەيدا قىلغان.
</S>
<S ID=12509>
ئىستېمالچىلار ئۆزى نەرسە-كېرەك سېتىۋېلىش سومكىسىنى ئېلىۋېلىش ئەھۋالى كۆپەيگەن، نۇرغۇن مەكتەپ قاتارلىق جامائەت ئورگانلىرىدا تەشۋىق قىلىش پائالىيىتى قانات يايدۇرۇلغان، سۇلياۋ خالتىنى كۆپ قېتىم تەكرار پايدىلىنىش ئېڭى كۈچەيتىلگەن.
</S>
</TEXT>
/BODY
/DOC