<DOC>
<DOCID>TIANSHAN.492969</DOCID>
<HEADER>
<CLASS>شىنجاڭ</CLASS>
<DATE>2016-01-25 18:44:52</DATE>
</HEADER>
<BODY>
<HEADLINE>
<S ID=5725>
قىشلىق تەنھەرىكەت مۇسابىقىسىدە ئەڭ ئىلغار تەنھەرىكەت ئەسلىھەلىرىنى بەرپا قىلىش
</S>
</HEADLINE>
<TEXT>
<S ID=5726>
    بۇ قېتىمقى مەملىكەتلىك قىشلىق تەنھەرىكەت مۇسابىقىسى ئۇيۇشتۇرۇش ۋەزىپىسىنى ئۈستىگە ئالغان ئىككى چاڭغا تېيىلىش مەيدانى ــ ئۈرۈمچى يىپەك يولى خەلقئارا چاڭغا تېيىلىش مەيدانى بىلەن تەڭرىتاغ بۇغدا كۆلى چاڭغا تېيىلىش مەيدانى چاڭغا تېيىلىش يولى، شۇنداقلا تەنھەرىكەتچىلەرنى كۈتۈۋېلىش ئەسلىھەلىرى، قار سايمانلىرى زالىنى يېڭىدىن ياساپ ۋە ئۆزگەرتىپ، چاڭغا تېيىلىش يوللىرىنى خەلقئارا مۇسابىقە ئۇيۇشتۇرۇش ئۆلچىمىگە يەتكۈزۈپ، مۇسابىقە ئىشلىرىنى يۇقىرى سۈپەتلىك ئورۇنداپ بولۇشقا كاپالەتلىك قىلدى.
</S>
<S ID=5727>
ئۈرۈمچى يىپەك يولى خەلقئارا چاڭغا تېيىلىش مەيدانى ئەسلىدە بار بولغان چاڭغا تېيىلىش كۈتۈۋېلىش مەركىزىنى «13-نۆۋەتلىك مەملىكەتلىك قىشلىق تەنھەرىكەت مۇسابىقىسى» مەزگىلىدە تەنھەرىكەتچىلەرنى كۈتۈۋېلىش مەركىزى قىلىپ ئۆزگەرتتى ھەمدە قار ھاسىل قىلىش سىستېمىسى بىلەن بىخەتەرلىك سىستېمىسنىڭ دەرىجىسىنى ئۆستۈرۈپ ئىلغارلاشتۇردى.
</S>
<S ID=5728>
شۇنىڭ بىلەن بىرگە ئەقلىي ئىقتىدارلىق زامانىۋىي ئەسلىھەلەردىن بىر قانچىنى كۆپەيتتى.
</S>
<S ID=5729>
ئۈرۈمچى يىپەك يولى خەلقئارا ئارام ئېلىش رايونىنىڭ مۇئاۋىن باش دېرىكتورى خۇاڭ خې مۇنداق دېدى: بىز 6 مىليون يۈەن مەبلەغ سالدۇق. ئالدى بىلەن چوڭ زالنى ئىلغارلاشتۇرۇش جەھەتتە، خەلقئارا ئۆلچەمدىكى چاڭغا تېيىلىش مۇلازىمەت تەرتىپى بويىچە لايىھىلىدۇق.
</S>
<S ID=5730>
خەلقئارا مۇسابىقە ئىشلىرى ئۆلچىمى بويىچە يېڭىدىن بىخەتەرلىك رىشاتكىسى بىلەن بىخەتەرلىك تورى ئورناتتۇق ھەمدە قار يولىنى يورۇتتۇق.
</S>
<S ID=5731>
قىشلىق تەنھەرىكەت مۇسابىقىسىدىن ئىبارەت بۇ پۇرسەتتىن پايدىلىنىپ، تېخىمۇ كۆپ قار-مۇز تەنھەرىكىتى ھەۋەسكارلىرى بىلەن ساياھەتچىلەرنى شىنجاڭنىڭ قار-مۇز ساياھەت بايلىقىنى چۈشىنىش ئىمكانىيىتىگە ئىگە قىلىشىنى ئۈمىد قىلىمىز.
</S>
<S ID=5732>
    تەڭرىتاغ بۇغدا كۆلى چاڭغا تېيىلىش مەيدانى دۆلەتلىك 5S دەرىجىلىك چاڭغا تېيىلىش مەيدانى قىلىپ ياسالدى.
</S>
<S ID=5733>
مەملىكەت ئىچىدىكى ئەڭ چوڭ قار ئۈسكۈنلىرى چوڭ زالى ۋە مەملىكەت بويىچە ئەڭ ياخشى دالىدا چاڭغا تېيىلىش يولى بار.
</S>
<S ID=5734>
ئۇ خەلقئارا ئۆلچەمدىكى U شەكىللىك مەيدان بولۇپ، سوچى قىشلىق ئولىمپىك تەنھەرىكەت مۇسابىقىسىدە مەشىق قىلىش بىلەن مۇسابىقىگە قاتنىشىش مەيدانى قىلىپ بېكىتىلدى.
</S>
<S ID=5735>
بۇ قېتىمقى قىشلىق تەنھەرىكەت مۇسابىقىسىنىڭ تەلىپىگە يېتىش ئۈچۈن، مەزكۈر ئورۇن يەنە مەخسۇس خەلقئارادىكى ئىلغار ماشىنسازلىق ئەسلىھەلىرىنى سېتىۋېلىپ، يۇقىرى ئۆلچەملىك مۇسابىقە يولى بەرپا قىلىپ، كەسپىي ساھەدىكى ئىختىساسلىقلارنىڭ ياخشى باھاسىغا ئېرىشتى.
</S>
<S ID=5736>
جۇڭگو U شەكىللىك تەنھەرىكەت مەيدانىنىڭ باشلىقى فېڭ خۇڭجۈن مۇنداق دېدى: ئالايلۇق دالا يولىدا ئېرىقچىلار ئېچىلدى، يەنە U شەكىلىك ئېرىقچىلار بىلەن ئېگىز تاغدىكى مۇسابىقە مەيدانلىرى تەكشىلەندى.
</S>
<S ID=5737>
ھازىر ئېلىمىزدا بۇنداق مەيداندىن پەقەت ئىككى، ئۈچىلا بار.
</S>
<S ID=5738>
    ئاپتونوم رايونىمىزنىڭ مۇز ئۈستى تەنھەرىكەت تۈرىنى باشقۇرۇش مەركىزى ئۈرۈمچى ناھىيەسى يۇقارقى تاغ ساياھەت كەسپىي بازىسىغا جايلاشقان بولۇپ، دېڭىز يۈزىدىن ئېگىزلىكى 1650 مېتىر كېلىدۇ.
</S>
<S ID=5739>
تېز تېيىلىش سارىيى، مۇز توپ سارىيى، قىسقا ئارىلىققا فىگورا چىقىرىپ تىيىلىش سارىيى، ئاخبارات مەركىزى، تەنھەرىكەتچىلەر تۇرالغۇسى قاتارلىقلاردىن تەشكىل تاپقان.
</S>
<S ID=5740>
ئۇنى پىلانلاش ۋە لايىھەلەش، ئەقلىي ئىقتىدارلىق دەرىجىسى، مۇسابىقە تېخنىكا شارائىتى ۋە قۇرۇلۇش سۈپىتى خەلقئارادىكى ئىلغار ئۆلچەمگە يەتكەن.
</S>
<S ID=5741>
2014-يىلى 12-ئايدا، مەركەز دۆلەت تەنتەربىيە باش ئىدارىسىنىڭ كەسپىي تەكشۈرۈشىدىن ئۆتكەن.
</S>
<S ID=5742>
ئاپتونوم رايونلۇق مۇز ئۈستى تەنھەرىكەت تۈرىنى باشقۇرۇش مەركىزىنىڭ مۇئاۋىن مۇدىرى چيۇ ۋېنجۈن مۇنداق دېدى: بۇ مەركەز ھازىرغىچە، دۇنيا بويىچە دېڭىز يۈزىدىن ئەڭ ئېگىز بولغان مەيدان بولۇپ، ئەڭ دەسلەپكى قۇرۇلۇش ئىدىيەسى ۋە كۆلىمىدە دۇنيادىكى ئىلغارلىق نەزەردە تۇتۇلغان.
</S>
<S ID=5743>
قۇرۇلۇش توپى مەملىكەت ئىچىدىلا ئەمەس ئاسىيادىمۇ بىرىنچى ئورۇندا، دۇنيا بويىچە ئىلغار ئورۇندا تۇرىدۇ.
</S>
<S ID=5744>
شۇنىڭ بىلەن بىر ۋاقىتتا، ئېنېرگىيە تېجەش، مۇھىت ئاسراش، يۇقىرى ئۈنۈملۈك بولۇش ئىدىيەسى بويىچە لايىھەلەنگەن.
</S>
<S ID=5745>
بىز دېڭىز يۈزىدىن 1650 مېتىر ئېگىز بولغان بۇ مۇز مەيدانىدا جۇڭگو ھەتتا دۇنيا بويىچە ئەڭ ياخشى رېكورتلارنىڭ يارىتىلىشىنى ئۈمىد قىلىمىز.
</S>
<S ID=5746>
    13-نۆۋەتلىك مەملىكەتلىك قىشلىق تەنھەرىكەت مۇسابىقىسى تەشكىلىي كومىتېتى مۇنداق دېدى: 13-نۆۋەتلىك مەملىكەتلىك قىشلىق تەنھەرىكەت مۇسابىقىسى ئاياغلاشقاندىن كېيىن، بۇ مەيدان ساراي بايلىقىدىن پايدىلىنىپ، خەلقئارادا ئالدىنقى ئورۇندا تۇرىدىغان قىشلىق تەنھەرىكەت مەشىق بازىسى بەرپا قىلىپ، شىنجاڭنىڭ قىشلىق تەنھەرىكىتىنى ئومۇملاشتۇرۇپ تەرەققىي قىلدۇرۇشى ئۈچۈن مۇلازىمەت قىلىپ، شىنجاڭنىڭ قىشلىق ساياھەتچىلىكىنى ئىلگىرى سۈرۈپ، تىرىشىپ، 2022-يىلى بېيجىڭ ئولىمپىك تەنھەرىكەت مۇسابىقىسىنى ياخشى كۈتۈۋېلىش ئۈچۈن ئاساس يارىتىمىز.
</S>
</TEXT>
/BODY
/DOC