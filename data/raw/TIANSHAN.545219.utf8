<DOC>
<DOCID>TIANSHAN.545219</DOCID>
<HEADER>
<CLASS>شىنجاڭ</CLASS>
<DATE>2016-08-30 11:39:27</DATE>
</HEADER>
<BODY>
<HEADLINE>
<S ID=44144>
ئالاھىدە تىرانسفورموتور سانائىتى پاي چەكلىك شىركىتى __ خەلقئاراغا ئىشلەپچىقىرىش ئىقتىدارىنى چىقىرىدىغان باشلامچى پۇقراۋى كارخانا
</S>
</HEADLINE>
<TEXT>
<S ID=44145>
شىنخۇا ئاگېنتلىقى مۇخبىرى لى شياۋلىڭ
</S>
<S ID=44146>
   جەنۇبىي ئاسىيادىكى چىدىغۇسىز ئىسسىق بولىدىغان پاكىستان، ھىندىستاندىن تارتىپ ئوتتۇرا ئاسىيادىكى قاتتىق سوغۇق بولىدىغان تاجىكىستان، قىرغىزىستانغىچە بولغان دائىرىدە، شىنجاڭدا قۇرۇلغان چوڭ تىپتىكى جابدۇق ياسىمىچىلىق كارخانىسى ئالاھىدە تىرانسفورموتور سانائىتى پاي چەكلىك شىركىتى ‹‹بىر بەلباغ، بىر يول›› دىكى يادرولۇق رايون شىنجاڭغا جايلاشقانلىقىدىن ئىبارەت جۇغراپىيەلىك ۋە فىلولوگىيەلىك ئەۋزەللىكىدىن تولۇق پايدىلىنىپ، ‹‹ئېلېكتىر ئېنېرگىيەسى يىپەك يولى›› ۋە دۇنيا ئېنېرگىيە ئالاقە تورى قۇرۇلۇشىنى ئىلگىرى سۈرۈپ، خەلقئاراغا ئىشلەپچىقىرىش ئىقتىدارىنى چىقىرىدىغان ۋە چەت ئەل بىلەن ھەمكارلىشىدىغان ياسىمىچىلىق ساھەسىدىكى پۇقراۋى كارخانىلارنىڭ باشلامچىسىغا ئايلاندى.
</S>
<S ID=44147>
   ‹‹جۇڭگو – پاكىستان ئىقتىساد كارىدورى››دىكى پاكىستان پەنجاپ ئۆلكىسى باخاۋالپۇر رايونىدىكى تار قۇملۇقىدا قېنىق كۆك رەڭلىك باتارىيە تاختىلىرى قۇياش نۇرىدا چاقناپ تۇرغان بولۇپ، پاكىستاندىكى تۇنجى قۇراشتۇرۇلغان، سىغىمچانلىقى 100 مېگاۋاتلىق چوڭ تىپتىكى قۇياش ئېنېرگىيەلىك فوتوۋولت ئېلېكتىر ئىستانسىسى 2015 – يىلى 5 – ئايدا ئىشقا كىرىشتۈرۈلدى.
</S>
<S ID=44148>
پاكىستاندىكى بۇ ئەڭ چوڭ قۇياش ئېنېرگىيەلىك ئېلېكتىر ئىستانسىسىنى جۇڭگو كارخانىسى ئالاھىدە تىرانسفورموتور سانائىتى پاي چەكلىك شىركىتى ھۆددىگە ئېلىپ قۇرغان، دۇنيادا ئاز ئۇچرايدىغان بۇنداق چوڭ كۆلەملىك قۇياش ئېنېرگىيەلىك فوتوۋولت ئېلېكتىر ئىستانسىسى قىسقىغىنا 10 ئاي ئىچىدە يۇقىرى ئۆلچەم، يۇقىرى سۈپەت ۋە يۇقىرى سەۋىيەدە قاقاس دالىدا قەد كۆتۈرۈپ، ھەر كۈنى ئەتراپتىكى پەنجاپ ئۆلكىسىنى 500 مىڭ ۋات پاكىز ئېلېكتىر ئېنېرگىيەسى بىلەن تەمىنلەپ، يەرلىكنىڭ ئېلېكتىر كۈچى يېتىشمەسلىك ھالىتىنى ئۈنۈملۈك پەسەيتتى، شۇنداقلا ‹‹جۇڭگو – پاكىستان ئىقتىساد كارىدورى››نىڭ ئالدىنقى مەزگىللىك قۇرۇلۇشىنى ئۈلگىلىك قۇرۇلۇش بىلەن تەمىنلىدى.
</S>
<S ID=44149>
   تېخى يېقىندىلا، ھىندىستان گۇجەرەت ئىشتاتىنىڭ بارودا شەھىرىدە ئالاھىدە تىرانسفورموتور سانائىتى پاي چەكلىك شىركىتى مەبلەغ سېلىپ قۇرغان تىرانسفورموتور ئىلغار ئۈسكۈنىلىرى كەسىپ رايونى ئالاھىدە تىرانسفورموتور سانائىتى ئېنېرگىيە (ھىندىستان)چەكلىك شىركىتىنىڭ ئالاھىدە يۇقىرى بېسىملىق تىرانسفورموتور تەتقىق قىلىپ ياساش بازىسى رەسمىي پۈتۈپ، جۇڭگونىڭ ھىندىستاننىڭ جابدۇق ياسىمىچىلىق كەسپىگە مەبلەغ سالغان ئەڭ چوڭ كۆلەمدىكى كارخانىسىغا ئايلاندى، بۇ دۆلىتىمىزنىڭ ئالاھىدە يۇقىرى بېسىملىق تىرانسفورموتور مەھسۇلاتلىرىنىڭ تۇنجى قېتىم چەت ئەلگە ئېكسپورت قىلىنىشى ھېسابلىنىدۇ.
</S>
<S ID=44150>
ئالاھىدە تىرانسفورموتور سانائىتى پاي چەكلىك شىركىتىنىڭ باش مۇدىرى جاڭ شىن مۇنداق دېدى: ئالاھىدە تىرانسفورموتور سانائىتى پاي چەكلىك شىركىتى بۇ بازىنى باشلىنىش نۇقتىسى قىلىپ، شامال ۋە نۇر ئۆزئارا بىر – بىرىنى تولۇقلايدىغان ھاسىلىي ئېنېرگىيەلىك ئېلېكتىر ئىستانسىسىنى توپلاشتۇرۇش تېخنىكىسى، قۇياش ئېنېرگىيەسىنى يادرولۇق تىزگىنلەيدىغان زاپچاسلارنى ياساش تېخنىكىسى، توك سىمى ۋە كابېل تەتقىق قىلىپ ياساش تېخنىكىسى، ئېلېكتىر كۈچى، ئېلېكتىروننى توپلاشتۇرۇش تېخنىكىسى قاتارلىق پەن – تېخنىكا تۈرلىرىدە يېڭىلىق يارىتىشنى چۆرىدەپ، ئالاھىدە تىرانسفورموتور سانائىتى ئېنېرگىيە (ھىندىستان) چەكلىك شىركىتىنى دۇنيادا ئالدىنقى قاتاردا تۇرىدىغان يۇقىرى، يېڭى تېخنىكىلىق كەسىپلەر بازىسى قىلىپ قۇرۇپ چىقىدۇ.
</S>
<S ID=44151>
   بۇنىڭدىن سىرت، ئالاھىدە تىرانسفورموتور سانائىتى پاي چەكلىك شىركىتى ئىلگىرى – كېيىن بولۇپ ئامېرىكا، رۇسىيە، بىرازىلىيە قاتارلىق 60 نەچچە دۆلەت ۋە رايوننى يېشىل، مۇھىت ئاسرايدىغان، ئەقلىي ئىقتىدارلىق پەن – تېخنىكا، ئىشەنچىلىك، يۇقىرى ئۈنۈملۈك ئېنېرگىيە ئۈسكۈنىلىرى ۋە سىستېمىلىق توپلاشتۇرۇش مۇلازىمىتى بىلەن تەمىنلىدى، شۇنداقلا ئىلگىرى – كېيىن بولۇپ تاجىكىستان، قىرغىزىستان، فىلىپپىن، پاكىستان ھەم زامبىيە، كېنىيە قاتارلىق ئون نەچچە دۆلەتنىڭ ئېلېكتىر كۈچى يىرىك پىلانى ۋە ئېلېكتىر مەنبەسى، ئېلېكتىر تورى قۇرۇلۇشىغا قاتنىشىپ، بۇ دۆلەتلەرنى ئۆلچەپ تەكشۈرۈش، لايىھەلەش، قۇرۇلۇش قىلىش، قۇراشتۇرۇش، تەڭشەپ سىناق قىلىش، تەربىيەلەش، ئىشلەپچىقىرىشقا كىرىشتۈرۈش، ئاسراشنى بىر گەۋدە قىلغان ‹‹ئاچقۇچ تاپشۇرۇش قۇرۇلۇشى›› ۋە سىستېمىلىق ھەل قىلىش لايىھەسى بىلەن تەمىنلىدى.
</S>
<S ID=44152>
   جاڭ شىن مۇنداق دېدى: شىركىتىمىز بۇ تۈرلەر ئارقىلىق ھەمكارلىق ھەمراھلىرىمىز ۋە خېرىدارلار بىلەن ئۆزىنىڭ دۇنيانىڭ تىرانسفورموتور تېخنىكىسىدا ئېنېرگىيە تېجەپ، يېڭىلىق يارىتىشتا باشلامچى بولۇش قۇرۇلۇشىغا ۋەكىللىك قىلىدىغان 1000 كىلوۋولتلىق ئالاھىدە يۇقىرى بېسىملىق ئۆزگىرىشچان توك كۈچى، 800± كىلوۋولتلىق ئالاھىدە يۇقىرى بېسىملىق تۇراقلىق توك كۈچى، مىليون كىلوۋاتلىق چوڭ تىپتىكى يادرو ئېلېكتىر ئىستانسىسى، چوڭ تىپتىكى سۇ ئېلېكتىر ئىستانسىسى، چوڭ تىپتىكى ئوت ئېلېكتىر ئىستانسىسى ۋە ھاسىلىي ئېنېرگىيە ساھەسىدىكى مۇۋەپپەقىيەتلىك قۇرۇلۇش تەجرىبىلىرىدىن تەڭ بەھرىمەن بولۇپ، پەن – تېخنىكىدا يېڭىلىق يارىتىپ، شىنجاڭدا ياسالغان جۇڭگو ئۈسكۈنىلىرى ئارقىلىق دۇنيانى ‹‹قوراللاندۇرۇۋاتىدۇ››.
</S>
<S ID=44153>
   دۇنيا بويىچە ئالدىنقى قاتاردا تۇرىدىغان جابدۇق ياسىمىچىلىق تېخنىكىسىغا ئىگە ئالاھىدە تىرانسفورموتور سانائىتى پاي چەكلىك شىركىتى جۇڭگونىڭ غەربىي شىمالىدىكى شىنجاڭدا قۇرۇلغان.
</S>
<S ID=44154>
‹‹يىپەك يولى ئىقتىساد بەلبېغى››دا جانلىنىۋاتقان، شىنجاڭدىكى بۇ يەرلىك ئەڭ چوڭ، يۇقىرى يېڭى تېخنىكىلىق كارخانا، شۇنداقلا چوڭ تىپتىكى جابدۇق ياسىمىچىلىق كارخانىسى، ھازىر پەن – تېخنىكىدا يېڭىلىق يارىتىش ئارقىلىق جۇڭگونى ‹‹قوراللاندۇرۇپلا›› قالماستىن، يەنە نەزەرىنى ‹‹بىر بەلباغ، بىر يول›› لىنىيەسىدىكى دۆلەت ۋە رايونلارغا كېڭەيتتى، خەلقئارا ئىشلەپچىقىرىش ئىقتىدارى جەھەتتىكى ھەمكارلىق بۇ شىركەتنىڭ تەرەققىي قىلىپ تىپىنى ئۆزگەرتىشتىكى مۇھىم ھەرىكەتلەندۈرگۈچى كۈچكە ئايلاندى.
</S>
<S ID=44155>
   ئالاھىدە تىرانسفورموتور سانائىتى پاي چەكلىك شىركىتىنىڭ ئىجرائىيە لىدېرى خۇاڭ خەنجيې مۇنداق دېدى: دۇنيا ئىقتىسادى داۋاملىق چېكىنىپ، ئىشلەپچىقىرىش ئىقتىدارى ئېغىر دەرىجىدە ئارتىپ كەتكەن، كەسىپ ۋە كارخانىلار تاقىلىپ ئىشتىن توختاپ قالغان ۋە كەسىپ ئۆزگەرتىۋاتقان قىيىن ئەھۋالدا، ئالاھىدە تىرانسفورموتور سانائىتى پاي چەكلىك شىركىتى مۇرەككەپ ۋەزىيەت ۋە خەۋپ – خەتەر، خىرىسلارغا تەشەببۇسكارلىق بىلەن تاقابىل تۇرۇپ، ئۆز كەسپىدە چىڭ تۇرۇپ، ياسىمىچىلىققا ئالاھىدە ئەھمىيەت بېرىپ، ئۆز ئالدىغا يېڭىلىق يارىتىش ئىقتىدار قۇرۇلۇشىنى تېزلىتىپ، دۇنيا بويىچە ئىختىساسلىقلارنى توپلاپ، ‹‹يىپەك يولى ئىقتىساد بەلبېغى››دا ھەممىدىن ئاۋۋال توك يەتكۈزۈش كارىدورى بەرپا قىلىپ، ‹‹بىر بەلباغ، بىر يول››دىكى ئېلېكتىر كۈچى ئېنېرگىيە ئالاقىسىنى راۋانلاشتۇرۇش قۇرۇلۇشىنى ئىشەنچلىك مەھسۇلاتلار بىلەن تەمىنلەپ، جۇڭگو ۋە دۇنيا ئېنېرگىيە ئالاقە تورىنى ‹‹قوراللاندۇرىدىغان›› قۇدرەتلىك ئىقتىدارى ئارقىلىق پۈتۈن دۇنيا ئېنېرگىيە كەسپىنىڭ تەرەققىياتىغا مۇلازىمەت قىلىۋاتىدۇ.
</S>
<S ID=44156>
   خۇاڭ خەنجيېنىڭ تونۇشتۇرۇشىچە، ئالاھىدە تىرانسفورموتور سانائىتى پاي چەكلىك شىركىتى ھەر يىلى تىجارەت كىرىمىنىڭ % 3 – % 5 نى ئۆز ئالدىغا يېڭىلىق يارىتىشقا سەرپ قىلىپ، جۇڭگونىڭ ئەڭ يۇقىرى سەۋىيەسىگە ۋەكىللىك قىلىدىغان دۆلەت دەرىجىلىك كارخانا، تېخنىكا مەركىزى، قۇرۇلۇش تەجرىبىخانىسى، دوكتۇر ئاشتى پەن تەتقىقات خىزمىتى پونكىتىغا تايىنىپ ئۆز ئالدىغا يېڭىلىق يارىتىپ، دۆلەت ئىچى ۋە سىرتىدا يۈزدىن ئارتۇق كەسپىي ئۆلچەمنى بېكىتىشكە قاتنىشىپ، يەككە ھالدا تىرانسفورموتور ياساشتىن سىستېمىلىق توپلاپ يېڭىلىق يارىتىشقا، جۇڭگو ياساشتىن جۇڭگو ئىجاد قىلىشقا، ‹‹جۇڭگونى قوراللاندۇرۇش››تىن ‹‹دۇنيانى قوراللاندۇرۇش››قا ئۆتۈشنى ئىشقا ئاشۇرۇپ، جۇڭگو ئۆلچىمىنى دۇنياغا يۈزلەندۈرۈشكە تۈرتكە بولۇپ، جۇڭگونىڭ مىللىي سانائەت ماركىسىنى ياراتتى.
</S>
<S ID=44157>
   كەلگۈسى تەرەققىيات پىلانىدا، ئالاھىدە تىرانسفورموتور سانائىتى پاي چەكلىك شىركىتى نەزەر دائىرىسىنى ‹‹يىپەك يولى ئىقتىساد بەلبېغى›› لىنىيەسىدىكى ھەرقايسى دۆلەتكە قارىتىدۇ.
</S>
<S ID=44158>
جاڭ شىن مۇنداق دېدى: ئالاھىدە تىرانسفورموتور سانائىتى پاي چەكلىك شىركىتى يېشىل، ئېنېرگىيە تېجەيدىغان تىرانسفورموتور ساھەسىدە دۇنيادا ئالدىنقى قاتاردا تۇرىدىغان تېخنىكىسىغا تايىنىپ، ‹‹ئىككى بازار، ئىككى خىل بايلىق››تىن پائال پايدىلىنىپ، ‹‹جۇڭگونى قوراللاندۇرۇش››تىن ‹‹دۇنيانى قوراللاندۇرۇش››قا ئۆتۈشنى تىرىشىپ ئىشقا ئاشۇرىدۇ.
</S>
<S ID=44159>
بۇ يۈرۈشلۈك تۈرلەرنىڭ يولغا قويۇلۇشى قىممىتى 5 مىليارد دوللارلىق جۇڭگونىڭ ئىلغار ماشىنا – ئېلېكتىر مەھسۇلاتلىرىنىڭ ئېكسپورت قىلىنىشى ۋە 10 مىڭ كىشىنىڭ ئەقلىي كۈچى ۋە ئەمگەك كۈچىنى سىرتقا چىقىرىشىغا تۈرتكە بولۇپ، جۇڭگو كارخانىلىرىنىڭ خەلقئارا رىقابەت كۈچى ۋە داڭلىق ماركا تەسىر كۈچىنى ئاشۇردى.
</S>
<S ID=44160>
(شىنخۇا ئاگېنتلىقى، ئۈرۈمچى، 29 – ئاۋغۇست تېلېگراممىسى)
</S>
<S ID=44161>
‏
</S>
</TEXT>
/BODY
/DOC