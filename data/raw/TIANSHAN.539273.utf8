<DOC>
<DOCID>TIANSHAN.539273</DOCID>
<HEADER>
<CLASS>پەن – مائارىپ</CLASS>
<DATE>2016-08-08 11:52:31</DATE>
</HEADER>
<BODY>
<HEADLINE>
<S ID=37876>
ئىچكىرى ئۆلكىلەردىكى شىنجاڭ تولۇق ئوتتۇرا سىنىپلىرىغا ئوقۇغۇچى قوبۇل قىلىش نەتىجىسى ئېلان قىلىندى
</S>
</HEADLINE>
<TEXT>
<S ID=37877>
   رەناگۈل خۇدابەردى خەۋەر قىلىدۇ: ئاپتونوم رايونلۇق مائارىپ نازارىتى 6 – ئاۋغۇست ئاخبارات ئېلان قىلىش يىغىنى ئېچىپ، بۇ يىللىق ئىچكىرى ئۆلكىلەردىكى شىنجاڭ تولۇق ئوتتۇرا سىنىپلىرىغا ئوقۇغۇچى قوبۇل قىلىش ئەھۋالىنى ئېلان قىلدى.
</S>
<S ID=37878>
   ئۇقۇشىمچە، مائارىپ مىنىستىرلىقى چۈشۈرگەن 2016 – يىللىق ئىچكىرى ئۆلكىلەردىكى شىنجاڭ تولۇق ئوتتۇرا سىنىپلىرىغا ئوقۇغۇچى قوبۇل قىلىش پىلانىغا ئاساسەن، ھازىرغا قەدەر ئىچكىرى ئۆلكىلەردىكى شىنجاڭ تولۇق ئوتتۇرا سىنىپلىرىغا 17 قاراردا 90 مىڭ ئوقۇغۇچى قوبۇل قىلىنغان.
</S>
<S ID=37879>
بۇ يىل ئىچكىرى ئۆلكىلەردىكى شىنجاڭ تولۇق ئوتتۇرا سىنىپلىرىغا ئوقۇغۇچى قوبۇل قىلىشتا، ۋىلايەتلەر بويىچە ئايرىم ئوقۇغۇچى قوبۇل قىلىش بىلەن ئاپتونوم رايون بويىچە بىر تۇتاش ئوقۇغۇچى قوبۇل قىلىشنى ئۆزئارا بىرلەشتۈرۈش شەكلى قوللىنىلغان بولۇپ، جەنۇبىي شىنجاڭدىكى تۆت ۋىلايەت(ئوبلاست) ۋە دېھقان – چارۋىچىلارنىڭ پەرزەنتلىرىگە مايىللاشقان.
</S>
<S ID=37880>
ھازىرغىچە جەنۇبىي شىنجاڭدىكى تۆت ۋىلايەت(ئوبلاست)تىن 5945 ئوقۇغۇچى قوبۇل قىلىنغان بولۇپ، دېھقان – چارۋىچىلارنىڭ پەرزەنتلىرى %77كە يەتكەن، بۇ يىل ‹‹قوش تىل›› مۇسابىقىسىدە مۇكاپاتلانغان ئىككى ئوقۇغۇچى بىلەن يېزىلاردىكى پىلانلىق تۇغۇت كىنىشكىسىگە ئېرىشكەن ئائىلىلەردىكى 2975 ئوقۇغۇچى نومۇر قوشۇشتىن بەھرىمەن بولغان.
</S>
<S ID=37881>
   ئوقۇغۇچىلار قوبۇل قىلىنىش ئەھۋالىنى شىنجاڭ مائارىپ نازارىتى تورى، ئىچكىرى ئۆلكىلەردىكى شىنجاڭ تولۇق ئوتتۇرا سىنىپى تورىدىن سۈرۈشتۈرسە بولىدىكەن.
</S>
</TEXT>
/BODY
/DOC