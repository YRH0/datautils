<DOC>
<DOCID>TIANSHAN.519759</DOCID>
<HEADER>
<CLASS>خەلقئارا</CLASS>
<DATE>2016-04-26 16:09:09</DATE>
</HEADER>
<BODY>
<HEADLINE>
<S ID=26456>
خەلقئارا خەۋەرلەر
</S>
</HEADLINE>
<TEXT>
<S ID=26457>
   *ب د ت خەۋىپسىزلىك كېڭىشى 24 – ئاپرېل تاراتقۇلاردا بايانات ئېلان قىلىپ، چاۋشيەننىڭ 23 – ئاپرېل سۇ ئاستى كېمىسىدىن قويۇپ بېرىلىدىغان تىرايىكتورىيەلىك باشقۇرۇلىدىغان بومبىنى سىناق قىلىپ قويۇپ بېرىپ، بۇ رايوننىڭ ۋە تېخىمۇ كۆپ جايلارنىڭ ۋەزىيىتىنى جىددىيلەشتۈرۈۋەتكەنلىكىنى قاتتىق ئەيىبلىدى ۋە چاۋشيەننىڭ بۇ قىلمىشىنى خەۋپسىزلىك كېڭىشىنىڭ مۇناسىۋەتلىك قارارلىرىغا ئېغىر خىلاپلىق قىلغانلىق، دېدى. خەۋپسىزلىك كېڭىشى ب د ت غا ئەزا دۆلەتلەردىن چاۋشيەن مەسىلىسىگە مۇناسىۋەتلىك 2270 – نومۇرلۇق قارارنىڭ ئىجراسىنى كۈچەيتىشنى مۇراجىئەت قىلدى ھەم بۇ ئىشقا داۋاملىق يېقىندىن دىققەت قىلىدىغانلىقىنى ۋە تەدبىر قوللىنىش ئېھتىماللىقى بارلىقىنى بىلدۈردى.
</S>
<S ID=26458>
   * ئېكۋادور دۆلەت خەۋپ – خەتەرنى باشقۇرۇش كاتىبات باشقارمىسى 24 – ئاپرېل ئېكۋادورنىڭ غەربىي شىمالىدىكى دېڭىز ياقىسىدىكى رايونلاردا 16 – ئاپرېل يۈز بەرگەن 7.8 بال قاتتىق يەر تەۋرەشتە 654 ئادەمنىڭ قازا قىلغانلىقى، 16 مىڭدىن ئارتۇق ئادەمنىڭ يارىلانغانلىقى، 20 مىڭدىن ئارتۇق ئادەمنىڭ ئۆي – ماكانسىز قالغانلىقىنى جاكارلىدى. ھازىرغا قەدەر 68 ئادەمنىڭ ئىز – دېرىكى بولمىغان، 9000 دىن ئارتۇق قۇرۇلۇش ۋەيران بولغان، 1000 كىلومېتىرغا يېقىن يول بۇزۇلغان.
</S>
<S ID=26459>
   * ئېكۋادور زۇڭتۇڭى كوررېئا 23 – ئاپرېل زۇڭتۇڭ پەرمانى ئىمزالاپ، يەر تەۋرەش ئاپىتىدە قازا قىلغانلارغا مەملىكەت بويىچە سەككىز كۈن ماتەم تۇتۇشنى جاكارلىدى. ئاۋسترىيەدە 24 – ئاپرېل ئۆتكۈزۈلگەن زۇڭتۇڭ سايلىمىدا زۇڭتۇڭ نامزاتلىرىدىن بىرەرسىنىڭمۇ ئېرىشكەن ئاۋازى %50تىن ئاشمىغاچقا، ئېرىشكەن ئاۋاز سانى ئالدىنقى ئورۇندا تۇرىدىغان ئىككى نامزات ئوڭچىل مىللەتچىلەر پارتىيەسى ئاۋسترىيە ھۆرىيەتچىلەر پارتىيەسى كۆرسەتكەن نامزات نوربېرت خوفېر بىلەن يېشىللار پارتىيەسىنىڭ سابىق رەھبىرى ئالېكساندىر ۋاندىر بېلىن 22 – ماي ئۆتكۈزۈلىدىغان 2 – قېتىملىق ئاۋاز بېرىشكە قاتنىشىدۇ. مۇناسىۋەتلىك قانۇنلارغا ئاساسەن زۇڭتۇڭ سايلىمىدا تۇنجى ئاۋاز بېرىلگەندە نامزاتلار ئېرىشكەن ئاۋاز %50 تىن ئاشالمىسا، ئېرىشكەن ئاۋاز سانى ئالدىنقى ئورۇندا تۇرىدىغان ئىككى نامزات 2 – قېتىم ئاۋاز بېرىشتە رىقابەتلىشىدۇ.
</S>
<S ID=26460>
   * چاۋشيەن مەركەر ئاگېنتلىقىنىڭ 24 – ئاپرېلدىكى خەۋىرىگە قارىغاندا، چاۋشيەن شۇ كۈنى مەركەز دوكلات بېرىش يىغىنى ئېچىپ، چاۋشيەن خەلق ئارمىيەسى قۇرۇلغانلىقىنىڭ 84 يىللىقىنى تەبرىكلىگەن. چاۋشيەن خەلق ئارمىيەسىنىڭ باش ئىشتاب باشلىقى، 2 – باش قوماندان رى مىيۇڭسۇ يىغىندا ئامېرىكا ۋە كورېيەنى چاۋشيەننىڭ ئالىي رەھبەرلىك قاتلىمىدا يادرو ئىغۋاگەرچىلىكى پەيدا قىلماسلىققا ئاگاھلاندۇردى. ئۇ مۇنداق دېدى: ھازىر ئامېرىكا ئىستىراتېگىيەلىك قوراللىرىنى كورېيەگە توشۇپ، چاۋشيەنگە قارشى بىرلەشمە ھەربىي مانېۋىر ئۆتكۈزۈپ، چاۋشيەن يېرىم ئارىلىنىڭ ۋەزىيىتىنى كەسكىنلەشتۈرۈۋەتتى. ئەگەر كورېيە بىلەن ئامېرىكا ئاگاھلاندۇرۇشىمىزغا پىسەنت قىلماي چاۋشيەننىڭ ئالىي رەھبەلىك قاتلىمىدا داۋاملىق يادرو ئىغۋاگەرچىلىكى پەيدا قىلسا، چاۋشيەن دۈشمەنلەرگە قۇرۇقلۇق، ھاۋا، دېڭىزدىن ھۇجۇم قىلىدۇ.
</S>
<S ID=26461>
   * ئەنگلىيە دىپلوماتىيە ۋەزىرى فىلىپ خامموند 24 – ئاپرېل مۇنداق دېدى: ئەگەر لىۋىيە ھۆكۈمىتى تەلەپ قىلسا، ئەنگلىيە لىۋىيەگە ئەسكەر ئەۋەتىشى مۇمكىن، لىۋىيە ھۆكۈمىتى چەت ئەللەرنىڭ ھەربىي جەھەتتىن ئارىلىشىشىغا موھتاج بولۇشى ناتايىن. ئەمما ‹‹شام ئىسلام دۆلىتى›› رادىكال تەشكىلاتى لىۋىيەدە زورىيىپ كەتسە، ياۋروپا قۇرۇقلۇقىغا تەھدىت ئېلىپ كېلىدۇ.
</S>
<S ID=26462>
   * كورېيە ھۆكۈمىتى 24 – ئاپرېل چاۋشيەننىڭ سۇ ئاستى كېمىسىدىن قويۇپ بېرىلىدىغان تىرايىكتورىيەلىك باشقۇرۇلىدىغان بومبىنى سىناق قىلىپ قويۇپ بەرگەنلىكىنى قاتتىق ئەيىبلىدى ھەم: خەلقئارا جەمئىيەت بىلەن زىچ ھەمكارىلىشىپ، زۆرۈر تاقبىل تۇرۇش تەدبىرلىرىنى قوللىنىمىز، دېدى. 
</S>
<S ID=26463>
   * 23– ئاپرېل گېرمانىيەنىڭ ھانوفېر شەھىرىدە گېرمانىيەدىكى بىر نەچچە تەشكىلات ۋە ئىجتىمائىي تەشكىلاتلار بىرلىكتە ئاتلانتىك ئوكياننى ئاتلىغان سودا ۋە سېلىنما ھەمكارلىق مۇناسىۋىتى كېلىشىمى (TTIP) گە قارشى تۇرۇش نامايىشى ئۆتكۈزدى. نامايىشچىلار كوچىلاردا ‹‹TTIP غا پۇرسەت بەرمەيلى››، ‹‹پۇل دېموكراتىيەنى ۋەيران قىلىدۇ›› دېگەندەك خەتلەر يېزىلغان لوزۇنكىلارنى كۆتۈرۈۋالدى، بەزى نامايىشچىلار كانادا – ياۋروپا ئىتتىپاقى ئەركىن سودا كېلىشىمى (CETA)گە قارشى تۇردى.
</S>
<S ID=26464>
  * ئاسىيا پارتىيەلەر خەلقئارا مەجلىسى دائىمىي كومىتېتىنىڭ 26 – يىغىنى ۋە ئاسىيا، ئافرىقا، لاتىن ئامېرىكا پارتىيەلەر تەشكىلاتىنىڭ تۇنجى نۆۋەتلىك ئۈچ تەرەپ يىغىنى 22 – ئاپرېلدىن 24 – ئاپرېلغىچە جاكارتادا ئېچىلدى. 30 نەچچە دۆلەتتىن كەلگەن 40 تىن ئارتۇق پارتىيە ۋە پارتىيە تەشكىلاتلىرى يىغىنغا قاتناشتى.
</S>
<S ID=26465>
شىنخۇا ئاگېنتلىقى
</S>
</TEXT>
/BODY
/DOC