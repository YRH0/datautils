<DOC>
<DOCID>TIANSHAN.537044</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-07-26 16:33:35</DATE>
</HEADER>
<BODY>
<HEADLINE>
<S ID=34912>
كۇچا ناھىيەسى ئاياللارنىڭ ئىگىلىك تىكلىشى ۋە ئىشقا ئورۇنلىشىشىغا ياردەم بەردى
</S>
</HEADLINE>
<TEXT>
<S ID=34913>
    ئىختىيارىي مۇخبىرىمىز ئەھمەد ئىسمائىل خەۋەر قىلىدۇ: كۇچا ناھىيەلىك ئاياللار بىرلەشمىسى يېقىندا ئىشخىلا بازىرىنىڭ قاغىچى كەنتىدىكى ئىگىلىك تىكلەش ئارزۇسى بار 25 ئايالنى بېھىشباغ يېزىسىدىكى ‹‹گۈلرۇخسار›› سودا چەكلىك مەسئۇلىيەت شىركىتىنىڭ ‹‹نۇرلۇق›› گىلەمچىلىك زاۋۇتى، ‹‹ئارزۇگۈل›› كەشتىچىلىك ئورنى، ئۇچا بازىرىدىكى ‹‹گۈلبەردى›› يېمەكلىك پىششىقلاش زاۋۇتىنى ئېكسكۇرسىيە قىلدۇرۇپ، ئۇلارنىڭ ‹‹كۆزىنى ئاچتى››.
</S>
<S ID=34914>
    ‹‹گۈلبەردى›› يېمەكلىك پىششىقلاش زاۋۇتىنىڭ مەسئۇلى مەريەم روزى مۇنداق دېدى: ناھىيەلىك ئاياللار بىرلەشمىسى ۋە بازارلىق ئاياللار بىرلەشمىسىنىڭ قوللىشى بىلەن ئىككى يىلنىڭ ئالدىدا بۇ يېمەكلىك پىششىقلاش زاۋۇتىنى قۇرغانىدىم، زاۋۇتتا 30 ئايال ئىشلەيدۇ، بۇلتۇر تىجارەت دائىرىمىزنى كېڭەيتتۇق، مانا ھازىر ئۈچ تارماق دۇكىنىمىز بار، سودىمىز خېلى ياخشى.
</S>
<S ID=34915>
    ناھىيەلىك ئاياللار بىرلەشمىسىنىڭ رەئىسى تۇرسۇنئاي ئۆمەر مۇنداق دېدى: ھازىر پاختا توقۇمىچىلىق مەھسۇلاتلىرى، يېشىل يېمەك – ئىچمەك ۋە كۆڭۈل ئېچىش كەسىپلىرىنىڭ كىرىمى كۈنسېرى ياخشى بولۇۋاتىدۇ.
</S>
<S ID=34916>
بۇنىڭدىن كېيىن ئاياللارنىڭ ئىگىلىك تىكلەش يوللىرىنى تېخىمۇ كېڭەيتىمىز.
</S>
<S ID=34917>
    ئۇقۇشىمچە، ناھىيەلىك ئاياللار بىرلەشمىسى ئىككى يىلدىن بۇيان 5 مىليون يۈەندىن كۆپرەك مەبلەغ ياردەم قىلىپ، 1640 ئايالنىڭ ئىگىلىك تىكلىشىگە، 3500 ئايالنىڭ ئىشقا ئورۇنلىشىشىغا تۈرتكە بولغان.
</S>
</TEXT>
/BODY
/DOC