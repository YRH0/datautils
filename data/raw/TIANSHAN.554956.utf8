<DOC>
<DOCID>TIANSHAN.554956</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-09 12:10:07</DATE>
</HEADER>
<BODY>
<HEADLINE>
<S ID=52654>
توقسۇدىكى 160 نەپەر نامرات ياش ئاقسۇ توقۇمىچىلىق سانائەت شەھەرچىسىدە ئىشقا ئورۇنلاشتى
</S>
</HEADLINE>
<TEXT>
<S ID=52655>
   ئىختىياري مۇخبىرىمىز مۇھەممەد تۇراپ خەۋىرى: توقسۇ ناھىيەسىنىڭ يېزا-بازارلىرىدىكى نامرات ئائىلىلەردىن تاللانغان 160 نەپەر ياش ئاقسۇ توقۇمىچىلىق سانائىتى شەھەرچىسىدىكى ئالې شىڭلى ئىلمە توقۇمىچىلىق چەكلىك شىركىتى ۋە ئاقسۇ جاڭيۈ توقۇمىچىلىق چەكلىك شىركىتىدە ئىشقا ئورۇنلاشتى.
</S>
<S ID=52656>
بۇ توقسۇ ناھىيەسىنىڭ يېزىلاردىكى نامرات ئەمگەك كۈچلىرىنى يۆتكەپ ئىشقا ئورۇنلاشتۇرۇپ، نامرات ئائىلىلەرنى نامراتلىقتىن قۇتۇلدۇرۇشتا قوللانغان مۇھىم تەدبىرلىرىنىڭ بىرى ھېسابلىنىدۇ.
</S>
<S ID=52657>
   يېزىلاردىكى نامرات ئەمگەك كۈچىنى يۆتكەپ ئىشقا ئورۇنلاشتۇرۇش ئۈچۈن، توقسۇ ناھىيەسىنىڭ ئاساسلىق رەھبەرلىرى ساھەلەر بويىچە ياردەم بېرىدىغان جېجياڭ ئۆلكىسىنىڭ لىشۈي شەھىرىدىكى كارخانىلار، ئاقسۇ توقۇمىچىلىق سانائىتى شەھەرچىسىدىكى كارخانىلار بىلەن ئالاقىلىشىپ، كارخانىنىڭ تەرەققىيات ئىستىقبالى ياخشى، باشقۇرۇشى قېلىپلاشقان، يېزا نامرات ئەمگەك كۈچلىرىنى يۆتكەپ ئىشقا ئورۇنلاشتۇرۇشقا ئالاھىدە باب كېلىدىغان ئاقسۇ توقۇمىچىلىق سانائىتى شەھەرچىسىدىكى ئالې شىڭلى ئىلمە توقۇمىچىلىق چەكلىك شىركىتى ۋە ئاقسۇ جاڭيۈ توقۇمىچىلىق چەكلىك شىركىتىنى يېزىلاردىكى نامرات ئەمگەك كۈچىنى يۆتكەپ ئىشقا ئورۇنلاشتۇرۇش بازىسى قىلىپ بېكىتىپ، بۇ كارخانىلار بىلەن ھەمكارلىشىش توختامى ئىمزالىدى.
</S>
<S ID=52658>
ئۇقۇشىمچە، سېنتەبىرنىڭ ئاخىرىغىچە، توقسۇ ناھىيەسىدە يېزا نامرات ئەمگەك كۈچلىرىدىن 323 ئادەم مۇقىم ئىشقا ئورۇنلاشقان، ئۆز جايىدا يۆتكەپ ئىشقا ئورۇنلاشقانلار 883 ئادەم/ قېتىمغا، جانلىق ئىشقا ئورۇنلاشقان ياكى پەسىل خاراكتېرلىك ئىشقا ئورۇنلاشقانلار 523 ئادەم/ قېتىمغا يېتىپ، نامراتلىقتىن قۇتۇلدۇرۇش نىشانىنىڭ بالدۇراق ئەمەلگە ئېشىشىغا ياخشى ئاساس سېلىنغان.
</S>
</TEXT>
/BODY
/DOC