<DOC>
<DOCID>TIANSHAN.515722</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-08 21:20:13</DATE>
</HEADER>
<BODY>
<HEADLINE>
<S ID=24222>
قۇشتاغلىقلار يېڭى ‹‹تاۋاق››قا ئېرىشتى
</S>
</HEADLINE>
<TEXT>
<S ID=24223>
   ئابلىكىم شەمشى خەۋەر قىلىدۇ: كەنت ئاھالىسىنىڭ ھويلا – ئاران ئىگىلىكى ئارقىلىق نامراتلىقتىن قۇتۇلۇش قەدىمىنى تېزلىتىش ئۈچۈن ئاپتونوم رايونلۇق مۇھىت ئاسراش نازارىتىدىن 3 – تۈركۈمدە ئۈچتۇرپان ناھىيەسىنىڭ ئوتبېشى يېزىسى قۇشتاغ كەنتىگە چۈشكەن كادىرلار مەبلەغ چىقىرىپ، كەنتتىكىلەرگە پارنىك ياسىتىپ بەردى.
</S>
<S ID=24224>
   ئوتبېشى يېزىسى قۇشتاغ كەنتىنىڭ يېرى ئاز بولغاچقا دېھقانلار قولىدىكى ئازغىنە يېرىنىڭ كىرىمىگە تايىنىپ تۇرمۇش كەچۈرەتتى، يەنە كېلىپ ئەنئەنىۋى ئۇسۇلدا تېرىقچىلىق قىلغاچقا، دېھقانلارنىڭ يەردىن قىلىدىغان كىرىمىمۇ ئاز ئىدى.
</S>
<S ID=24225>
ئاپتونوم رايونلۇق مۇھىت ئاسراش نازارىتىدىن بۇلتۇر 2 – تۈركۈمدە بۇ كەنتكە چۈشكەن كادىرلار كەنتنىڭ ئومۇمىي ئەھۋالىنى ئىگىلىگەندىن كېيىن 60 ئائىلىلىك دېھقاننىڭ ئۆيى ئەتراپىدىكى بوش يەرگە بىردىن پارنىك ياسىتىپ بەرگەن ئىدى.
</S>
<S ID=24226>
دېھقانلار پارنىكنىڭ ئۈنۈمىنى كۆرگەندىن كېيىن بۇ يىل 3 – تۈركۈمدە بۇ كەنتكە چۈشكەن كادىرلار كەنت پارتىيە ياچېيكىسى بىلەن 84 مىڭ يۈەن سەرپ قىلىپ، دېھقانلارغا 140 پارنىڭ ياسىتىپ بېرىپ، ئاممىنىڭ ھويلا – ئارانلىرىدىكى بوش يەرلىرىدە كۆكتات تېرىپ ئىقتىسادىي كىرىمىنى ئاشۇرۇشى ئۈچۈن ئۇل ھازىرلاپ بەردى.
</S>
<S ID=24227>
   كەنت ئاھالىسى پالۋان جۇماق مۇنداق دېدى: خىزمەت گۇرۇپپىسى بىزنى ماددىي جەھەتتىن يۆلەش بىلەن بىللە، مەنىۋى جەھەتتىن رىغبەتلەندۈردى.
</S>
<S ID=24228>
مەن خىزمەت گۇرۇپپىسىغا چىن كۆڭلۈمدىن رەھمەت ئېيتىمەن ھەم خىزمەت گۇرۇپپىسى ياسىتىپ بەرگەن پارنىكتىن ئۈنۈملۈك پايدىلىنىپ، ئىقتىسادىي كىرىمىمنى ئاشۇرۇپ، نامراتلىقتىن بالدۇرراق قۇتۇلۇشقا تىرىشىمەن.
</S>
<S ID=24229>
‏
</S>
</TEXT>
/BODY
/DOC