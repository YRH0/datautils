<DOC>
<DOCID>TIANSHAN.489870</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-19 16:26:04</DATE>
</HEADER>
<BODY>
<HEADLINE>
<S ID=3735>
كۇچا ناھىيەسىنىڭ ھەممە كەنتلىرىدە مەدەنىيەت بازىسى بەرپا قىلىندى
</S>
</HEADLINE>
<TEXT>
<S ID=3736>
    ئىختىيارىي مۇخبىرىمىز راھىلە توختى خەۋىرى: كۇچا ناھىيەسى كەنت مەدەنىيەت بازا قۇرۇلۇشىنى مۇكەممەللەشتۈرۈشنى نىشان قىلىپ، ئاساسىي قاتلام مەدەنىيەت بازا قۇرۇلۇشىغا بولغان سېلىنمىنى يىلسېرى كۆپەيتىپ، ئاساسىي قاتلامدىكى ئاممىنىڭ مەنىۋى تۇرمۇشىنى بېيىتتى.
</S>
<S ID=3737>
    كۇچا ناھىيەسى ئاقئۆستەڭ يېزىسى پەيزاۋات كەنتىنىڭ مەدەنىيەت بازىسىغا بارغىنىمدا، مەدەنىيەت بازىسىنىڭ ئەسھەلىرىنىڭ تولۇق ئىكەنلىكىنى، دېھقان-چارۋىچىلارنىڭ كەنت مەدەنىيەت ئۆيىدە كىتاب، گېزىت-ژۇرنال كۆرۈۋاتقانلىقىنى، بەزىلەرنىڭ ھويلىدا ۋاسكېتبول ئويناۋاتقانلىقىنى كۆردۈم
</S>
<S ID=3738>
    كەنت ئاھالىسى غۇنچەم بارات مۇنداق دېدى: ئىلگىرى كەنتىمىزنىڭ مەدەنىيەت ئۆيلىرى كىچىك، كونا بولۇپ، كىتاب، گېزىت-ژۇرنال كۆرۈشىمىزگە، مەدەنىيەت پائالىيەتلىرى ئۆتكۈزۈشىمىزگە قولايسىز ئىدى.
</S>
<S ID=3739>
ھازىر ئەسھەلىرى تولۇق، يورۇق، ئازادە كەنت مەدەنىيەت بازىسى يېڭىدىن سېلىندى.
</S>
<S ID=3740>
قىش كىرگەندىن بۇيان بوش ۋاقىتلىرىمىزدا بۇ يەرگە كېلىپ كىتاب، گېزىت-ژۇرنال كۆرۈپ تۈرلۈك ئۇچۇر ۋە ئەمەلىي قوللىنىدىغان پەن-تېخنىكا يېڭىلىقلىرىدىن ۋاقتىدا خەۋەردار بولىۋاتىمىز.
</S>
<S ID=3741>
    ئۇقۇشۇمچە، بۇلتۇر يىل ئاخىرىغىچە بۇ ناھىيەدىكى 25 كەنتنىڭ كەنت مەدەنىيەت بازىسى يېڭىدىن سېلىنغان ۋە رېمونت قىلىنىپ، ئەسلىھەلىرى تولۇقلانغان.
</S>
<S ID=3742>
بۇنىڭ بىلەن بۇ ناھىيەدىكى 128 كەنتنىڭ ھەممىسىدە كەنت مەدەنىيەت بازىسى بەرپا قىلىنغان.
</S>
<S ID=3743>
  
</S>
</TEXT>
/BODY
/DOC