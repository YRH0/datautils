<DOC>
<DOCID>TIANSHAN.552894</DOCID>
<HEADER>
<CLASS>شىنجاڭ</CLASS>
<DATE>2016-09-26 11:58:01</DATE>
</HEADER>
<BODY>
<HEADLINE>
<S ID=50611>
جۇڭگو ئاسىيا–ياۋروپا كۆرگەزمىسىدە ۋىلايەت، ئوبلاستلار مەخسۇس مەيدانىدا ئىمزالانغان توختام سوممىسى 86 مىليارد400 مىليون يۈەندىن ئاشتى
</S>
</HEADLINE>
<TEXT>
<S ID=50612>
   چېن چياڭۋېينىڭ 5 – نۆۋەتلىك جۇڭگو ئاسىيا – ياۋروپا كۆرگەزمىسى ئىجرائىيە كومىتېتىدىن ئىگىلىشىچە، 22 – سېنتەبىرگىچە، ئاپتونوم رايونىمىزدىكى ۋىلايەت، ئوبلاستلار مەخسۇس مەيدانىدا تونۇشتۇرۇش ۋە تۈر توختام ئىمزالاش مۇراسىمىدا ئىمزالانغان ئىچكى بىرلىشىش ھەمكارلىق تۈرى جەمئىي 277 بولۇپ، پۈتۈشۈش سوممىسى 86 مىليارد 484 مىليون 410 مىڭ يۈەنگە يەتكەن، بۇنىڭ ئىچىدە ئىمزالانغان توختام 265 بولۇپ، توختام سوممىسى 83 مىليارد 374 مىليون 410مىڭ يۈەنگە، ئىمزالانغان كېلىشىم 12 گە، كېلىشىم سوممىسى 3 مىليارد 110 مىليون يۈەنگە يەتكەن.
</S>
<S ID=50613>
   277 توختام تۈرى ئىچىدە، 1 – كەسىپ تۈرىدىن ئونى بولۇپ، توختام سوممىسى 1 مىليارد 235 مىليون يۈەنگە؛ 2 – كەسىپ تۈرىدىن 168ى بولۇپ، توختام سوممىسى 59مىليارد 723 مىليون 240 مىڭ يۈەنگە؛ 3 – كەسىپ تۈرىدىن 99ى بولۇپ، توختام سوممىسى 25 مىليارد 526 مىليون 170 مىڭ يۈەنگە يەتكەن.
</S>
<S ID=50614>
   ئىگىلىشىمچە، توختام ئىمزالىغان تۈرلەر دېھقانچىلىق، ئورمانچىلىق، چارۋىچىلىق، بېلىقچىلىق، ئۇل ئەسلىھە قۇرۇلۇشى، قۇرۇلۇش ماتېرىيالى، ئەشيا ئوبوروتى قاتارلىق 17 مەبلەغ سېلىش ساھەسىگە چېتىلىدىكەن، بۇنىڭ ئىچىدە ئەڭ كۆپ توختام ئىمزالانغان تۈر توقۇمىچىلىق تۈرى بولۇپ، بۇنىڭدا جەمئىي 52 تۈر ئىمزالانغان، توختام سوممىسى 20 مىليارد 678 مىليون يۈەنگە يەتكەن؛ مەبلەغ سېلىش سوممىسى ئەڭ كۆپ بولغان تۈر ئېلېكتىر ئېنېرگىيەسى تۈرى بولۇپ، 13 تۈردە 20 مىليارد 925 مىليون 930 مىڭ يۈەنلىك توختام ئىمزالانغان.
</S>
</TEXT>
/BODY
/DOC