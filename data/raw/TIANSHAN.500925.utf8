<DOC>
<DOCID>TIANSHAN.500925</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-23 18:13:46</DATE>
</HEADER>
<BODY>
<HEADLINE>
<S ID=14618>
غۇلجا شەھىرىدىكى يەرلىك تەشۋىقاتچىلار ئاساسىي قاتلامدا ئاكتىپ كۈچ تارقاتماقتا
</S>
</HEADLINE>
<TEXT>
<S ID=14619>
   نۇرئەخمەت نۇرامبەگ خەۋەر قىلىدۇ: غۇلجا شەھىرىنىڭ ‹‹قىش پەسلىدە ئاساسنى پۇختىلاش›› تېمىسىدىكى سەييارە لېكسىيە سۆزلەش، دوكلات بېرىش ئۆمىكىدىكىلەر يېقىندا غۇلجا شەھىرى قازانچى كوچا باشقارمىسى مويكا مەھەللىسىدە ئاممىغا لېكسىيە سۆزلىدى. مېھرىنىسا توختى، ئاينۇر ئەلى قاتارلىق يەرلىك تەشۋىقاتچىلارنىڭ جانلىق لېكسىيەسى ئاممىنىڭ قىزغىن ئالقىشىغا ئېرىشتى.
</S>
<S ID=14620>
   ئاپتونوم رايون بويىچە يېقىندا ‹‹ئاساسىي قاتلامدىكى مۇنەۋۋەر لېكسىيەچى›› شەرىپىگە ئېرىشكەن يەرلىك تەشۋىقاتچى مېھرىنىسا توختى مۇنداق دېدى: يېڭى بىر يىلدا ئەمەلىي ھەرىكىتىم ئارقىلىق پارتىيەنىڭ سىياسەتلىرىنى تەشۋىق قىلىپ، تېخىمۇ كۆپ ئاممىغا پارتىيە، ھۆكۈمەتنىڭ غەمخورلۇقى ۋە غايەت زور ئۆزگىرىشلەرنى تونۇشتۇرۇپ، ئۇلارنى ‹‹بەشنى تونۇش››قا يېتەكلەيمەن.
</S>
<S ID=14621>
ھەر مىللەت ئاممىغا ئەتراپىمدىكى ئىشلار، كىشىلەرنى مىسال كەلتۈرۈپ لېكسىيە سۆزلەپ، دىن ئەسەبىيلىك ئىدىيەسىنىڭ زىيىنىنى تونۇتۇپ، تىنچ، بەختىيار تۇرمۇشنى قەدىرلەشكە ئۈندەيمەن.
</S>
<S ID=14622>
تېخىمۇ كۆپ يەرلىك تەشۋىقاتچىلارنى تەربىيەلەپ يېتىشتۈرۈپ، يەرلىك تەشۋىقاتچىلار قوشۇنىنى زورايتىشقا كۈچ چىقىرىمەن.
</S>
<S ID=14623>
   بۇ قېتىم ئاپتونوم رايون بويىچە ‹‹ئاساسىي قاتلامدىكى مۇنەۋۋەر لېكسىيەچى›› دېگەن شەرەپكە ئېرىشكەن يەرلىك تەشۋىقاتچى ئاينۇر ئەلى مۇنداق دېدى: تەشۋىقاتتىن ئىبارەت ئېغىر ۋەزىپىنى داۋاملىق زىممەمگە ئېلىپ، ئاساسىي قاتلامدىكى ئاممىغا مىللەتلەر ئىتتىپاقلىقىنى قوغداپ، ئەبەدىي ئەمىنلىكنى قولغا كەلتۈرۈش ئۈچۈن ئورتاق تىرىشىش توغرىسىدا لېكسىيە سۆزلەپ، ئاممىنى ئۇلۇغ ۋەتەننى ۋە پارتىيەنى قىزغىن سۆيۈشكە، مىننەتدارلىق ھېسسىياتى بىلەن ئەتراپىدىكى كىشىلەرگە ئىللىقلىق يەتكۈزۈشكە يېتەكلەيمەن.
</S>
<S ID=14624>
‏
</S>
</TEXT>
/BODY
/DOC