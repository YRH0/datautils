<DOC>
<DOCID>TIANSHAN.499115</DOCID>
<HEADER>
<CLASS>شىنجاڭ</CLASS>
<DATE>2016-02-19 12:21:27</DATE>
</HEADER>
<BODY>
<HEADLINE>
<S ID=13084>
بىڭتۈەن بىلەن يەرلىكنىڭ يۇغۇرۇلما تەرەققىياتىدا يېڭى سەھىپە ئېچىلدى
</S>
</HEADLINE>
<TEXT>
<S ID=13085>
    مۇقىملاشتۇرغۇچ، چوڭ پىچ، ئۈلگىلىك رايون ــ مەركەزنىڭ بىڭتۈەن توغرىسىدىكى يېڭى ئورۇن بېكىتىشى ۋە يېڭى تەلىپى بولۇپ، ئەمدىلا ئاياغلاشقان بىڭتۈەن پارتكومى 6- نۆۋەتلىك كومىتېتىنىڭ 15- ئومۇمىي كېڭەيتىلگەن يىغىنىدا، «13- بەش يىللىق» پىلان مەزگىلىدە، مىللەتلەر ئىتتىپاقلىقىنى چوڭقۇرلاشتۇرۇپ، بىڭتۈەن بىلەن يەرلىكنىڭ يۇغۇرۇلما تەرەققىياتىنى ئىلگىرى سۈرۈش تەلەپ قىلىندى. 
</S>
<S ID=13086>
    بۇ يىللىق چاغانلىق دەم ئېلىش مەزگىلىدە، شىنجاڭ «جيۇدىڭ» يېزا ئىگىلىك مەھسۇلاتلىرى گۇرۇھى پارتكومىنىڭ شۇجىسى، باش مۇدىرى خۇاڭ چاۋجۈن بىر كۈنمۇ دەم ئالمىدى.
</S>
<S ID=13087>
ئاپتونوم رايون بويىچە ئەڭ چوڭ يېزا ئىگىلىك مەھسۇلاتلىرى سودا بازىرىدىكىلەر تولىمۇ ئالدىراش بولدى.
</S>
<S ID=13088>
تۇنجى قېتىم رەسمىي ۋەكىل سۈپىتىدە بىڭتۈەن پارتكومى6- نۆۋەتلىك كومىتېتىنىڭ 15- ئومۇمىي كېڭەيتىلگەن يىغىنىغا قاتناشقان خۇاڭ چاۋجۈن كارخانا تىجارىتىنىڭ مۇشۇنداق ئاۋات بولۇشىنىڭ ئۈرۈمچى شەھىرى بىلەن بىڭتۈەن12-شىسىنىڭ يۇغۇرۇلما تەرەققىياتىنىڭ نەتىجىسىدىن بولغانلىقىنى بىلەتتى.
</S>
<S ID=13089>
ئۇ مۇنداق دېدى: «جيۇدىڭ گۇرۇھى ــ بىڭتۈەن بىلەن يەرلىكنىڭ يۇغۇرۇلما تەرەققىياتىنىڭ تىپىك ئۈلگىسى بولۇپ، ئىقتىسادىي ئۈنۈمى بىر قەدەر ياخشى بولماقتا.
</S>
<S ID=13090>
بىڭتۈەن بىلەن يەرلىكنىڭ يۇغۇرۇلما تەرەققىياتى ــ كارخانىمىزنى بارلىققا كەلتۈردى ھەمدە تەرەققىي قىلدۇردى.
</S>
<S ID=13091>
شۇ يىلى قۇرۇلۇش باشلاپ، شۇ يىلى ئىشقا كىرىشتۈرۈلۈپ، مەملىكەتلىك يېزا ئىگىلىك مەھسۇلاتلىرى بازىرىدا ئۈلگە ياراتتى».
</S>
<S ID=13092>
    ئاپتونوم رايونىمىزنىڭ شەرقىي چوڭ دەرۋازىسىدا، بىڭتۈەن 13- شىسى قىزىليۇلتۇز 2- دېھقانچىلىق مەيدانى ئىجتىمائىي مۇقىملىق ۋە ئەبەدىي ئەمىنلىكتىن ئىبارەت ئىككى نىشاننى زىچ چۆرىدىگەن ھالدا، ئۆزلىرىگە قوشنا بولغان قۇمۇل شەھىرى ئاستانە بازىرى بىلەن بىرىكمە تەرەققىياتنى ئەمەلگە ئاشۇرۇپ، يول قۇرۇلۇشى، سۇ ئىشلىتىشنى ماسلاشتۇرۇش، پەرزەنتلەرنىڭ ئوقۇشقا كىرىشى، ئاھالىلارنىڭ داۋالىنىشى، مۇقىملىقنى ساقلاش مىخانىزىمى جەھەتتە بىرلىشىشنى ئەمەلگە ئاشۇرۇپ، تۈەن- مەيداندىن ھەر قايسى يېزا- كەنتلەرگىچە شۇنداقلا قۇمۇل شەھىرىگىچە بولغان يول قاتناش تورىنى شەكىللەندۈردى.
</S>
<S ID=13093>
قىزىليۇلتۇز 2- دېھقانچىلىق مەيدانى پارتكومى دائىمىي كومىتېتىنىڭ ئەزاسى، مۇئاۋىن مەيدان باشلىقى يەن شۆرۇڭ مۇنداق دېدى: «ئاستانە بازىرىدىكى دېھقان قېرىنداشلارغا قولايلىق يارىتىپ بېرىپ، ئۇلارنىڭ قاتناش مەسىلىسىنى ھەل قىلدۇق.
</S>
<S ID=13094>
پەرزەنتلەرنىڭ مەكتەپتە ئوقۇشى، ئاھالىلارنىڭ داۋالىنىشىگە قولايلىق يارىتىپ بېرىلدى.
</S>
<S ID=13095>
بۇلارنىڭ ھەممىسى بىڭتۈەن بىلەن يەرلىكنىڭ ئورتاق قۇرۇلۇش يولى ھېسابلىنىدۇ».
</S>
<S ID=13096>
    بۇ يىل «13- بەش يىللىق» پىلان مەزگىلىنىڭ باشلىنىش يىلى.
</S>
<S ID=13097>
پارتىيە مەركىزىي كومىتېتى سىياسىي بيۇرۇسىنىڭ ئەزاسى، ئاپتونوم رايونلۇق پارتكومنىڭ شۇجىسى، بىڭتۈەن پارتكومىنىڭ1- شۇجىسى، 1- سىياسىي كومىسسارى جاڭ چۈنشيەن مۇنداق دېدى: «بىڭتۈەن بىلەن يەرلىكنىڭ يۇغۇرۇلما تەرەققىياتىدا كۆرۈنەرلىك ئۈنۈم ھاسىل قىلىندى.
</S>
<S ID=13098>
بۇ جەھەتتە، مېخانىزىمدا يېڭىلىق يارىتىپ، داۋاملىق يۇقىرى كۆتۈرۈپ، بىڭتۈەن بىلەن يەرلىكنىڭ يۇغۇرۇلما تەرەققىياتىدا يېڭى سەھىپە يارىتىش كېرەك.
</S>
<S ID=13099>
نەتىجىلەرنى يەنىمۇ مۇستەھكەملەپ ۋە تەرەققىي قىلدۇرۇپ، تەجرىبىلەرنى خۇلاسىلەپ، پىلان تۈزۈش؛ ئىشلارنى مەكتەپ، يەسلىلەرنى ئېچىۋېتىش قاتارلىق كونكرېت ئىشلاردىن باشلاپ، ئەمەلىي ھەرىكەت ئارقىلىق، بىڭتۈەن بىلەن يەرلىكنىڭ يۇغۇرۇلما تەرەققىياتىدا يېڭى ۋەزىيەت يارىتىش؛ بىڭتۈەننىڭ ئالاھىدە رولىنى جارى قىلدۇرۇشتىكى يول ۋە بوشلۇقنى كېڭەيتىش كېرەك.
</S>
<S ID=13100>
بىڭتۈەن بىلەن يەرلىكنىڭ ئىشلەپچىقىرىش كۈچىنى بىر تۇتاش پىلانلاش ۋە ئورۇنلاشتۇرۇشنى داۋاملىق كۈچەيتىپ، بىر تۇتاش پىلانلانغان، ئوبوروت ئەركىن بولغان، ھاياتىي كۈچكە تولغان رايون بازىرىنى شەكىللەندۈرۈش؛ ئىجتىمائىي بايلىق مەنبەلىرىدىن ھەمتۈرتكە ھالىتىدە بەھىرلىنىشنى ئىلگىرى سۈرۈپ، بىڭتۈەن بىلەن يەرلىكنىڭ مائارىپ، سەھىيە، ئىشقا ئورۇنلاشتۇرۇش مۇلازىمىتىنى بىرلەشتۈرۈش مېخانىزىمىنى بەرپا قىلىش ۋە مۇكەممەللەشتۈرۈش؛ بىڭتۈەن بىلەن يەرلىكنىڭ ئاساسىي ئاممىۋى مۇلازىمەت سىستېمىسىنى بىرلىكتە بەرپا قىلىش ۋە ئورتاق بەھىرلىنىشنى ئىلگىرى سۈرۈش كېرەك».
</S>
</TEXT>
/BODY
/DOC