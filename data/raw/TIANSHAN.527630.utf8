<DOC>
<DOCID>TIANSHAN.527630</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-06-12 12:08:05</DATE>
</HEADER>
<BODY>
<HEADLINE>
<S ID=30285>
تۇرپان شەھىرىدىكى نامرات كەنتلەر بۇ يىل «قالپىقىنى ئېلىۋېتىش»كە تىرىشىۋاتىدۇ
</S>
</HEADLINE>
<TEXT>
<S ID=30286>
  جاڭ لېي، جېڭ گۇاڭيۈەن
</S>
<S ID=30287>
　　 تۇرپان شەھىرىنىڭ ئىدىقۇت رايونى ئايدىڭكۆل يېزىسى جاڭزا كەنتىنىڭ ئاھالىسى ئامىنىگۈل قادىر يېقىندىن بېرى ناھايىتى خۇشال، چۈنكى كەنتنىڭ يوللىرى ئاسفالت يولغا ئايلاندى، يول چىراغلىرى ئورنىتىلدى، مۇھىت پاكىزلاندى، يەنە بىر كىيىم-كېچەك زاۋۇتى قۇرۇلدى، تىككۈچىلىكتىن خەۋىرى بار ئامىنىگۈل بۇ زاۋۇتقا ئىشقا ئورۇنلىشىپ، ھەر ئايدا 3000 يۈەندىن ئارتۇق كىرىم قىلىدىغان بولدى.
</S>
<S ID=30288>
　　جاڭزا كەنتى تۇرپان شەھىرىدىكى 18 نامرات كەنتنىڭ بىرى. بۇ يىل تۇرپان شەھەرلىك پارتكوم، شەھەرلىك خەلق ھۆكۈمىتى گۈزەل كەنت قۇرۇلۇشىنى ئىلگىرى سۈرۈشكە نامراتلىقتىن قۇتۇلدۇرۇش جېڭىنى بىرلەشتۈرۈپ، «كەنت گۈزەل، كەنت ئاھالىلىرى باي، كەنت ئىستىلى ياخشى» بولغان گۈزەل كەنتلەرنى ھەقىقىي قۇرۇپ، يىل ئاخىرىدىن بۇرۇن 18 نامرات كەنتنىڭ ھەممىسىنىڭ نامراتلىق قالپىقىنى ئېلىۋېتىشكە تىرىشىدۇ.
</S>
<S ID=30289>
　　يېقىنقى يىللاردىن بۇيان تۇرپان شەھىرى گۈزەل كەنت قۇرۇش تەجرىبىلىرى ئۈستىدە ئىزچىل ئىزدەندى ۋە ئۇنىڭدا يېڭىلىق ياراتتى. 2015-يىلى گۈزەل يېزا قۇرۇشتىكى كەنت پىلانى ياخشى بولۇش، يول قۇرۇلۇشى ياخشى بولۇش، ئورمان بىنا قىلىپ كۆكەرتىش ياخشى بولۇش، كەنت قىياپىتى ياخشى بولۇش، مۇھىت تازىلىقى ياخشى بولۇش، بېيىشقا يېتەكلەش-ئىشقا ئورۇنلاشتۇرۇش ياخشى بولۇش، مىللەتلەر ئىتتىپاقلىقى ياخشى بولۇش، قانۇن-ئىنتىزامغا رىئايە قىلىشتا ياخشى بولۇشتىن ئىبارەت «سەككىز ياخشى بولۇش» ئۆلچىمىنى ئوتتۇرىغا قويدى. بۇ يىلدىن بۇيان تۇرپان شەھىرى «سەككىز ياخشى بولۇش» ئۆلچىمى بويىچە، مەركىزىي كومىتېت ۋە ئاپتونوم رايونلۇق پارتكومنىڭ نامراتلىقتىن قۇتۇلدۇرۇش جېڭىدە غەلىبىنى ئومۇميۈزلۈك قولغا كەلتۈرۈش ئورۇنلاشتۇرمىلىرى بىلەن بىرلەشتۈرۈپ، گۈزەل يېزا قۇرۇلۇشى ۋە نامراتلىقتىن قۇتۇلدۇرۇش جېڭى خىزمىتىنى ماس قەدەمدە ئىلگىرى سۈردى.
</S>
<S ID=30290>
　　تونۇشتۇرۇلۇشىچە، تۇرپان شەھىرى بۇ يىل ئالدىنقى قاراردا 27 كەنتنى گۈزەل كەنت قۇرۇلۇشى سىناق نۇقتىسى قىلىپ تاللىغان بولۇپ، شەھەردىكى 18 نامرات كەنتنى قاپلىغان، ھەممە نامرات كەنتنىڭ «قالپىقىنى ئېلىۋېتىش» نىشانىنى گۈزەل كەنت قۇرۇلۇشى بىلەن بىرلەشتۈرۈپ، ئادەم كۈچى، مالىيە كۈچىنى زورايتىپ، ئۈنۈمنى تېز قولغا كەلتۈرىدىكەن. تۇرپان شەھىرى «سەككىز ياخشى بولۇش» گۈزەل كەنت قۇرۇش ئۆلچىمى بويىچە، ئىلمىي يىرىك پىلان ئارقىلىق يېتەكلەش، ياشاش مۇھىتىنى ياخشىلاش، دېھقانلار ئىگىلىك تىكلەپ كىرىمنى ئاشۇرۇش قاتارلىق سەككىز چوڭ قۇرۇلۇشنى ئومۇميۈزلۈك يولغا قويۇپ، گۈزەل كەنت قۇرۇلۇشى ۋە نامراتلىقتىن قۇتۇلدۇرۇش جېڭى خىزمىتىنى ئومۇميۈزلۈك ئىلگىرى سۈرۈپ، بۇ يىلنىڭ ئاخىرىدا بارلىق نامرات كەنتنىڭ نامراتلىق قالپىقىنى ئېلىپ تاشلايدىكەن ھەمدە تۆت يىل ئىچىدە شەھەر-يېزىلاردا ئومۇميۈزلۈك ھاللىق جەمئىيەت بەرپا قىلىشنى ئىشقا ئاشۇرۇشقا تىرىشىدىكەن. 
</S>
</TEXT>
/BODY
/DOC