<DOC>
<DOCID>TIANSHAN.497971</DOCID>
<HEADER>
<CLASS>مەملىكەت</CLASS>
<DATE>2016-02-16 12:14:29</DATE>
</HEADER>
<BODY>
<HEADLINE>
<S ID=11244>
گۇاڭدۇڭدا سىرتتىن كىرگەن بىر زەيكا ۋىرۇسى بىمارى بايقالدى
</S>
</HEADLINE>
<TEXT>
<S ID=11245>
      جۇڭگو ئۇيغۇرچە رادىيو تورى 16-فېۋرال بېيجىڭ خەۋىرى: مۇخبىرنىڭ گۇاڭدۇڭ ئۆلكىلىك سەھىيە ۋە پىلانلىق تۇغۇت كومىتېتى ھەم سۈپەت تەكشۈرۈش باش ئىدارىسىدىن ئۇقۇشىچە، گۇاڭدۇڭ ئۆلكىسىدە سىرتتىن كىرگەن زەيكا ۋىرۇسى بىلەن يۇقۇملانغان بىر كېسەلگە دىياگنوز قويۇلغان.
</S>
<S ID=11246>
بۇ ئەر بىمار گۇاڭدۇڭ ئۆلكىسىنىڭ جياڭمېن شەھىرىدىن بولۇپ، يېقىنقى يىللاردا ۋېنېسۇئېلادا تىجارەت قىلغان، 12-فېۋرال بەييۈن ئايرودۇرۇمىدا چېگرادىن كىرىپ سالامەتلىكى تەكشۈرۈلگەندە قىزىپ قالغانلىقى، ئەسۋە چىقىپ كەتكەنلىكى بايقالغان.
</S>
<S ID=11247>
گۇاڭدۇڭ ئۆلكىلىك چېگرادىن كىرىش-چىقىشنى تەكشۈرۈش، كارانتىن قىلىش ئىدارىسى دەرھال ئۇنىڭ قېنىنى ئېلىپ زەيكا ۋىرۇسى جەھەتتىن تەكشۈرگەن ھەم گۇاڭجۇ 120 جىددىي قۇتقۇزۇش مەركىزى ئارقىلىق، بىمارنى گۇاڭجۇ شەھىرىدىكى داۋالاش ئورگىنىغا ئاپىرىپ ئايرىپ داۋالىغان.
</S>
<S ID=11248>
12-فېۋرال چۈشتىن كېيىن، بۇ ئىدارە بىماردىن ئەۋرىشكە ئېلىپ تەكشۈرگەندە، زەيكا ۋىرۇسى يادرو كىسلاتاسى مۇسبەت چىققان.
</S>
<S ID=11249>
ھازىر بىمار يەنىلا دوختۇرخانىدا ئايرىپ داۋالانماقتا، بەدەن ھارارىتى نورمال، ئەھۋالى ياخشىلانغان.
</S>
</TEXT>
/BODY
/DOC