<DOC>
<DOCID>TIANSHAN.494839</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-01 16:24:44</DATE>
</HEADER>
<BODY>
<HEADLINE>
<S ID=8099>
ئاقتۇ ناھىيەسى شەھەر–يېزىلارنى بىرگەۋدىلەشتۈرۈشنى ئىلگىرى سۈردى
</S>
</HEADLINE>
<TEXT>
<S ID=8100>
    مۇختەر نۇرمۇھەممەت خەۋەر قىلىدۇ: ئاقتۇ ناھىيەسى مەبلەغ سېلىنمىسىنى زورايتىپ، شەھەر – يېزىلارنىڭ ئۇل ئەسلىھەلىرىنى مۇكەممەللەشتۈرۈش، تۇرالغۇ، مائارىپ ۋە سەھىيەنى يۈكسەلدۈرۈش ئارقىلىق ئاممىنىڭ ئىشلەپچىقىرىش ۋە تۇرمۇش شارائىتىنى ياخشىلىدى.
</S>
<S ID=8101>
    ناھىيە ‹‹12 – بەش يىل››دا ‹‹دېھقان – چارۋىچىلار ئۆزى مەبلەغ غەملەش، مەركەز تولۇقلىما بېرىش، ناھىيە مالىيەسىدىن قوشۇمچە ياردەم بېرىش›› ئۇسۇلىنى قوللىنىپ، بۇلتۇر يىل ئاخىرىغىچە يېزا – بازارلاردا 16 مىڭ يۈرۈش ئەمىن ئۆي، چارۋىچىلىق رايونلىرىدا 4000 يۈرۈشتىن ئارتۇق چارۋىچىلارنى ئولتۇراقلاشتۇرۇپ چارۋىچىلىقنى گۈللەندۈرۈش ئۆيى قۇرۇلۇشىنى تاماملىدى.
</S>
<S ID=8102>
ناھىيە بازىرىدا ‹‹ئىناق›› ئولتۇراق رايونى، ‹‹پامىر›› ئولتۇراق رايونى، ‹‹تاۋلېيۈەن›› ئولتۇراق رايونى قۇرۇپ، چەت، يىراق چارۋىچىلىق يېزا – كەنتلىرىدىكى قىيىنچىلىقى بار 1200 ئائىلىلىك چارۋىچى ۋە ناھىيە بازىرى ئەتراپىدىكى ئۆيى چىقىلغان 2000 ئائىلىلىك دېھقاننى ناھىيە بازىرىدا ئولتۇراقلاشتۇردى.
</S>
<S ID=8103>
جياڭشى ئۆلكىسىنىڭ 30 مىليون يۈەن ياردەم مەبلىغىنى قولغا كەلتۈرۈپ، ناھىيە بازىرىدا ئاقتېرەك ‹‹قوش تىل›› باشلانغۇچ مەكتىپىنى قۇرۇپ، چەت، يىراق چارۋىچىلىق يېزا – كەنتلىرىدىكى 1700 باشلانغۇچ مەكتەپ ئوقۇغۇچىسىنى ناھىيە بازىرىدا زامانىۋى مائارىپتىن بەھرىمەن بولۇش پۇرسىتىگە ئىگە قىلدى.
</S>
<S ID=8104>
قاتناش ئۇل ئەسلىھە قۇرۇلۇشى قەدىمىنى تېزلىتىپ، يېزا، كەنت تاشيولى مۇساپىسىنى 1452 كىلومېتىرغا يەتكۈزۈپ، ناھىيە بازىرىنى مەركەز قىلىپ يېزا، كەنتلەرگە تۇتاشقان قاتناش تورىنى شەكىللەندۈرۈش بىلەن بىللە، ئاساسلىق يېزا، كەنت يوللىرىنى يورۇتۇش قۇرۇلۇشىنى تاماملاپ، شەھەر – يېزىلارنىڭ بىر گەۋدىلىشىشىنى ئىلگىرى سۈردى.
</S>
<S ID=8105>
بۇنىڭ بىلەن 5000دىن ئارتۇق دېھقان – چارۋىچى شەھەر – بازارلاردا ئىشقا ئورۇنلاشتى.
</S>
<S ID=8106>
بۇلتۇر ناھىيەدىكى دېھقانچىلىق، چارۋىچىلىق رايونلىرىدىن 55 مىڭ ئادەم/قېتىم سىرتقا چىقىپ ئىشلەپ، 362 مىليون يۈەن كىرىم قىلدى.
</S>
<S ID=8107>

</S>
</TEXT>
/BODY
/DOC