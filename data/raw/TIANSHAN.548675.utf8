<DOC>
<DOCID>TIANSHAN.548675</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-09-15 11:36:59</DATE>
</HEADER>
<BODY>
<HEADLINE>
<S ID=48682>
بورتالا ئوبلاستىدا ئاياللارنىڭ قول ھۈنەرۋەنچىلىك كەسپىنى يۈكسەلدۈرۈش تۈر مەبلىغى تارقىتىلدى
</S>
</HEADLINE>
<TEXT>
<S ID=48683>
    تەكلىپلىك مۇخبىرىمىز ئابدۇغېنى ھاجىيۇپ خەۋەر قىلىدۇ: بورتالا ئوبلاستلىق ئاياللار بىرلەشمىسى يېقىندا ئاياللارنىڭ قول ھۈنەرۋەنچىلىك كەسپىنى يۈكسەلدۈرۈش تۈر مەبلىغى ۋە ‹‹ئالتۇن سۇمۇرغ قۇرۇلۇشى›› بويىچە ئالىي مەكتەپلەرگە ئۆتكەن، ئائىلىسىدە قىيىنچىلىقى بار ئوقۇغۇچىلارغا ئوقۇش ياردەم پۇلى تارقىتىش مۇراسىمى ئۆتكۈزدى.
</S>
<S ID=48684>
    ئۇقۇشىمچە، ئوبلاستلىق ئاياللار بىرلەشمىسى بۇ يىل 3 – ئايدا ناھىيە، شەھەرلەردىكى ئاياللار قۇرغان ئوتتۇرا، كىچىك 30 كارخانىنىڭ كۆلىمى، ئىشقا ئورۇنلاشتۇرۇش ئەھۋالى ۋە تەرەققىيات ئىستىقبالىنى ھەر تەرەپلىمە تەكشۈرۈپ، شەرتكە ئۇيغۇن كېلىدىغان 11 كارخانىنىڭ ئىگىلىكىنى راۋاجلاندۇرۇشى ئۈچۈن 2 مىليون يۈەن ئاياللار قول ھۈنەرۋەنچىلىك كەسپىنى يۈكسەلدۈرۈش تۈر مەبلىغىنى قولغا كەلتۈرگەن.
</S>
<S ID=48685>
‹‹ئالتۇن سۇمۇرغ قۇرۇلۇشى›› يېڭىدىن ئالىي مەكتەپكە ئۆتكەن، ئائىلىسىدە قىيىنچىلىقى بار، ئۆگىنىشتە ئەلا قىز ئىستۇدېنتلارغا قارىتىلغان جامائەت پاراۋانلىقى تۈرى بولۇپ، ئوبلاست 2012 – يىلى بۇ جامائەت پاراۋانلىقى تۈرىنى يولغا قويغاندىن تارتىپ ھازىرغىچە 95 ئىستۇدېنتقا ياردەم قىلغان.
</S>
<S ID=48686>
بۇ يىل خۇبېي ئۆلكىلىك ئاياللار بىرلەشمىسى، خۇبېي ئۆلكىلىك ئاياللار ۋە بالىلار تەرەققىيات فوندى ‹‹ئالتۇن سۇمۇرغ قۇرۇلۇشى›› ئوقۇشقا ياردەم بېرىش پائالىيىتىنى داۋاملىق يولغا قويۇپ، ئوبلاستتىكى ئائىلىسىدە قىيىنچىلىقى بار 25 ئالىي مەكتەپ ئوقۇغۇچىسىغا 2000 يۈەندىن ئوقۇش ياردەم پۇلى تارقاتقان.
</S>
<S ID=48687>
‏
</S>
</TEXT>
/BODY
/DOC