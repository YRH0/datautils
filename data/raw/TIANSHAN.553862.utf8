<DOC>
<DOCID>TIANSHAN.553862</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-09-29 16:42:52</DATE>
</HEADER>
<BODY>
<HEADLINE>
<S ID=51338>
خوتەن ناھىيەلىك سىياسىي كېڭەش تەكلىپ خىزمىتىنى ياخشى ئىشلەپ كۆرۈنەرلىك ئىجتىمائىي ئۈنۈم ھاسىل قىلدى
</S>
</HEADLINE>
<TEXT>
<S ID=51339>
   ئىختىيارىي مۇخبىرىمىز يالقۇن سىراجىئەھمەت خەۋىرى: سىياسىي كېڭەش خوتەن ناھىيەلىك 14- نۆۋەتلىك كومىتېتىنىڭ 1-يىغىنىدىن بۇيانقى بەش يىل ماباينىدە، سىياسىي كېڭەش ئەزالىرى، سىياسىي كېڭەش تەركىبىدىكى ھەر قايسى ئىدارە-ئورۇنلار ۋە ناھىيەلىك سىياسىي كېڭەش مەخسۇس ئەزالار خىزمەت بۆلۈمى، ھەر ساھە، ھەر قايسى يېزا-بازارلىق سىياسىي كېڭەش ئالاقىلىشىش گۇرۇپپىلىرى سىياسىي جەھەتتە كېڭىشىش، دېموكراتىك نازارەت قىلىش، ھاكىمىيەت ئىشلىرىغا قاتنىشىش، ھاكىمىيەت ئىشلىرىنى مۇھاكىمە قىلىش فۇنكسىيەسىنى ياخشى جارى قىلدۇرۇپ، جەمئىي 866 پارچە تەكلىپ قوبۇل قىلدى.
</S>
<S ID=51340>
تەكلىپ كومىتېتىنىڭ تەكشۈرۈپ ئەنگە ئېلىشى ئارقىلىق 636 پارچە تەكلىپ تۇرغۇزۇلۇپ، ئەنگە ئېلىش نىسبىتى %73.44 بولدى.
</S>
<S ID=51341>
تۈرلەر بويىچە رەتلەشكە ئاساسلانغاندا، ئەزالار تەكلىپىدىن مۇقىملىق ۋە دىنىي ئىشلارنى باشقۇرۇش جەھەتتىكى تەكلىپ 89 پارچە بولۇپ، بۇ تەكلىپ ئومۇمىي سانىنىڭ %13.99 ىنى؛ ئىقتىسادىي، ئىجتىمائىي تەرەققىيات تەرەپلەردىكى تەكلىپ 171 پارچە بولۇپ، بۇ تەكلىپ ئومۇمىي سانىنىڭ %26.89 ىنى؛ پەن، مائارىپ، مەدەنىيەت، سەھىيە، تەنتەربىيە تەرەپلەرگە ئائىت تەكلىپ 143 پارچە بولۇپ، بۇ تەكلىپ ئومۇمىي سانىنىڭ %22.48 ىنى؛ خەلق تۇرمۇشىغا كۆڭۈل بۆلۈش ۋە سىياسەت، قانۇن-نىزام تەرەپلەرگە ئائىت تەكلىپ 199 پارچە بولۇپ، بۇ تەكلىپ ئومۇمىي سانىنىڭ %31.29 ىنى؛ باشقا تەرەپلەرگە ئائىت تەكلىپ 34 پارچە بولۇپ، بۇ تەكلىپ ئومۇمىي سانىنىڭ %5.35 ىنى ئىگىلىگەن.
</S>
<S ID=51342>
ھەر قايسى تەكلىپ بېجىرگۈچى ئورۇنلار تەشەببۇسكارلىق بىلەن قوبۇل قىلىپ، ئەستايىدىل بېجىرگەنلىكتىن، جاۋاب بېرىش نىسبىتى %100، ئەزالارنىڭ رازى بولۇش نىسبىتى %98 دىن يۇقىرى بولغان.
</S>
<S ID=51343>
   بەش يىلدىن بۇيان، سىياسىي كېڭەش خوتەن ناھىيەلىك 14-نۆۋەتلىك كومىتېتى ئىلمىي تەرەققىيات قارىشىنى يېتەكچى قىلىپ، پارتىيە 18-قۇرۇلتىيى، 18-نۆۋەتلىك 3-، 4-، 5-ئومۇمىي يىغىن روھىنى ئەستايىدىل، ئىزچىل ئەمەلىيلەشتۈرۈپ، تەكلىپ خىزمىتىدىكى مۇھىم نۇقتىنى چۆرىدەپ، ئومۇمىيلىق ئۈچۈن مۇلازىمەت قىلىپ، تەكلىپ سۈپىتىنى ئۆستۈردى، ئەمەلىي ئۈنۈمگە ئەھمىيەت بېرىش فاڭجېنىدا چىڭ تۇرۇپ، ھەر قايسى نۆۋەتلىك سىياسىي كېڭەش تەكلىپ خىزمىتىنىڭ ئېسىل ئەنئەنىسى، خىزمەتلەرنى پۇختا ئىشلەش ئىستىلىغا ۋارىسلىق قىلىش رولىنى جارى قىلدۇرۇپ، دەۋر بىلەن تەڭ ئىلگىرىلەپ، يول ئېچىپ يېڭىلىق ياراتتى.
</S>
<S ID=51344>
تەكلىپ بېجىرىش خىزمىتىدە تەكلىپ سۈپىتى، تەكلىپ بېجىرىش ۋە تەكلىپ خىزمىتى جەريانىدىكى مۇلازىمەت سۈپىتىنى ئۆستۈرۈشتىن ئىبارەت ئۈچ ھالقىنى چىڭ تۇتۇپ، تەكلىپ قۇرۇلمىسىنىڭ سان جەھەتتىن سۈپەت جەھەتكە ئۆزگىرىشى، تەكلىپ بېجىرىش خىزمەتلىرىنىڭ جاۋاب بېرىش تىپىدىن ئەمەلىيلىشىش تىپىغا ئۆزگىرىشى، تەكلىپ خىزمىتىنىڭ يىغىۋېلىپ-تارقىتىشتىن مۇلازىمەت تىپىغا ئۆزگىرىشىنى ئىلگىرى سۈرگەنلىكتىن، تەكلىپ خىزمىتىدە بىر قەدەر يۇقىرى ئۈنۈم قولغا كەلتۈرۈلدى.
</S>
</TEXT>
/BODY
/DOC