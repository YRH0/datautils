<DOC>
<DOCID>TIANSHAN.512341</DOCID>
<HEADER>
<CLASS>خەلقئارا</CLASS>
<DATE>2016-03-23 19:50:46</DATE>
</HEADER>
<BODY>
<HEADLINE>
<S ID=21759>
بوئاۋ ئاسىيا مۇنبىرىنىڭ 2016-يىللىق يىللىق يىغىنى ئۆتكۈزۈلۈپ، 62 دۆلەت ۋە رايوندىن كەلگەن 2100 مېھمان يىغىنغا قاتناشتى
</S>
</HEADLINE>
<TEXT>
<S ID=21760>
　　«ئاسىيانىڭ يېڭى كېلەچىكى: يېڭى ھاياتىي كۈچى ۋە يېڭى ئارزۇسى» ئاساسىي تېمىسىدىكى بوئاۋ ئاسىيا مۇنبىرىنىڭ 2016-يىللىق يىللىق يىغىنى 22 –مارت خەينەن بوئاۋدا ئېچىلدى. 62 دۆلەت ۋە رايوندىن كەلگەن 2100 مېھمان يىغىنغا قاتناشتى.
</S>
<S ID=21761>
　　بوئاۋ ئاسىيا مۇنبىرىنىڭ باش كاتىپى جۇ ۋېنجۇڭ ئاخبارات ئېلان قىلىش يىغىنىدا ئەھۋال تونۇشتۇرۇپ مۇنداق دېدى: 2016-يىللىق يىللىق يىغىندا 88 مەيدان مۇزاكىرە تەسىس قىلىنغان بولۇپ، بىر مەيدان باشلىنىش مۇراسىمى، 51 مەيدان مۇنبەرگە بۆلۈنۈش، 15 مەيدان يۇمىلاق ئۈستەل يىغىنى، 5 مەيدان ئاساسىي تېمىلىق زىياپەت، 10 مەيدان ئىگىلىك تىكلىگۈچىلەر سۆھبىتى ۋە ئالتە مەيدان تېلېۋىزىيە مۇنازىرىسىنى ئۆز ئىچىگە ئالىدۇ.
</S>
<S ID=21762>
　　يېڭىلىق يارىتىش، ئىگىلىك تىكلەش ھازىرقى ئاسىيانىڭ ئىقتىسادىي قىزىق نۇقتىسى. مۇنبەرنىڭ يىللىق يىغىنىدا 10 مەيدان مۇزاكىرە ئورۇنلاشتۇرۇلغان بولۇپ، ئىگىلىك تىكلىگۈچىلەر سۆھبىتىگە پەن-تېخنىكىدا ئالدىنقى قاتاردىكى، ئىلغار ياسىمىچىلىق، گۈللەنمە كەسىپلەر قاتارلىق ساھەلەر توپلاندى، ئەنئەنىۋى كەسىپلەر ۋە گۈللەنمە كەسىپىي ساھەلەردىن كەلگەن كۆپلىگەن باشلامچى كارخانىلارنىڭ مەسئۇللىرى بىلەن مېھمانلار ئىگىلىك تىكلەش كەچۈرمىشى ۋە ئىگىلىك تىكلەش تۇيغۇلىرى ئۈستىدە بەس-بەستە پىكىرلىشىدۇ ھەم نەزىرىنى تېخنىكا ۋە كەسىپنىڭ ئەڭ يېڭى يۈزلىنىشىگە ئاغدۇرىدۇ.
</S>
</TEXT>
/BODY
/DOC