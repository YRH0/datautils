<DOC>
<DOCID>TIANSHAN.492549</DOCID>
<HEADER>
<CLASS>ئۈرۈمچى</CLASS>
<DATE>2016-01-25 12:08:14</DATE>
</HEADER>
<BODY>
<HEADLINE>
<S ID=5405>
ئۈرۈمچى ياشلار ئوغۇللار مۇز چەينەك كوماندىسى مىس مېدالغا ئېرىشتى
</S>
</HEADLINE>
<TEXT>
<S ID=5406>
    سادىق ئىمىر خەۋەر قىلىدۇ: 23 – يانۋار ئۆتكۈزۈلگەن مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ ياشلار گۇرۇپپىسى بويىچە ئوغۇللارنىڭ مۇز چەينەك مۇسابىقىسىدە، ئۈرۈمچى كوماندىسى 4:5 نەتىجە بىلەن ئېردوس كوماندىسىنى يېڭىپ، مىس مېدالغا ئېرىشتى.
</S>
<S ID=5407>
    ‹‹مۇز ئۈستىدىكى شاھمات›› دەپ تەرىپلىنىدىغان مۇز چەينەك مۇسابىقىسىگە ئىنچىكە ھەرىكەت، كۆڭۈل ئېچىش، ئەقىل – پاراسەت ۋە تىركىشىش مۇجەسسەملەنگەن بولۇپ، كىشىگە ئالاھىدە زوق ئاتا قىلىدۇ.
</S>
<S ID=5408>
    بۇ مەيدان مۇسابىقىدە، ئۈرۈمچى كوماندىسى ئاكتىپ ھۇجۇم قوزغاپ، ئاۋۋال ئۈچ نومۇر ئالدى، لېكىن مۇسابىقىنىڭ ئوتتۇرا قىسمىدا ئارقا – ئارقىدىن سەۋەنلىك ئۆتكۈزۈپ قويۇپ، ئېردوس كوماندىسىنىڭ نومۇر ئېلىشىغا پۇرسەت بېرىپ قويدى.
</S>
<S ID=5409>
مۇسابىقىنىڭ ئاخىرقى باسقۇچىدا ئۈرۈمچى كوماندىسى تاكتىكىسىنى ئۆزگەرتىپ، يەنە ئىككى نومۇر ئېلىپ، 4:5 نەتىجە بىلەن ئېردوس كوماندىسىنى تەستە يەڭدى.
</S>
<S ID=5410>
    تونۇشتۇرۇلۇشىچە، ئۈرۈمچى ياشلار مۇز چەينەك كوماندىسىدىكى تەنھەرىكەتچىلەرنىڭ ھەممىسى خاربىندىن كەلگەن بولۇپ، ئوتتۇرىچە 17 ياش ئىكەن، مۇز چەينەك مەشىقى بىلەن شۇغۇللانغىلى ئىككى يىلچە بوپتۇ، بۇ نۆۋەتلىك مۇسابىقە ئۇلار قاتناشقان تۇنجى قېتىملىق مەملىكەتلىك چوڭ مۇسابىقە ئىكەن.
</S>
<S ID=5411>
    23 – يانۋار ئۆتكۈزۈلگەن ياشلار گۇرۇپپىسى بويىچە قىزلارنىڭ مۇز چەينەك مۇسابىقىسىدە، ئۈرۈمچى كوماندىسى 4:3 بىلەن باۋتۇ كوماندىسىغا ئۇتتۇرۇپ قويۇپ، 4 – بولدى؛ ئارىلاش قوش كىشىلىك مۇز چەينەك مۇسابىقىسىنىڭ يېرىم ھەل قىلغۇچ مۇسابىقىسىدە، ئالتاي كوماندىسى 10:3 بىلەن بەيشەن كوماندىسىغا ئۇتتۇرۇپ قويدى.
</S>
<S ID=5412>
    بۇ نۆۋەتلىك مەملىكەتلىك قىشلىق تەنھەرىكەت مۇسابىقىسىنىڭ مۇز چەينەك مۇسابىقىسىدە ياشلار ۋە چوڭلار گۇرۇپپىسى بويىچە قىز – ئوغۇللار مۇسابىقىسى ۋە ئارىلاش قوش كىشىلىك مۇز چەينەك مۇسابىقىسى بولۇپ جەمئىي بەش تۈر تەسىس قىلىندى.
</S>
<S ID=5413>
مۇسابىقىگە 18 كوماندىدىن 210 نەچچە ماھىر قاتناشتى.
</S>
<S ID=5414>
ئاپتونوم رايونىمىزدىن ئۈرۈمچى، بورتالا، تارباغاتاي، ئالتاي، شىخەنزە كوماندىسى بولۇپ بەش كوماندا قاتناشتى.
</S>
<S ID=5415>
مەملىكەتلىك 12 – نۆۋەتلىك قىشلىق تەنھەرىكەت مۇسابىقىسىگە سېلىشتۇرغاندا، بۇ نۆۋەتلىك مۇسابىقىدە ياشلار گۇرۇپپىسى مۇسابىقىسى ۋە ئارىلاش قوش كىشىلىك مۇسابىقىسى كۆپەيتىپ تەسىس قىلىندى.
</S>
<S ID=5416>
    ئەرلەر گۇرۇپپىسى بويىچە ياشلارنىڭ مۇز چەينىكى مۇسابىقىسىدە، ئۈرۈمچى كوماندىسى 4:5 نەتىجىدە ئېردوس كوماندىسىنى يېڭىپ، مىس مېدالغا ئېرىشتى.
</S>
<S ID=5417>
    ئەرلەر گۇرۇپپىسى بويىچە ياشلارنىڭ مۇز چەينىكى مۇسابىقىسى ۋە تۇنجى مەيدان مۇسابىقە خاربىن ئەرلەر مۇز چەينىكى كوماندىسى بىلەن شاڭخەي كوماندىسىنىڭ مۇسابىقىسى ئۆتكۈزۈلدى.
</S>
<S ID=5418>
خاربىن ئەرلەر مۇز چەينىكى كوماندىسى شاڭخەي كوماندىسىنى 1:16 نەتىجىدە يەڭدى.
</S>
<S ID=5419>
‏    
</S>
</TEXT>
/BODY
/DOC