<DOC>
<DOCID>TIANSHAN.500493</DOCID>
<HEADER>
<CLASS>ئۈرۈمچى</CLASS>
<DATE>2016-02-22 18:15:59</DATE>
</HEADER>
<BODY>
<HEADLINE>
<S ID=14177>
«سىز بولغانلىقىڭىز ئۈچۈنلا ھەممە ئائىلىلەر جەم بولىدۇ» تېمىسىدىكى پانۇس بايرىمىلىق يىغىلىشى ئۆتكۈزۈلدى
</S>
</HEADLINE>
<TEXT>
<S ID=14178>
    ئىستانسىمىز خەۋىرى: ئىستانسىمىزنىڭ ئاپتونوم رايونلۇق جامائەت خەۋپسىزلىكى نازارىتى قاتناش ساقچى باش ئەترىتى، جۇڭگو خەلق مال - مۈلۈك سۇغۇرتا شىركىتىنىڭ شىنجاڭ شۆبە شىركىتى، جياڭنەن ۋاڭزى ئاشخانىسى بىلەن بىرلىكتە ئويۇشتۇرغان «سىز بولغانلىقىڭىز ئۈچۈنلا ھەممە ئائىلىلەر جەم بولىدۇ» تېمىسىدىكى پانۇس بايرىمىلىق يىغىلىشى 21-فېۋرال چۈشتىن بۇرۇن ئۈرۈمچى شەھىرىدە ئۆتكۈزۈلدى.
</S>
<S ID=14179>
    ئاپتونوم رايونلۇق جامائەت خەۋپسىزلىكى نازارىتى قاتناش ساقچى باش ئەترىتى يۇقىرى سۈرئەتلىك تاشيول تارماق ئەترىتى، ئۈرۈمچى شەھىرى، تۇرپان شەھىرى، سانجى شەھىرىدىن كەلگەن ئالدىنقى سەپتىكى 200 دىن كۆپرەك قاتناش ساقچىسى، ئائىلە تاۋابىئاتلىرى، شۇنداقلا پېنسىيىگە ۋە دەم ئېلىشقا چىققان كادىرلار ۋەكىللىرى جياڭنەن ۋاڭزى ئاشخانىسىغا يىغىلىپ، بىرلىكتە ناخشا ئېيتىپ ئۇسسۇل ئويناپ، تۈرلۈك كۆڭۈل ئېچىش تۈرلىرىنى ئويۇشتۇرۇپ، پانۇس بايرىمىنى بىرلىكتە كۈتۈۋالدى.
</S>
<S ID=14180>
    21-فېۋرال تۇرپان شەھەرلىك جامائەت خەۋپسىزلىكى ئىدارىسى قاتناش ساقچى تارماق ئەترىتىنىڭ سىياسىي كومىسسارى گاۋ خۇا ۋە ئۇنىڭ ئوغلىنىڭ تۇغۇلغان كۈنى ئىدى.
</S>
<S ID=14181>
پائالىيەت نەق مەيدانىدا كۆپچىلىك بىرلىكتە تۇغۇلغان كۈن ناخشىسى ئېيتىپ، ئۇلارغا بەخت تىلىدى، گاۋ خۇا ھاياجانلانغان ھالدا مۇنداق دېدى: 2016- يىلى كىرگەندىن بۇيان، خىزمىتىمىز ئىزچىل ئالدىراش بولۇپ، ئۆيدىكىلەر بىلەن جەم بولىدىغانغىمۇ ۋاقىت چىقىرالماي قالغان ئىدۇق.
</S>
<S ID=14182>
بۈگۈن ئوغلۇم بىلەن ئىككىمىز تۇغۇلغان كۈنىمىزنى تەڭ ئۆتكۈزۈۋاتىمىز، بۇ ئالاھىدە كۈندە بىز بەك خوش بولدۇق.
</S>
<S ID=14183>
    چاغان مەزگىلىدە، يوللارنىڭ راۋان بولۇشىغا كاپالەتلىك قىلىش ئۈچۈن ھەممە ئائىلىلەر جەم بولغان مەزگىلدە، ئالدىنقى سەپتىكى قاتناش ساقچىلىرى قاتتىق سوغۇققا قارىماي، ئىش ئورنىدىن ئايرىلماي ۋەزىپە ئىجرا قىلدى.
</S>
<S ID=14184>
قاتناش ساقچىسىنىڭ ئايالى شياڭ يۈەنشەن ۋە باشقا قاتناش ساقچىلىرىنىڭ ئائىلە ئەزالىرى ئۆزلىرىنىڭ ھەمراھلىرىنىڭ خىزمىتىنى چۈشەندى ۋە ئۇلارنى ئىزچىل قوللاپ كەلدى.
</S>
<S ID=14185>
ئۇلار مۇنداق دېدى: قاتناش ساقچىسى بولۇش بەك جاپالىق، 365 كۈن ئۇلار سىرتتا ئىشلەيدۇ، ئائىلە ئەزالىرى جەم بولغان كۈنلەردىمۇ ئۇلار ئىشلەيدۇ.
</S>
<S ID=14186>
شۇنىڭ ئۈچۈن، بىزنىڭ جەم بولمىقىمىز بەك تەس، بۈگۈن بىز بەك خوش بولدۇق.
</S>
<S ID=14187>
    جۇڭگو خەلق مال - مۈلۈك سۇغۇرتا شىركىتى ئۈرۈمچى شۆبە شىركىتىنىڭ مۇئاۋىن باش دېرىكتورى ۋاڭ لىنىڭ مۇنداق دېدى: بىزنىڭ بۇ پائالىيەتكە قاتنىشىمىزدىكى ئاساسلىق سەۋەب، سۇغۇرتا كەسپىنى ھەقىقىي تۈردە ھەممە ئۆيلەرگە ئېلىپ كىرىپ، كۆپچىلىك قىيىنچىلىققا يولۇققاندا، سۇغۇرتا كەسپىنىڭ رولىنى جارى قىلدۇرۇش.
</S>
<S ID=14188>
بىز بۇنداق پائالىيەت ئارقىلىق تېخىمۇ كۆپ ساقچىلارنى پانۇس بايرىمىدا ئائىلىسىدىكىلەر بىلەن جەم قىلىپ، بايرامنى خوشال - خورام ئۆتكۈزۈشىگە شارائىت يارىتىش بېرىشنى ئارزۇ قىلىمىز.
</S>
</TEXT>
/BODY
/DOC