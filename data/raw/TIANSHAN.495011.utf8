<DOC>
<DOCID>TIANSHAN.495011</DOCID>
<HEADER>
<CLASS>ئۈرۈمچى</CLASS>
<DATE>2016-02-01 18:25:39</DATE>
</HEADER>
<BODY>
<HEADLINE>
<S ID=8432>
ئۈرۈمچى شەھىرىدىكى ھەر قايسى چوڭ سودا ساراي، تاللا بازار ۋە توپ سېتىش بازارلىرىنىڭ تىجارىتى جانلىنىپ كەتتى
</S>
</HEADLINE>
<TEXT>
<S ID=8433>
    چاغان يېقىنلىشىپ قالدى.
</S>
<S ID=8434>
ئۈرۈمچى شەھىرىدىكى ھەر قايسى چوڭ سودا سارايلىرى، تاللا بازارلىرى ۋە توپ سېتىش بازارلىرىنىڭ تىجارىتى جانلىنىپ كەتتى.
</S>
<S ID=8435>
چاغاننى كۈتۈۋېلىش ئۈچۈن، شەھەر ئاھالىلىرى چاغانلىق مال سېتىۋېلىش بىلەن ئالدىراش بولۇپ كەتتى.
</S>
<S ID=8436>
    شەھەر ئاھالىلىرىنىڭ ئېھتىياجىنى قاندۇرۇش ئۈچۈن، ھەر قايسى تاللا بازارلىرى قۇرۇق يەل-يېمىش، دېڭىز مەھسۇلاتلىرى، گۆش مەھسۇلاتلىرى قاتارلىق چاغانلىق ئىستېمالغا مۇناسىۋەتلىك تاۋار بۇيۇملىرىنى يېتەرلىك تەييارلىدى.
</S>
<S ID=8437>
تاللا بازىرىنىڭ ھەممىلا يېرىدە خېرىدارلارنىڭ سېۋەت كۆتۈرۈپ ياكى ھارۋىنى ئىتتىرىپ، مال جازىسى ئارىسىدا ئۆزلىرى ئېھتىياجلىق تاۋارلارنى تاللاش بىلەن ئالدىراش ئىكەنلىكىنى كۆرگىلى بولاتتى.
</S>
<S ID=8438>
شەھەر ئاھالىسى زۇ فاڭ مۇنداق دېدى: تاللا بازىرىغا كىرىپ، ئازراق دېڭىز مەھسۇلاتلىرى، گۆش، مېۋە- چېۋە سېتىۋالدىم.
</S>
<S ID=8439>
بۇ يەردە بۇ يىل دېڭىز مەھسۇلاتلىرىنىڭ تۈرلىرى بەك كۆپكەن، ھازىر تۇرمۇشىمىز ياخشىلىنىپ كەتتى، چاغاننى خۇشال-خۇرام ئۆتكۈزمىسەك بولمايدۇ، ئەلۋەتتە.
</S>
<S ID=8440>
    تۇرمۇش سەۋىيەسىنىڭ ئۆسۈشىگە ئەگىشىپ، تۈرلۈك دېڭىز مەھسۇلاتلىرى بايراملىق تاماق ئۈستىلىدە كەم بولسا بولمايدىغان ئېسىل يېمەكلىك بولۇپ قالدى.
</S>
<S ID=8441>
شىنجاڭ «خەيخۇڭ» خەلقئارا ئەشيا ئوبوروت مەركىزىدە، شەھەر ئاھالىسى جاڭ جيەن ئەتىگەندىلا يولدىشى بىلەن بىرلىكتە دېڭىز مەھسۇلاتلىرى سېتىۋالغىلى كەلدى.
</S>
<S ID=8442>
بۇ يىل، ئۇ ئىلگىرىكىگە ئوخشاشمايدىغان دېڭىز مەھسۇلاتلىرىنى سېتىۋېلىشنى كۆڭلىگە پۈككەنىدى.
</S>
<S ID=8443>
ئۇ مۇنداق دېدى: دېڭىز بېلىقى، چوڭ پراۋىن، كامچاتكا قىسقۇچپاقىسىغا ئوخشاش دېڭىز مەھسۇلاتلىرىنى سېتىۋالدىم.
</S>
<S ID=8444>
بۇلارنى ئادەتتە باشقا تاللا بازارلىرىغا بېرىپ تاپقىلى بولمايدۇ.
</S>
<S ID=8445>
شۇڭا بۇ يەرگە بۇرۇن كەلدىم.
</S>
<S ID=8446>
    ئۇنىڭدىن باشقا، ئىچكىرىدىكى جايلار سوغۇق ھاۋا ئېقىمىنىڭ تەسىرىگە ئۇچرىشى تۈپەيلى، ئۈرۈمچى شەھىرىدە قىسمەن كۆكتاتلارنىڭ باھاسى ئازراق ئۆرلىگەن بولسىمۇ، لېكىن ئومۇمەن جەھەتتىن مۇقىم بولىۋاتىدۇ.
</S>
<S ID=8447>
شىنجاڭ «جيۇدىڭ» يېزا ئىگىلىك مەھسۇلاتلىرىنى توپ سېتىش بازىرى پارتىيە باش ياچېيكىسىنىڭ مۇئاۋىن شۇجىسى لى جۈن مۇنداق دېدى: چاغاندىن بۇرۇن كۆكتاتلارنىڭ باھاسىدا زور ئۆزگىرىش بولماسلىقى مۇمكىن.
</S>
<S ID=8448>
ناۋادا مەلۇم بىر خىل كۆكتاتنىڭ باھاسى ئۆرلىسە، مەملىكەتنىڭ ھەر قايسى جايلىرىدىن شۇ خىل كۆكتاتنى تېزلىكتە بازىرىمىزغا كىرگۈزىمىز، بۇ مال باھاسىنى مۇقىملاشتۇرۇش رولىنى ئوينايدۇ.
</S>
</TEXT>
/BODY
/DOC