<DOC>
<DOCID>TIANSHAN.490368</DOCID>
<HEADER>
<CLASS>خەلقئارا</CLASS>
<DATE>2016-01-20 15:50:53</DATE>
</HEADER>
<BODY>
<HEADLINE>
<S ID=4162>
رۇسىيە دىپلوماتىيە مىنىستىرى: 40 توننىدىن كۆپ ماددىي ئەشيا سۈرىيەنىڭ تېررورچىلار كونتروللۇقىدىكى رايونلىرىغا ھاۋادىن تاشلاندى
</S>
</HEADLINE>
<TEXT>
<S ID=4163>
   يەر شارى تورى خەۋىرى: رۇسىيە تاراتقۇلىرىنىڭ 19-يانۋار خەۋەر قىلىشىچە، رۇسىيە دۆلەت مۇداپىئە مىنىستىرلىقى باياناتچىسى ئىگور كوناشېنكوۋ مايور گېنېرال 40 توننىدىن كۆپ ئىنسانپەرۋەرلىك ياردىمى ماددىي ئەشياسىنىڭ سۈرىيەنىڭ تېررورچىلار ئىگىلىۋالغان رايونلىرىغا ھاۋادىن تاشلانغانلىقىنى ئېيتقان.
</S>
<S ID=4164>
   كوناشېنكوۋ بىلدۈرۈپ: «رۇسىيە ئارمىيەسىنىڭ سۈرىيەدە تۇرۇشلۇق قوماندانلىق ئىشتابى تېررورچى ئۇنسۇرلار كونتروللۇقىدىكى رايونلارغا ھاۋادىن يېمەكلىك ۋە تۇرمۇش لازىمەتلىكلىرىنى تاشلاپ بەردى.
</S>
<S ID=4165>
18-يانۋار كەچتە رۇسىيە ھاۋا ئارمىيەسى ھاۋادىن دەير ئەز زەۋر شەھىرى ۋە قوراللىق ئۇنسۇرلار ئىگىلىۋالغان باشقا رايونلارغا 40 توننىدىن كۆپ يېمەكلىك ۋە تۇرمۇش لازىمەتلىكلىرىنى تاشلاپ بەردى» دېگەن.
</S>
<S ID=4166>
   كونوشېنكوۋنىڭ بىلدۈرۈشىچە، بۇ ياردەم ماددىي ئەشيالىرى رۇسىيەنىڭ سۈرىيەدە تۇرۇشلۇق قوماندانلىق ئىشتابى تەمىنلىگەن ئوزۇق-تۈلۈك ۋە سۈرىيە ھۆكۈمىتى تەمىنلىگەن ئاسانلىقچە بۇزۇلمايدىغان باشقا يېمەكلىكلەرنى ئۆز ئىچىگە ئالىدىكەن.
</S>
<S ID=4167>
بارلىق ماددىي ئەشيالارنى رۇسيە ئارمىيەسى خېممىم ھاۋا ئارمىيە بازىسىدا P-7 تىپلىق ھاۋادىن تاشلاش سۇپىسىغا قاچىلىغان، ئارقىدىن سۈرىيە ھاۋا ئارمىيە تىرانسىپورت ئايروپىلانى ھاۋادىن تاشلىغان.
</S>
</TEXT>
/BODY
/DOC