<DOC>
<DOCID>TIANSHAN.533098</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-07-07 10:49:56</DATE>
</HEADER>
<BODY>
<HEADLINE>
<S ID=32213>
‹‹گۈزەللىك ئەلچىلىرى››گە ھۆرمەت بىلدۈرۈلدى
</S>
</HEADLINE>
<TEXT>
<S ID=32214>
    تۇرسۇنجان ھەسەن، خالىقجان قۇربان خەۋەر قىلىدۇ: يېقىندا ئاۋات ناھىيەسىدىكى خۇسۇسىي كارخانىچىلار ‹‹گۈزەللىك ئەلچىلىرى››نى دولان دەرياسىنىڭ مەنزىرە بەلبېغىغا جەم قىلىپ، ئۇلارنىڭ ئەمگىكىگە ھۆرمىتىنى بىلدۈردى.
</S>
<S ID=32215>
   پائالىيەتتە ‹‹نەزەرباغ غىزالىق چايخانىسى›› ھەر ساھەنىڭ ‹‹گۈزەللىك ئەلچىلىرى››گە بولغان كۆڭۈل ئىزھارىنى يەتكۈزۈش مەقسىتىدە 400 كىشىلىك تاماق تەييارلاپ، ئۇلارنى بىر ۋاقلىق مېھىر – مۇھەببەت تامىقىدىن بەھرىمەن قىلىپلا قالماي، 20 مىڭ يۈەن قىممىتىدىكى سوۋغا – سالاملارنى ئۇلارنىڭ قولىغا تۇتقۇزدى. ‹‹ئەڭ گۈزەل پاكلىق ئەلچىلىرى››، ‹‹مىللەتلەر ئىتتىپاقلىقىدىكى ئۈلگىلىك شەخسلەر›› نەق مەيداندا تارتۇقلاندى.
</S>
<S ID=32216>
   بۇ قېتىمقى پائالىيەتگە ئاۋات ناھىيەسىدىكى 20 دىن ئارتۇق كارخانىچى قاتناشقان بولۇپ، ‹‹نەزەرباغ غىزالىق چايخانىسى››نىڭ مەسئۇلى ئابلاجان جېلىل مۇنداق دېدى: ‹‹گۈزەللىك ئەلچىلىرى›› بىزگە گۈزەل مۇھىت ھازىرلاپ بېرىش ئۈچۈن كۆپ جاپا چەكتى، بىز بۇنىڭدىن كېيىن مۇشۇنداق پائالىيەتلەرنى كۆپرەك ئۆتكۈزۈش ئارقىلىق ئۇلارغا چىن قەلبىمىزدىن ھۆرمىتىمىزنى بىلدۈرىمىز.
</S>
<S ID=32217>
   گۈزەللىك ئەلچىسى قەمبەرنىساخان مۇنداق دېدى: 20 دىن ئارتۇق كارخانىچى بىزنى بىر يەرگە جەم قىلىپ تۇرمۇش بۇيۇملىرى، مۇكاپات بۇيۇملىرى، تۈرلۈك سوۋغا – سالاملار بىلەن بىزدىن ھال سورىدى. بىزگە كۆڭۈل بۆلگەن كارخانىچىلارغا رەھمەت!
</S>
<S ID=32218>
‏
</S>
</TEXT>
/BODY
/DOC