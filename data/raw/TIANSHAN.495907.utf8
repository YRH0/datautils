<DOC>
<DOCID>TIANSHAN.495907</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-04 16:12:40</DATE>
</HEADER>
<BODY>
<HEADLINE>
<S ID=9541>
كۆمۈرچىلىك كۇچا ئىقتىسادىغا يېڭى ھاياتىي كۈچ قوشتى
</S>
</HEADLINE>
<TEXT>
<S ID=9542>
        ئىختىيارىي مۇخبىرىمىز ئەھمەت ئىسمائىل خەۋىرى: كۇچا ناھىيەسى كۆمۈر زاپىسى جەنۇبىي شىنجاڭ بويىچە ئالدىنقى قاتاردىكى ناھىيەلەرنىڭ بىرى. بۇ ناھىيە يېقىنقى بىر قانچە يىلدىن بۇيان، كۆمۈر كانلارنى تەرتىپكە سېلىش بىلەن ئىلغار تېخنىكىلارنى كىرگۈزۈشكە تەڭ ئەھمىيەت بېرىپ، كۆمۈرچىلىك كەسپىنىڭ تەرەققىياتىنى تېزلەتتى.
</S>
<S ID=9543>
ھازىر، بۇ ناھىيەدە يىللىق كۆمۈر ئىشلەپچىقىرىش ئىقتىدارى 12 مىليون 680 مىڭ توننىغا يېتىدۇ.
</S>
<S ID=9544>
ھازىر شۈجۇ كانچىلىق گۇرۇھى، كۇچا شاقوتان كان ئېچىش ھەسسىدارلىق شىركىتى قاتارلىق ئۈچ چوڭ كۆمۈرچىلىك بازىسى بارلىققا كەلدى. كۇچا كېشىڭ كۆمۈرچىلىك كەسپىي مەسئۇلىيەت شىركىتى قاتارلىق ئون نەچچە چوڭ كارخانا، گۇرۇھلار مەبلەغ سېلىش، تېخنىكا ئۆزگەرتىش، باشقۇرۇش جەھەتتىكى ئالاھىدىلىكلىرى بىلەن كۇچانىڭ كۆمۈرچىلىك سانائىتىگە يېڭىچە ھاياتى كۈچ قوشتى.
</S>
<S ID=9545>
    كۇچا ناھىيەسى كۆمۈر سانائەت كەسپىنى ئىلمىي پىلانلاشقا ئەھمىيەت بېرىپ، 25 كان قۇدۇقىدا تېخنىكا يېڭىلاپ بىخەتەر ئىشلەپچىقىرىشنى ئالدىنقى ئورۇنغا قويدى، يىللىق مەھسۇلات مىقدارى 460 مىڭ توننا بولغان كان قۇدۇقىنى 13كە، يىللىق مەھسۇلات مىقدارى 500 مىڭ توننا بولغان كان قۇدۇقىنى يەتتىگە، يىللىق مەھسۇلات مىقدارى 700 مىڭ توننا بولغان كان قۇدۇقىنى بەشكە يەتكۈزدى.
</S>
<S ID=9546>
136 مىليون 360 مىڭ يۈەن مەبلەغ سېلىپ، كۆمۈر كانلارنىڭ بىخەتەر ئىشلەپچىقىرىش ئىقتىدارىنى مۇستەھكەملىدى.
</S>
<S ID=9547>
بۇلتۇر يانۋاردىن دېكابىرنىڭ ئاخىرغىچە ئىشلەپچىقىرىلغان كۆمۈر مەھسۇلات مىقدارى11 مىليون 670 مىڭ توننىغا يېتىپ، كۆمۈرچىلىكتىن قىلغان كىرىم 525مىليون150مىڭ يۈەنگە يېتىپ، ئالدىنقى يىلدىكىدىن ئايرىم-ئايرىم ھالدا%9.24،%7.54 ئاشتى. بۇنىڭ بىلەن كۆمۈرچىلىك كۇچا ئىقتىسادىدىكى يارقىن نۇقتا بولۇپ قالدى.
</S>
<S ID=9548>

</S>
</TEXT>
/BODY
/DOC