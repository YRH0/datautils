<DOC>
<DOCID>TIANSHAN.493534</DOCID>
<HEADER>
<CLASS>شىنجاڭ</CLASS>
<DATE>2016-01-27 12:19:42</DATE>
</HEADER>
<BODY>
<HEADLINE>
<S ID=6551>
فىگۇرا چىقىرىپ مۇز تېيىلىش مۇسابىقىسى باشلاندى
</S>
</HEADLINE>
<TEXT>
<S ID=6552>
 يۈ شياۋيۈ بىلەن جىن ياڭ ياشلار گۇرۇپپىسى بويىچە قوش كىشىلىك تېيىلىش مۇسابىقىسىدە بىرىنچى ئورۇندا تۇردى
</S>
<S ID=6553>
   خالىدە ئوبۇل خەۋەر قىلىدۇ: مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ فىگۇرا چىقىرىپ مۇز تېيىلىش مۇسابىقىسى 26 – يانۋار چۈشتىن كېيىن باشلاندى.
</S>
<S ID=6554>
شىنجاڭ كوماندىسىدىن يۈ شياۋيۈ بىلەن جىن ياڭ ياشلار گۇرۇپپىسى بويىچە قوش كىشىلىك فىگۇرا چىقىرىپ مۇز تېيىلىشتا بەلگىلەنگەن ھەرىكەتنى ئورۇنداش مۇسابىقىسىدە 66.94 نومۇرغا ئېرىشىپ، بىرىنچى ئورۇندا تۇردى.
</S>
<S ID=6555>
27 – يانۋار ئەركىن فىگۇرا چىقىرىپ مۇز تېيىلىش مۇسابىقىسى ئۆتكۈزۈلىدۇ ھەم مۇشۇ ئىككى تۈرنىڭ نەتىجىسى قوشۇلۇپ، چېمپيون مەيدانغا كېلىدۇ.
</S>
<S ID=6556>
   ياشلار گۇرۇپپىسى بويىچە قوش كىشىلىك فىگۇرا چىقىرىپ مۇز تېيىلىشتا بەلگىلەنگەن ھەرىكەتنى ئورۇنداش مۇسابىقىسىدە، ماھىرلار قىيىنلىق دەرىجىسى يۇقىرى ھەرىكەتلەرنى ئىشلىگەندە ئارقا – ئارقىدىن يىقىلىپ چۈشتى.
</S>
<S ID=6557>
يۈ شياۋيۈ بىلەن جىن ياڭ مەيدانغا چىققاندا، تاماشىبىنلار ئۇلارنىڭ يىقىلىپ چۈشۈشىدىن، مۇسابىقە نەتىجىسىگە تەسىر يېتىشىدىن ئەنسىرەپ، ئۈن – تىن چىقارماي جىم ئولتۇرۇپ كۆردى.
</S>
<S ID=6558>
ئىككى ماھىر بەلگىلەنگەن ھەرىكەتلەرنى تولۇق ھەم ئۆلچەملىك ئورۇنلاپ، تاماشىبىنلارنى ئۆزىگە رام قىلدى، ئۇلار مۇسابىقىنى ئاخىرلاشتۇرغاندا، تاماشىبىنلار قىزغىن ئالقىش ياڭراتتى.
</S>
<S ID=6559>
   شۇ كۈنى چۈشتىن كېيىن ئۆتكۈزۈلگەن ياشلار گۇرۇپپىسى بويىچە قىزلارنىڭ يەككە كىشىلىك فىگۇرا چىقىرىپ مۇز تېيىلىشتا بەلگىلەنگەن ھەرىكەتنى ئورۇنلاش مۇسابىقىسىدە، شىنجاڭلىق ماھىر يۈ تىڭخۇي تۇنجى بولۇپ مەيدانغا چىقتى.
</S>
<S ID=6560>
توق قىزىل رەڭلىك كۆڭلەك كىيگەن بۇ چىرايلىق قىز ياڭراق مۇزىكا ساداسىغا جور بولۇپ، پورەكلەپ ئېچىلغان ئەتىرگۈلگە ئوخشاش مەيداندا لەرزان تېيىلىشقا باشلىدى، رەڭگارەڭ چىراغ نۇرىدا ئۇ تولىمۇ نازاكەتلىك كۆرۈنەتتى.
</S>
<S ID=6561>
ئاخىرىدا ئۇ .81 34 نومۇرغا ئېرىشىپ، 5 – ئورۇندا تۇردى.
</S>
<S ID=6562>
   زۇ بىنشىن بىلەن ۋاڭ مىڭ شىنجاڭ كوماندىسىغا ۋاكالىتەن مۇز ئۈستى ئۇسسۇلى مۇسابىقىسىنىڭ بەلگىلەنگەن ھەرىكەتنى ئورۇنلاش تۈرىگە قاتناشتى.
</S>
<S ID=6563>
28 – يانۋار ئۇلار بۇ مۇسابىقىنىڭ ئەركىن تېيىلىش تۈرىگە قاتنىشىپ، نەتىجىسى بەلگىلىنىدۇ.
</S>
<S ID=6564>
‏
</S>
</TEXT>
/BODY
/DOC