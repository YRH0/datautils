<DOC>
<DOCID>TIANSHAN.547144</DOCID>
<HEADER>
<CLASS>پەن – مائارىپ</CLASS>
<DATE>2016-09-05 11:09:05</DATE>
</HEADER>
<BODY>
<HEADLINE>
<S ID=46627>
باي ناھىيەسىدە مەكتەپلەرنىڭ ئوقۇتۇش شارائىتى زور دەرىجىدە ياخشىلاندى، ئوقۇتۇش سۈپىتى ئۆستى
</S>
</HEADLINE>
<TEXT>
<S ID=46628>
   ئىختىيارىي مۇخبىرىمىز قۇربان سايىم خەۋەر قىلىدۇ: باي ناھىيەسىدە يېقىنقى بەش يىلدىن بۇيان، مائارىپقا 3 مىليارد 86 مىليون 407 مىڭ يۈەن مەبلەغ سېلىندى.
</S>
<S ID=46629>
بۇنىڭ ئىچىدە تۈر قۇرۇلۇشىغا 561 مىليون يۈەن مەبلەغ سېلىنىپ، يېڭىدىن ناھىيەلىك 4-ئوتتۇرا مەكتەپ، ناھىيەلىك قار لەيلىسى باشلانغۇچ مەكتىپى، قار لەيلىسى بالىلار باغچىسى قاتارلىق مۇھىم، چوڭ تۈرلەر پۈتۈپ ئىشقا كىرىشتۈرۈلدى.
</S>
<S ID=46630>
ۋىلايەت بويىچە تۇنجى مائارىپ ئۇچۇر مەركىزى قۇرۇلدى.
</S>
<S ID=46631>
ناھىيە بويىچە «سىنىپلارنى تۇتاشتۇرۇش» ئۈسكۈنىسىدىن 591 يۈرۈش سەپلىنىپ، بۇنىڭ سىنىپلارنى قاپلاش نىسبىتى %61 كە، كەڭ بەلباغ تورىنىڭ مەكتەپلەرنى تۇتاشتۇرۇش نىسبىتى %100 كە يەتتى.
</S>
<S ID=46632>
پۈتۈن ناھىيەنىڭ مەجبۇرىيەت مائارىپى باسقۇچىدىكى باشلانغۇچ مەكتەپ ئوقۇش يېشىغا توشقان بالىلارنىڭ مەكتەپكە كىرىش نىسبىتى %99.6 كە يىتىپ، باشلانغۇچ مەكتەپلەردىكى ئوقۇغۇچىلارنىڭ تۇراقلىشىش نىسبىتى %96.54 كە، تولۇقسىز ئوتتۇرا مەكتەپ ئوقۇغۇچىلىرىنىڭ تۇراقلىشىش نىسبىتى %99.93 كە، باشلانغۇچ-تولۇقسىز ئوتۇرا مەكتەپ ئوقۇغۇچىلىرىنىڭ مەكتەپ پۈتتۈرۈش نىسبىتى %100 كە يەتتى.
</S>
<S ID=46633>
تولۇقسىز ئوتتۇرا مەكتەپ ئوقۇغۇچىلىرىنىڭ تولۇق ئوتتۇرا مەكتەپكە ئۆتۈش نىسبىتى %95.6 كە يەتتى.
</S>
<S ID=46634>
پۈتۈن ناھىيەنىڭ ئالىي مەكتەپ ئىمتىھانىدا مەخسۇس كۇرستىن يۇقىرى نومۇر ئۆلچىمىگە يېتىش نىسبىتى %87.2 كە يەتتى.
</S>
</TEXT>
/BODY
/DOC