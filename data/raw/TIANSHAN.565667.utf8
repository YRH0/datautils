<DOC>
<DOCID>TIANSHAN.565667</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-11-17 15:44:50</DATE>
</HEADER>
<BODY>
<HEADLINE>
<S ID=60190>
بورتالا ئوبلاستى يېزىلاردىكى يېمەكلىك بازارلىرىنى نازارەت قىلىپ باشقۇرۇشنى كۈچەيتتى
</S>
</HEADLINE>
<TEXT>
<S ID=60191>
 داۋۇتجان ئىمام خەۋەر قىلىدۇ: بورتالا ئوبلاستلىق يېمەكلىك – دورا بىخەتەرلىكىنى نازارەت قىلىپ باشقۇرۇش تارماقلىرى كۆپ خىل تەدبىرلەرنى قوللىنىپ، يېزىلارنىڭ يېمەكلىك بازارلىرىدا ساقلىنىۋاتقان گەۋدىلىك مەسىلىلەر ۋە يوشۇرۇن خەۋپلەرنى ئۈنۈملۈك تۈزەپ، يېمەكلىك تىجارىتى بىلەن شۇغۇللىنىدىغان ئورۇنلارنىڭ تەرتىپىنى ئۈنۈملۈك تەرتىپكە سالدى.
</S>
<S ID=60192>
 بۇ ئىدارە بۇ يىل كىرگەندىن بۇيان يېزىلاردىكى يېمەكلىك تىجارىتى بىلەن شۇغۇللىنىدىغان ئورۇنلارنى تەكشۈرۈپ نازارەت قىلىش سالمىقىنى ئاشۇرۇپ، يېمەكلىككە ئىشلىتىلىدىغان ئۆسۈملۈك يېغى، سۈت مەھسۇلاتلىرى، بالىلار يېمەكلىكلىرى، گۆش تۈرىدىكى يېمەكلىكلەر، ئاي توقاچ، يەرلىك ئالاھىدە يېمەكلىكلەر، تۈرلۈك تېتىتقۇلار قاتارلىق كۈندىلىك ئىستېمال بۇيۇملىرىنى مەخسۇس تەكشۈردى.
</S>
<S ID=60193>
يېزىلارنىڭ يېمەكلىك بازارلىرىنى ئىجازەتلىك تەكشۈرۈپ بېكىتىش سالمىقىنى ئاشۇرۇپ، مەمۇرىي ئىجازەت بېرىشتىن بۇرۇن تەكشۈرۈپ ئېنىقلاش، يېتەكچىلىك قىلىش، مال كىرگۈزۈشتىن بۇرۇن يېمەكلىك سۈپىتىنى تەكشۈرۈش قاتارلىق يېمەكلىك بىخەتەرلىكىگە ئائىت تۈزۈملەرنىڭ ئىجراسىنى چىڭ تۇتۇپ، كىنىشكىسىز تىجارەت قىلىش ۋە لاياقەتسىز يېمەكلىكلەرنىڭ يېزا بازارلىرىغا كىرىشىدەك قىلمىشلارنى مەنبەدىن توستى.
</S>
<S ID=60194>
تەشۋىقات سالمىقىنى ئاشۇرۇپ، ‹‹ئىستېمالچىلارنىڭ ھوقۇق – مەنپەئىتىنى قوغداش كۈنى››، ‹‹يېمەكلىك بىخەتەرلىكى تەشۋىقات ھەپتىلىكى››، ‹‹بىخەتەر ئىشلەپچىقىرىش تەشۋىقات ئېيى›› قاتارلىق پائالىيەتلەرگە بىرلەشتۈرگەن ھالدا، ئاممىغا ‹‹يېمەكلىك بىخەتەرلىكى قانۇنى››غا ئالاقىدار قانۇن – بەلگىلىمىلەر ۋە يېمەكلىك بىخەتەرلىكىنى ئومۇملاشتۇرۇش بىلىملىرىنى كەڭ تەشۋىق قىلىپ، ھەر مىللەت ئاممىنىڭ يېمەكلىك بىخەتەرلىك ئېڭى ۋە ئۆز – ئۆزىنى قوغداش ئېڭىنى يەنىمۇ يۇقىرى كۆتۈردى.
</S>
<S ID=60195>
بۇ يىل يىل بېشىدىن 11 – ئاينىڭ باشلىرىغا قەدەر، بۇ ئوبلاست 9000 ئادەم (قېتىم) قانۇن ئىجرا خادىمى ئاجرىتىپ، يېمەكلىك تىجارىتى بىلەن شۇغۇللىنىدىغان 3600 ئورۇننى تەكشۈرۈپ، 33.55 كىلوگىرام لاياقەتسىز يېمەكلىكنى قانۇن بويىچە بىر تەرەپ قىلدى.
</S>
</TEXT>
/BODY
/DOC