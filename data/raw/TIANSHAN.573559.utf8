<DOC>
<DOCID>TIANSHAN.573559</DOCID>
<HEADER>
<CLASS>ئوبزور</CLASS>
<DATE>2016-12-09 11:45:10</DATE>
</HEADER>
<BODY>
<HEADLINE>
<S ID=63921>
ئىستىلدا دۇرۇس بولۇپ، توغرا كەيپىياتنى ئەۋج ئالدۇرۇپ، جاسارەت بىلەن ئىلگىرىلەيلى
</S>
</HEADLINE>
<TEXT>
<S ID=63922>
 مەركەزنىڭ سەككىز تۈرلۈك بەلگىلىمىسى يولغا قويۇلغانلىقىنىڭ تۆت يىللىقى مۇناسىۋىتى بىلەن
</S>
<S ID=63923>
    ‹‹سەككىز تۈرلۈك بەلگىلىمە›› جۇڭگونى ئۆزگەرتكەن سىياسىي سۆز، قىسقىغىنا نەچچە يۈز خەتلىك مەزمۇن جۇڭگو كوممۇنىستىك پارتىيەسىنىڭ يامانغا زەربە بېرىپ، ياخشىغا مەدەت بېرىدىغان ئىستىل ئۆزگىرىش يولىنى ئاچتى.
</S>
<S ID=63924>
    2012 – يىل 12 – ئاينىڭ 4 – كۈنى، ج ك پ مەركىزىي كومىتېتى سىياسىي بىيۇروسى يىغىنىدا خىزمەت ئىستىلىنى ياخشىلاش، ئامما بىلەن زىچ ئالاقە باغلاش توغرىسىدىكى سەككىز تۈرلۈك بەلگىلىمە قاراپ چىقىپ ماقۇللاندى.
</S>
<S ID=63925>
تۆت يىلدىن بۇيان، يولداش شى جىنپىڭ يادرولۇقىدىكى پارتىيە مەركىزىي كومىتېتى ئۆزى ئۈلگە بولۇپ، يۇقىرى – تۆۋەنگە باشلامچىلىق قىلىپ، سەككىز تۈرلۈك بەلگىلىمىنى قەتئىي ئىجرا قىلىشتا باشتىن – ئاخىر باشلامچى بولدى ھەم ئۇنى باشلىنىش نۇقتىسى قىلىپ، پارتىيە ئىستىلى، پاكلىق قۇرۇلۇشىنى قەتئىي بوشاشماي ئىلگىرى سۈرۈپ، كۆرۈنەرلىك نەتىجە يارىتىپ، ھەممەيلەننىڭ دىققەت – ئېتىبارىنى قوزغىدى.
</S>
<S ID=63926>
    تۆت يىلدىن بۇيان، پۈتۈن پارتىيەدىكىلەر يۇقىرىدىن تۆۋەنگىچە خىزمەتلەرنى پۇختا ئىشلەپ، چىڭ تۇرۇش داۋامىدا چوڭقۇرلاشتۇرۇپ، چوڭقۇرلاشتۇرۇش داۋامىدا چىڭ تۇرۇپ، سەككىز تۈرلۈك بەلگىلىمىنى ئەمەلىيلەشتۈردى، ئامما ئەمەلىي ئۈنۈم ۋە ئۆزگىرىشلەرنى كۆردى.
</S>
<S ID=63927>
    بىر يىلدا بىر ئۆزگىرىش، تۆت يىلدا زور ئۆزگىرىش بولدى. ئىلگىرىكى ‹‹يېڭى بەلگىلىمە›› بۈگۈنكى كۈندە ‹‹كونا بەلگىلىمە››گە ئايلىنىپ قالدى، سوزۇلما خاراكتېرلىك كونا كېسەللەر چەكلەش ۋە نازارەت قىلىش جەريانىدا تەدرىجىي تۈگىتىلدى، سەككىز تۈرلۈك بەلگىلىمە كىشىلەر قەلبىدىن داۋاملىق چوڭقۇر ئورۇن ئالدى، پارتىيەنى ئومۇميۈزلۈك قاتتىق باشقۇرۇشنى ئىلگىرى سۈرۈشتە ئارقا – ئارقىدىن يېڭى غەلىبىلەر قولغا كەلتۈرۈلدى.
</S>
<S ID=63928>
    ‹‹پولات تاۋلاش ئۈچۈن پولاتتەك ئىرادە بولۇش كېرەك›› سەككىز تۈرلۈك بەلگىلىمە باشلىنىش نۇقتىسى قىلىنىپ، پارتىيەنى ئومۇميۈزلۈك قاتتىق باشقۇرۇش ئۈزلۈكسىز كۈچەيتىلدى
</S>
<S ID=63929>
    ج ك پ مەركىزىي كومىتېتى سىياسىي بىيۇروسى 11 – ئاينىڭ 30 – كۈنى يىغىن ئېچىپ، پارتىيە ۋە دۆلەت رەھبەرلىرىنىڭ ئالاقىدار تەمىناتىنى قېلىپلاشتۇرۇش قاتارلىق ھۆججەتلەرنى قاراپ چىقىپ ماقۇللاپ، پارتىيە ۋە دۆلەت رەھبەرلىرىنىڭ ئىشخانا، تۇرالغۇ، ئاپتوموبىل ئىشلىتىش، قاتناش ۋاسىتىسى، خىزمەتچى خادىم سەپلەش، دەم ئېلىش، ھاردۇق ئېلىش قاتارلىق تەمىناتلىرىنى يەنىمۇ قېلىپلاشتۇردى.
</S>
<S ID=63930>
يىغىندا ئالاقىدار بەلگىلىمىلەرنى ج ك پ 18 – نۆۋەتلىك مەركىزىي كومىتېتى سىياسىي بىيۇروسىنىڭ باشلامچىلىق بىلەن ئىجرا قىلىشى ھەم تۈركۈمگە بۆلۈپ يولغا قويۇشى ئېنىق تەلەپ قىلىندى.
</S>
<S ID=63931>
    چېگرا ئىچى – سىرتىدىكى جامائەت پىكرى بۇنىڭغا باھا بېرىپ: سەككىز تۈرلۈك بەلگىلىمە تۆت يىل ئىجرا قىلىنغاندىن كېيىن يەنە بىر قېتىم دەرىجىسى ئۆستۈرۈلدى، جۇڭگو كوممۇنىستىك پارتىيەسىنىڭ ئىستىلنى ياخشىلاش، پارتىيەنى قاتتىق باشقۇرۇش ئىرادىسى قەتئىي بوشاشمىدى، دېدى.
</S>
<S ID=63932>
    تۆت يىل ئىلگىرى، مەركىزىي كومىتېت سىياسىي بىيۇروسى ئاچقان يىغىندا سەككىز تۈرلۈك بەلگىلىمە قاراپ چىقىپ ماقۇللانغان، باش شۇجى شى جىنپىڭنىڭ يىغىنغا رىياسەتچىلىك قىلغاندا قىلغان مۇھىم سۆزى ھازىرغىچە ئېنىق ئېسىمىزدە:
</S>
<S ID=63933>
    ‹‹بەلگىلىمە چىقارغان ئىكەنمىز، تېخىمۇ قاتتىق ئۆلچەم بىلەن تىرىشىشىمىز، ھەقىقىي تۇتۇشىمىز كېرەك››.
</S>
<S ID=63934>
    تۆت يىلدىن بۇيان، يولداش شى جىنپىڭ يادرولۇقىدىكى پارتىيە مەركىزىي كومىتېتى ئۆزى ئۈلگە بولۇپ، باشلامچىلىق بىلەن ئۈلگە كۆرسىتىپ، سەككىز تۈرلۈك بەلگىلىمىنى قاتتىق ئىجرا قىلدى.
</S>
<S ID=63935>
    سەپەرگە چىققاندا يولنى قامال قىلماسلىق، خەلقنى ئاز پاراكەندە قىلىش، زىيادە مۇھاپىزەتچى ئالماسلىق، ھەمراھ خادىملارنى ئازايتىش، ئادەتتىكى قورۇمىلارنى يېيىش، ئادەتتىكى ياتاقتا يېتىش، جاپاغا چىداش، ئاددىي – ساددا بولۇشنى تەكىتلەش، چېكىدىن ئاشقان ئىسراپچىلىققا قارشى تۇرۇش؛ ‹‹رېژىسسورلۇق قىلماسلىق››، ‹‹ئۆگەتمەسلىك››، تەكشۈرۈش نۇقتىسىنى ئورۇنلاشتۇرماسلىق، ئەڭ ھەقىقىي ئەھۋالنى ئىگىلەشتىن تارتىپ راست گەپ قىلىش، مەسىلىلەرنى سۆزلەشكە ئىلھاملاندۇرۇش، پىكىر كۆپ جايلارغا كۆپرەك بېرىش، ئادەتتىكى ئامما بىلەن كۆپرەك ئۇچرىشىشقىچە...
</S>
<S ID=63936>
    ‹‹بىزنىڭ مەسئۇلىيىتىمىز پۈتۈن پارتىيەدىكى يولداشلار بىلەن بىرلىكتە پارتىيە ئۆزىنى باشقۇرۇش، پارتىيەنى قاتتىق ئىدارە قىلىشتا چىڭ تۇرۇپ، ئۆزىمىزدە ساقلانغان گەۋدىلىك مەسىلىلەرنى ھەقىقىي ھەل قىلىپ، خىزمەت ئىستىلىنى ھەقىقىي ياخشىلاپ، ئامما بىلەن زىچ ئالاقە باغلاپ، پارتىيەمىزنى باشتىن – ئاخىر جۇڭگوچە سوتسىيالىزم ئىشلىرىنىڭ كۈچلۈك رەھبەرلىك يادروسىغا ئايلاندۇرۇش››.
</S>
<S ID=63937>
    بۇ، پارتىيە مەركىزىي كومىتېتىنىڭ پۈتۈن مەملىكەت خەلقىگە بەرگەن تەنتەنىلىك ۋەدىسى، گېپى گەپ، ئىشى ئىش بولۇش كېرەك.
</S>
<S ID=63938>
    2013 – يىل 6 – ئاينىڭ 22 – كۈنىدىن 25 – كۈنىگىچە ج ك پ مەركىزىي كومىتېتى سىياسىي بىيۇروسى مەخسۇس يىغىن ئېچىپ، مەركەزنىڭ سەككىز تۈرلۈك بەلگىلىمىسىنى ئەمەلىيلەشتۈرۈش ئەھۋالىنى سېلىشتۇرۇپ تەكشۈرۈپ، ئىستىل قۇرۇلۇشىنى كۈچەيتىش تەدبىرلىرى ھەم ئالاقىدار تۈزۈم – بەلگىلىمىلەرنى تەتقىق قىلىپ ئوتتۇرىغا قويدى.
</S>
<S ID=63939>
    2015 – يىل 12 – ئاينىڭ 28 – كۈنىدىن 29 – كۈنىگىچە ج ك پ مەركىزىي كومىتېتى سىياسىي بىيۇروسى مەخسۇس تېمىلىق دېموكراتىك تۇرمۇش يىغىنى ئېچىپ، ‹‹ئۈچ يىلدىن بۇيان، مەركىزىي كومىتېت سىياسىي بىيۇروسىنىڭ مەركەزنىڭ سەككىز تۈرلۈك بەلگىلىمىسىنى ئىزچىللاشتۇرۇش ۋە ئىجرا قىلىش، ئىستىل قۇرۇلۇشىنى كۈچەيتىش تەدبىرىنى ئەمەلىيلەشتۈرۈش ئەھۋالى توغرىسىدىكى دوكلاتى›› قاتارلىقلارغا قاراپ چىقتى، مەركىزىي كومىتېت سىياسىي بىيۇروسىدىكى يولداشلار بىر – بىرلەپ سۆز قىلدى، پارتىيە مەركىزىي كومىتېتىنىڭ تەلىپىگە ئاساسەن سېلىشتۇرۇپ تەكشۈردى.
</S>
<S ID=63940>
    تۆت يىلدىن بۇيان، جايلار، تارماقلار پارتىيە مەركىزىي كومىتېتى بىلەن بىردەك بولۇپ، ‹‹مىخ›› قېقىش غەيرىتى بىلەن، مەركەزنىڭ سەككىز تۈرلۈك بەلگىلىمىسىنىڭ روھىنى بوشاشماي قاتتىق ئىجرا قىلدى.
</S>
<S ID=63941>
    ھۆكۈمەت پۇلىغا يېيىش – ئىچىشنى قەتئىي چەكلىدى.
</S>
<S ID=63942>
بەزى جايلار ئۇلاپلا ‹‹ۋەزىپە ئىجرا قىلىۋاتقاندا چۈشتە ھاراق ئىچىش مەنئى قىلىنىدۇ›› دېگەن بەلگىلىمىنى چىقارغاندىن كېيىن، شىنجاڭ، ئەنخۇي قاتارلىق جايلاردا دەرىجىسى ئۆستۈرۈلگەن ‹‹ھاراق چەكلەش بۇيرۇقى›› يولغا قويۇلۇپ، ھۆكۈمەت مېھمان كۈتۈۋېلىش پائالىيىتىدە بىردەك ھاراق ئىچىشكە رۇخسەت قىلىنمايدۇ، دەپ بەلگىلەندى ھەم يوشۇرۇن زىيارەت قىلىش، نازارەت قىلىش قاتارلىق ئۇسۇللار قوللىنىلىپ، ھۆكۈمەت مېھمان كۈتۈۋېلىشتىكى ‹‹ھاراق چەكلەش بۇيرۇقى››نى ئەمەلىيلەشتۈرۈش ئىلگىرى سۈرۈلدى.
</S>
<S ID=63943>
    ھۆكۈمەت پۇلىغا بايراملىق سوۋغات بېرىش چەكلەندى. خېبېي ئۆلكىلىك ئىنتىزام تەكشۈرۈش كومىتېتى ھۆكۈمەت پۇلىغا سوۋغات بېرىشنى مەخسۇس تۈزەش ھەرىكىتىنى قانات يايدۇرۇپ، نۇقتىلىق سودا ساراي، تاللا بازىرى، يەرلىك ئالاھىدە مەھسۇلات دۇكىنى قاتارلىق جايلارغا بېرىپ يوشۇرۇن زىيارەت قىلدى ۋە تەكشۈردى.
</S>
<S ID=63944>
سىچۈەن، خېنەن قاتارلىق جايلاردىكى ئىنتىزام تەكشۈرۈش، مەمۇرىي تەپتىش ئورگانلىرى پاكلىق قىسقا ئۇچۇرى يوللاش، ئاگاھ سۆھبىتىنى قانات يايدۇرۇش، تىپىك دېلو مىساللىرىنى ئاشكارىلاش قاتارلىق ئۇسۇللار ئارقىلىق پارتىيەلىك كادىرلارنىڭ ‹‹ئۇششاق ئىللەت››، ‹‹كىچىك خاتالىق››لىرىنى ۋاقتىدا ئېسىگە سېلىپ، تۈزىتىپ، ئۇلارنىڭ ئۆزىنى بىلىۋېلىشىغا ھەيدەكچىلىك قىلدى.
</S>
<S ID=63945>
    ھەر بىر تەپسىلات، ھەر بىر ‹‹كىچىك ئىش››تىن باشلاپ تۇتۇپ، ھالقىمۇ ھالقا چىڭىتىش كېرەك.
</S>
<S ID=63946>
تۆت يىل ئۆتۈپ كەتتى، كىشىلەر خۇشاللىق بىلەن شۇنى كۆردىكى، سەككىز تۈرلۈك بەلگىلىمە ھەقىقىي ئىزچىللاشتۇرۇلۇش ۋە ئەمەلىيلەشتۈرۈلۈش جەريانىدا ئەسلىي مەقسەتتىن چەتنەلمەي، كېمەيتىلمەي، باشتىن – ئاخىر ئىزچىللاشتۇرۇلۇپ، داۋاملىق ئىلگىرى سۈرۈلدى.
</S>
<S ID=63947>
    ‹‹خىزمەتلەرنى پۇختا ئىشلەپ، ئۈنۈمگە ئېرىشىش جاسارىتىدىن بوشاشماسلىق›› ئىدىيە يېتەكچىلىكى ۋە تۈزۈم قۇرۇلۇشىغا تەڭ ئەھمىيەت بېرىشتە چىڭ تۇرۇپ، ئۇلنى مۇستەھكەملەش، ئاساسنى پۇختىلاش، ئىستىل قۇرۇلۇشىنى پۇختا ئىلگىرى سۈرۈش
</S>
<S ID=63948>
    ئىنتىزام ۋە قائىدە قەتئىي ئىجرا قىلىنىپ، تۈزۈم چىڭىتىلدى؛ ‹‹تۆت ئاڭ›› كۈچەيتىلىپ، ئىدىيە ‹‹قاپقىقى›› چىڭ ئېتىلدى...
</S>
<S ID=63949>
سەككىز تۈرلۈك بەلگىلىمە ئەڭ يۇقىرى ئۆلچەم ئەمەس، ئاخىرقى مەقسەت تېخىمۇ ئەمەس، ئىستىلنى ياخشىلاشنىڭ تۇنجى قەدىمىلا خالاس.
</S>
<S ID=63950>
تۆت يىلدىن بۇيان، سەككىز تۈرلۈك بەلگىلىمە باشلىنىش نۇقتىسى قىلىنىپ، پارتىيەنى ئىدىيە ئارقىلىق قۇرۇش بىلەن پارتىيەنى تۈزۈم ئارقىلىق باشقۇرۇش زىچ بىرلەشتۈرۈلۈپ، پارتىيە ئىستىلى، پاكلىق قۇرۇلۇشى خىزمىتى پۇختا ئىشلىنىپ، قاتلاممۇ قاتلام ئىلگىرى سۈرۈلدى.
</S>
<S ID=63951>
    ئىدارە قىلىش ئۆلچىمىدە ‹‹قاتتىق›› بولۇش مۇھىم ئورۇنغا قويۇلدى
</S>
<S ID=63952>
    مەركىزىي كومىتېت ئىنتىزام تەكشۈرۈش كومىتېتىنىڭ تور بېكىتىدە 12 – ئاينىڭ 2 – كۈنى ‹‹شېنخۇا›› گۇرۇھ شىركىتىنىڭ مەركەزنىڭ سەككىز تۈرلۈك بەلگىلىمىسىنىڭ روھىغا خىلاپلىق قىلغان بەش مەسىلىسى ئومۇمىي ئۇقتۇرۇش قىلىندى.
</S>
<S ID=63953>
‹‹شېنخۇا›› گۇرۇھىنىڭ نۇرغۇن ئوتتۇرا قاتلام كادىرى ‹‹سىرتقا چىقىپ ئۆگىنىشنى باھانە قىلىپ، داڭلىق مەنزىرە رايونلىرىنى ھۆكۈمەت پۇلىغا ساياھەت قىلىش››، ‹‹سىرتتىكى ھەمكارلىشىپ قۇرۇلۇش قىلغۇچى تەرەپنىڭ تەكلىپىنى قوبۇل قىلىپ، ھۆكۈمەت ئاپتوموبىلىنى ھەيدەپ ساياھەت قىلىش›› قاتارلىق مەسىلىلەر سەۋەبلىك تەشكىل تەرىپىدىن بىر تەرەپ قىلىندى.
</S>
<S ID=63954>
بۇ مەسىلىلەر ئىلگىرى ئانچە چوڭ مەسىلە ھېسابلانمايتتى، ھازىر رەھبىرىي كادىرلار ھالقىپ ئۆتۈشكە بولمايدىغان قىزىل سىزىق، تۆۋەن چەك بولۇپ قالدى.
</S>
<S ID=63955>
    مەركەزنىڭ سەككىز تۈرلۈك بەلگىلىمىسى يولغا قويۇلغاندىن بۇيان، 2016 – يىلى 10 – ئايغىچە، مەملىكەت بويىچە مەركەزنىڭ سەككىز تۈرلۈك بەلگىلىمىسىنىڭ روھىغا خىلاپلىق قىلىش مەسىلىسىدىن جەمئىي 146 مىڭ 431 ى تەكشۈرۈپ ئېنىقلىنىپ، 196 مىڭ 947 كىشى بىر تەرەپ قىلىندى، 98 مىڭ 836 كىشىگە پارتىيە ئىنتىزامى، مەمۇرىي ئىنتىزام جازاسى بېرىلدى.
</S>
<S ID=63956>
    تۆت يىلدىن بۇيان، مەركەزدىن يەرلىككىچە مەركەزنىڭ سەككىز تۈرلۈك بەلگىلىمىسىنىڭ روھىغا خىلاپلىق قىلغان تىپىك دېلو مىساللىرى ئۈزلۈكسىز ئاشكارىلاندى، بايراملىق سوۋغات بېرىشنى قەتئىي چەكلەش جەھەتتىلا، ھەر دەرىجىلىك ئىنتىزام تەكشۈرۈش، مەمۇرىي تەپتىش ئورگانلىرى تاۋۇز چاغىنىدا بايراملىق سوۋغات بېرىشنى چەكلەشنى تۇتتى، ئۇلاپلا دۆلەت بايرىمىدا بايراملىق سوۋغات بېرىشنى چەكلەشنى، يېڭى يىلدا بايراملىق سوۋغات بېرىشنى چەكلەشنى، چاغاندا بايراملىق سوۋغات بېرىشنى چەكلەشنى تۇتتى...
</S>
<S ID=63957>
بىر بايرامدىن يەنە بىر بايرامغا ئۇلاپ ئىلگىرى سۈرۈپ، بىر مەسىلە – بىر مەسىلىدىن ھەل قىلىپ، بىر تەرەپتىن بالدۇر مۇزاكىرە قىلىپ، بالدۇر ئورۇنلاشتۇرۇپ، بالدۇر ئەسكەرتىپ، بالدۇر ئاگاھلاندۇردى؛ يەنە بىر تەرەپتىن ئىنتىزامنى ئىجرا قىلىش، جاۋابكارلىقنى سۈرۈشتۈرۈش، مەسئۇلىيەتنى نازارەت قىلىشنى كۈچەيتىپ، ئىنتىزامغا خىلاپلىق قىلغانلارنى جەزمەن سۈرۈشتۈرۈش، ئىنتىزامنى ئىجرا قىلغاندا جەزمەن قەتئىي بولۇشنىڭ كۈچلۈك سىگنالىنى ئۈزلۈكسىز ياڭراتتى.
</S>
<S ID=63958>
    پارتىيەنى ئىدىيە جەھەتتىن قۇرۇش ئاساسىنى كۈچەيتىش
</S>
<S ID=63959>
    غايە، ئېتىقاد كوممۇنىستلارنىڭ روھى قۇۋۋىتى.
</S>
<S ID=63960>
غايە، ئېتىقاد بولمىسا، غايە، ئېتىقاد مۇستەھكەم بولمىسا روھى قۇۋۋەتسىزلىك كۆرۈلىدۇ، شۇنىڭ بىلەن، ‹‹بوشاڭلىق كېسىلى›› كۆرۈلىدۇ.
</S>
<S ID=63961>
    تۆت يىلدىن بۇيان، پارتىيە مەركىزىي كومىتېتى ئەمەلىي چارە قوللىنىپ، پارتىيەنىڭ ئىچكى سىياسىي تۇرمۇشىنى چىڭىتتى.
</S>
<S ID=63962>
پارتىيەنىڭ ئاممىۋى لۇشيەن تەربىيە – ئەمەلىيەت پائالىيىتىدىكى ‹‹ئەينەككە قاراش، ئۈستىبېشىنى تۈزەشتۈرۈش، يۇيۇنۇش، كېسەلنى داۋالىتىش››، ‹‹ئۈچتە تەلەپچان، ئۈچتە راستچىل بولۇش›› مەخسۇس تېمىلىق تەربىيەدە پارتىيە ئىستىلىنى چېنىقتۇردى، ‹‹ئىككىنى ئۆگىنىش، بىر بولۇش›› ئۆگىنىش – تەربىيەسىدە پارتىيەۋىلىكنى چىڭىتتى... ئۈزلۈكسىز ئىلگىرىلەۋاتقان ئىدىيەۋى – سىياسىي قۇرۇلۇشتا پارتىيە ئەزالىرى پارتىيەۋىلىك جەھەتتە تەربىيەلىنىشتە چېنىقىپ، ئىدىيە ئۆتكىلىنى چىڭىتتى.
</S>
<S ID=63963>
    پارتىيەنى تۈزۈم ئارقىلىق ئىدارە قىلىش ئاساسىنى پۇختىلاش
</S>
<S ID=63964>
    تۆت يىلدىن بۇيان، ‹‹پارتىيە، ھۆكۈمەت ئورگانلىرىنىڭ تېجەشلىك بولۇش، ئىسراپچىلىققا قارشى تۇرۇش نىزامى›› يېتەكچى قىلىنىپ، ‹‹20 + 1›› تۈزۈم رامكىسىنىڭ راھەت – پاراغەتكە بېرىلىش ۋە ئىسراپچىلىققا قارشى تۇرۇشنىڭ ‹‹يۇقىرى بېسىملىق ئېلېكتىر تورى›› بەرپا قىلىندى؛ ‹‹جۇڭگو كوممۇنىستىك پارتىيەسىنىڭ پاك – تەلەپچان بولۇش مىزانى›› ۋە ‹‹جۇڭگو كوممۇنىستىك پارتىيەسىنىڭ ئىنتىزام جازاسى نىزامى›› يولغا قويۇلۇپ، پارتىيەلىك كادىرلار ئىنتىلىدىغان يۇقىرى ئۆلچەم ۋە پارتىيەنى باشقۇرۇش ۋە ئىدارە قىلىشتىكى ‹‹جازا›› ئايدىڭلاشتۇرۇلدى؛ ج ك پ 18 – نۆۋەتلىك مەركىزىي كومىتېتى 6 – ئومۇمىي يىغىنىدا ماقۇللانغان ‹‹يېڭى ۋەزىيەتتىكى پارتىيە ئىچىدىكى سىياسىي تۇرمۇشقا دائىر بىر قانچە مىزان›› ۋە ‹‹جۇڭگو كوممۇنىستىك پارتىيەسىنىڭ پارتىيە ئىچىدىكى نازارەتچىلىك نىزامى›› پارتىيەنى ئومۇميۈزلۈك قاتتىق باشقۇرۇشتىكى يېڭى ئابىدە بولۇپ قالدى...
</S>
<S ID=63965>
ئىستېرېئولۇق، ھەر تەرەپلىمىلىك تۈزۈم سىستېمىسى ئۈزلۈكسىز ئورنىتىلىپ ۋە مۇكەممەللەشتۈرۈلۈپ، قاتتىق تۈزۈم چەكلىمىسى، قاتتىق تۈزۈم ئىجراسى، كۈچلۈك نازارەتچىلىك – تەكشۈرۈش، قاتتىق جازالاش مېخانىزمى ئارقىلىق، بەلگىلىمىگە ۋە ئىنتىزامغا خىلاپ تۈرلۈك ھادىسىلەر ھەقىقىي چەكلەندى.
</S>
<S ID=63966>
    پارتىيە مەركىزىي كومىتېتىنىڭ ئۈلگە كۆرسىتىشى، يېتەكلىشى ۋە كۈچلۈك تۈرتكىسىدە، جايلار، تارماقلار ئەمەلىيەتكە بىرلەشتۈرۈپ ئىستىلنى ياخشىلايدىغان تۈزۈم – تەدبىرلەرنى دەرىجىمۇ دەرىجە تۈزدى.
</S>
<S ID=63967>
نەتىجە – ئۈنۈمنى باشقۇرۇش تۈزۈمىنى يولغا قويۇپ، نەتىجىنى ئىش ئارقىلىق سىناپ، ئادەمنى نەتىجە ئارقىلىق باھالىدى؛ پارتىيە، ھۆكۈمەت رەھبىرىي كادىرلىرىنىڭ جاۋابكارلىقىنى سۈرۈشتۈرۈش بەلگىلىمىسىنى يولغا قويدى...
</S>
<S ID=63968>
بىر قاتار تۈزۈم خاراكتېرلىك ئورۇنلاشتۇرۇشلار مەركەزنىڭ سەككىز تۈرلۈك بەلگىلىمىسىنىڭ روھىنى يەنىمۇ ئىزچىللاشتۇرۇش ۋە ئەمەلىيلەشتۈرۈشكە كاپالەتلىك قىلىش بىلەن بىللە، يەنە پارتىيەنى تۈزۈم ئارقىلىق ئىدارە قىلىپ، ھوقوقنى باشقۇرۇپ، ئىدارە قىلىشنى يېڭى يۈكسەكلىككە كۆتۈردى.
</S>
<S ID=63969>
    ‹‹ئىستىل قۇرۇلۇشى مەڭگۈ داۋاملىشىدۇ›› ئىستىلنى توغرىلاپ، ئىنتىزامنى چىڭىتىشتا قەتئىي داۋاملاشتۇۇشقا، ئۇزاققىچە تۆھپە قوشۇشقا توغرا كېلىدۇ.
</S>
<S ID=63970>
    گۇاڭجۇنىڭ داڭلىق مەنزىرىلىك رايونى بەييۈنشەن تېغى چوققىسىغا جايلاشقان ‹‹ۋاڭجىڭ ئاشخانىسى›› ئىلگىرى نۇرغۇن ئەمەلدار بارىدىغان خۇسۇسىي كۆڭۈل ئېچىش ئورنى بولۇپ، ئەڭ تۆۋەن ئىستېمال 8888 يۈەن ئىدى.
</S>
<S ID=63971>
مەركەز ‹‹كۆڭۈل ئېچىش سورۇنلىرىدىكى ناتوغرا ئىستىل››نى تۈزىگەندىن كېيىن، بۇ كۆڭۈل ئېچىش سورۇنى ئاممىۋىلاشقان تىجارەت تىپىغا قاراپ يۈزلەندى.
</S>
<S ID=63972>
    ھازىر بەييۈنشەن تېغى مەنزىرە رايونىدىكى بۇ كۆڭۈل ئېچىش سورۇنى گۈرۈچ ئۇنى چۆپى ئاشخانىسىغا ئايلاندى.
</S>
<S ID=63973>
    سەككىز تۈرلۈك بەلگىلىمە پۇقرالارغا ھەقىقىي ئۆزگىرىشلەرنى ھېس قىلدۇرۇپلا قالماستىن، يەنە جۇڭگو كوممۇنىستىك پارتىيەسىنىڭ تۈپ يىلتىزىدىن تۈزەپ، ئوبرازىنى قايتا تىكلەپ، ئۆز – ئۆزىنى ئىسلاھ قىلىشىنى يېڭى پەللىگە كۆتۈرىدۇ
</S>
<S ID=63974>
    ھەر دەرىجىلىك رەھبىرىي كادىرلار پارتىيە ئىچىدىكى يۇقىرى – تۆۋەن دەرىجە مۇناسىۋىتىنى، كىشىلىك مۇناسىۋەتنىڭ كۈندىن – كۈنگە نورماللاشقانلىقىنى ئومۇميۈزلۈك ھېس قىلدى، كىشىلىك مۇناسىۋەتنىڭ باش ئاغرىقىدىن تەدرىجىي قۇتۇلدى؛ ئوشۇقچە قائىدە – يوسۇنلار، كۈتۈۋېلىش، ئۇزىتىش ئاسارەتلىرى ئازايدى، تېخىمۇ كۆپ كىشى زېھنى ۋە ۋاقتىنى ئىش قىلىش، ئىگىلىك تىكلەش ئۈچۈن سەرپ قىلدى؛ پۇقرالار پارتىيە ۋە ھۆكۈمەتنىڭ سەككىز تۈرلۈك بەلگىلىمىنىڭ روھىنى ئۇزاققىچە ئىزچىللاشتۇرىدىغان ۋە ئەمەلىيلەشتۈرىدىغانلىقىغا تېخىمۇ ئىشەندى، پارتىيەنىڭ ئۇيۇشۇش كۈچى، مەركەزگە ئىنتىلىش كۈچى، چاقىرىق كۈچى مىسلىسىز كۈچەيدى.
</S>
<S ID=63975>
    سەككىز تۈرلۈك بەلگىلىمە ئىجتىمائىي كەيپىياتنى ساپلاشتۇرۇش، پارتىيە ئىستىلى، ھۆكۈمەت ئىستىلىنى كۈچەيتىشنى ھەقىقىي ئىلگىرى سۈرۈپ، يامانغا زەربە بېرىپ، ياخشىغا مەدەت بېرىپ، ئۈن – تىنسىز تەسىر كۆرسىتىپ، يېڭى كەيپىيات تۇرغۇزدى
</S>
<S ID=63976>
    تاڭزۇڭزا، ئايتوقاچ، چوڭ قىسقۇچپاقا قاتارلىق بىر مەھەل ‹‹ئاسمان باھالىق›› يېمەكلىكلەر قايتىدىن پۇقرالارنىڭ بايرامنى تەبرىكلەشتە كەم بولسا بولمايدىغان يېمەكلىكىگە ئايلاندى؛ يېمەك – ئىچمەك تىجارىتى بىلەن شۇغۇللانغۇچىلار ئىلگىرىكى ‹‹ھەشەمەتچىلىك››نى قارىغۇلارچە قوغلىشىدىغان ئىللەتلەرنى چۆرۈپ تاشلاپ، پۇقرالار ئۈچۈن ئەمەلىي تىجارەت قىلىدىغان بولدى.
</S>
<S ID=63977>
    ئىستىل قۇرۇلۇشى مەڭگۈ داۋاملىشىدۇ. سەككىز تۈرلۈك بەلگىلىمە ئارقىلىق ئىستىلنى توغرىلاش، ئىنتىزامنى چىڭىتىشتا كۆرۈنەرلىك ئۈنۈمگە ئېرىشىش بىلەن بىللە، شۇنىمۇ كۆرۈش كېرەككى، ئىستىل مەسىلىسى جاھىللىق خاراكتېرىگە، قايتىلىنىش خاراكتېرىگە ئىگە، ‹‹تۆت خاھىش››نى تۈزەشنى بىر كۈچەپلا ۋۇجۇدقا چىقارغىلى بولمايدۇ، بىر مېھنەت بىلەن مەڭگۈ راھەت كۆرگىلى بولمايدۇ.
</S>
<S ID=63978>
    ‹‹پولات تاۋلاش ئۈچۈن پولاتتەك ئىرادە بولۇش كېرەك››. بۇ، جۇڭگو كوممۇنىستلىرىنىڭ خەلققە بەرگەن تەنتەنىلىك ۋەدىسى؛ پارتىيەنى ئومۇميۈزلۈك قاتتىق باشقۇرۇش جۇڭگو كوممۇنىستلىرىنىڭ تارىخقا بەرگەن ‹‹ھەربىي بۇيرۇقنى بەجا كەلتۈرۈش ۋەدىنامىسى››.
</S>
<S ID=63979>
    سەككىز تۈرلۈك بەلگىلىمە چىقىرىلىپ تۆتىنچى يىلى ج ك پ 18 – نۆۋەتلىك مەركىزىي كومىتېتىنىڭ 6 – ئومۇمىي يىغىنىدا پارتىيەنى ئومۇميۈزلۈك قاتتىق باشقۇرۇش ئومۇمىي جەھەتتىن ئورۇنلاشتۇرۇلدى
</S>
<S ID=63980>
    پارتىيەنىڭ ھەر دەرىجىلىك تەشكىلاتلىرى سىياسىي ئىنتىزام ۋە سىياسىي قائىدىنى ئىجرا قىلىش ۋە قوغداش مەسئۇلىيىتىنى جەزمەن زىممىسىگە ئېلىپ، ئىنتىزامنى ئىجرا قىلىشتا يۇمشاق قول بولۇش مەسىلىسىنى قەتئىي چەكلىشى ۋە تۈزىتىشى كېرەك.
</S>
<S ID=63981>
    رەھبىرىي كادىرلارغا بولغان نازارەتچىلىكنى جەزمەن كۈچەيتىپ، پارتىيە ئىچىدىكى چەكلىمىگە ئۇچرىمايدىغان ھوقۇقلارغا، شۇنداقلا نازارەتنى قوبۇل قىلمايدىغان ئالاھىدە پارتىيە ئەزالىرىنىڭ بولۇشىغا يول قويماسلىق كېرەك.
</S>
<S ID=63982>
    چىرىكلىككە قارشى تۇرۇپ، ئاينىپ كېتىشنىڭ ئالدىنى ئېلىش ئىدىيە مۇداپىئە سېپى ۋە تۈزۈم مۇداپىئە سېپىنى جەزمەن پۇختا قۇرۇپ، چىرىكلىشىشكە جۈرئەت قىلالمايدىغان، چىرىكلەشمەيدىغان، چىرىكلىشىشنى ئويلىمايدىغان تۈزۈلمە مېخانىزمىنى بەرپا قىلىش كېرەك.
</S>
<S ID=63983>
    ئىستىلدا دۇرۇس بولۇپ، توغرا كەيپىياتنى ئەۋج ئالدۇرۇپ، جاسارەت بىلەن ئىلگىرىلەيمىز.
</S>
<S ID=63984>
    يولداش شى جىنپىڭ يادرولۇقىدىكى پارتىيە مەركىزىي كومىتېتىنىڭ كۈچلۈك رەھبەرلىكىدە ھەممە بىر نىيەتتە بولۇپ، ئىشنى ھەقىقىي تۇتۇپ، ئەمەلىي ئىشلەپ، ئىستىل قۇرۇلۇشىنى ئۇزاققىچە چىڭ تۇتۇپ ئىلگىرى سۈرۈپ، ئىسلاھات، تەرەققىياتنى ئىلگىرى سۈرىدىغان قۇدرەتلىك ئاكتىپ كۈچنى مۇجەسسەملەپ، مىللەتنى گۈللەندۈرۈش ئۇلۇغۋار ئىشىدا يېڭى شانلىق نەتىجە يارىتايلى.
</S>
<S ID=63985>
    (شىنخۇا ئاگېنتلىقى، بېيجىڭ، 12 – ئاينىڭ 3 – كۈنى)
</S>
<S ID=63986>
‏    
</S>
</TEXT>
/BODY
/DOC