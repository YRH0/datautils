<DOC>
<DOCID>TIANSHAN.538734</DOCID>
<HEADER>
<CLASS>مەملىكەت</CLASS>
<DATE>2016-08-04 11:29:36</DATE>
</HEADER>
<BODY>
<HEADLINE>
<S ID=36678>
دۆلەت مۇداپىئە مىنىستىرلىقىمىزنىڭ ئاخبارات باياناتچىسى ۋۇ چيەن ياپونىيەنىڭ 2016–يىللىق‹‹مۇداپىئە ئاق تاشلىق كىتابى››نى ئېلان قىلغانلىقى توغرىسىدا سۆز قىلدى
</S>
</HEADLINE>
<TEXT>
<S ID=36679>
   شىنخۇا ئاگېنتلىقى، بېيجىڭ، 2 – ئاۋغۇست تېلېگراممىسى.
</S>
<S ID=36680>
دۆلەت مۇداپىئە مىنستىرلىقىمىزنىڭ ئاخبارات باياناتچىسى ۋۇ چيەن 2 – ئاۋغۇست ياپونىيەنىڭ 2016 – يىللىق ‹‹مۇداپىئە ئاق تاشلىق كىتابى››نى ئېلان قىلغانلىقى توغرىسىدا سۆز قىلغاندا مۇنداق دېدى: ياپونىيە مۇداپىئە ۋازارىتى 2 – ئاۋغۇست 2016 – يىللىق ‹‹مۇداپىئە ئاق تاشلىق كىتابى›› نى ئېلان قىلدى، كىتابتىكى جۇڭگوغا چېتىلىدىغان مەزمۇنلاردا كونا مۇقام ئۆزگەرمىگەن بولۇپ، جۇڭگونىڭ يوللۇق ۋە مۇۋاپىق بولغان دۆلەت مۇداپىئە ۋە ئارمىيە قۇرۇلۇشى توغرىسىدا قارىغۇلارچە سۆز قىلىپ، نەنخەي دېڭىزى، دۇڭخەي دېڭىزى قاتارلىق مەسىلىلەردە ئاساسسىز توختالغان، پۈتۈن كىتاب جۇڭگو ئارمىيەسىگە بولغان يامان غەرەز، جۇڭگونىڭ قوشنا دۆلەتلەر بىلەن بولغان مۇناسىۋىتىگە بولغان ئىغۋاگەرچىلىك ۋە خەلقئارا جەمئىيەتكە بولغان ئالدامچىلىق بىلەن تولغان.
</S>
<S ID=36681>
جۇڭگو ئارمىيەسى بۇنىڭغا كۈچلۈك نارازىلىق بىلدۈرىدۇ ۋە قەتئىي قارشى تۇرىدۇ ھەم ياپونىيەگە قاتتىق ئېتىراز بىلدۈرىدۇ.
</S>
<S ID=36682>
   ۋۇ چيەن مۇنداق دېدى: نەنخەي دېڭىزى مەسىلىسىدە، ياپونىيە دائىرىلىرى ھە دېگەندىلا ئارىغا بۆلگۈنچىلىك سېلىپ، نەنخەي دېڭىزىنىڭ سۈيىنى بۇلغاپ، ‹‹سۇنى لېيىتىپ بېلىق تۇتۇش››قا ئۇرۇنۇپ، بۇنىڭدىن نەپ ئېلىشقا ئۇرۇندى.
</S>
<S ID=36683>
بۇ يەردە، ياپونىيەگە شۇنى جىددىي ئۇقتۇرىمىزكى، نەنخەي دېڭىزىنىڭ قاتناش ئەركىنلىكىدە ئەسلىدىنلا مەسىلە يوق، مەسىلە بار دېيىلگەندىمۇ، ئەكسىچە ياپونىيە قاتارلىق رايون سىرتىدىكى دۆلەتلەر نەنخەي دېڭىزى مەسىلىسىگە ئارىلىشىۋېلىپ، رايون تىنچلىقى ۋە مۇقىملىقىغا بۇزغۇنچىلىق قىلدى.
</S>
<S ID=36684>
ياپونىيە دائىرىلىرى جۇڭگو ئەمەلىي كۈچىگە تايىنىپ ھازىرقى ھالەتنى ئۆزگەرتتى دەپ جۆيلىدى، شۇنى سوراپ باقاي، ياپونىيە ھۆكۈمىتىنىڭ ئۆز بېشىمچىلىق قىلىپ قانۇنسىز ھالدا ‹‹ئارال سېتىۋېلىشى›› ھازىرقى ھالەتنى ئۆزگەرتكەنلىك بولامدۇ – يوق؟
</S>
<S ID=36685>
ياپونىيە قوغدىنىش قىسىمىنىڭ غەربى، جەنۇبىي قىسمىدىكى ھەربىي كۈچىنى كۈچەيتىشى ھازىرقى ئەھۋالنى ئۆزگەرتكەنلىك بولامدۇ – يوق؟
</S>
<S ID=36686>
ياپونىيەنىڭ ‹‹يېڭى خەۋپسىزلىك كاپالىتى قانۇنى›› ئارقىلىق كوللېكتىپ قوغدىنىش ھوقۇقى چەكلىمىسىنى بۇزۇشى ھازىرقى ھالەتنى ئۆزگەرتكەنلىك بولامدۇ – يوق؟
</S>
<S ID=36687>
ياپونىيەنىڭ خاتا سۆز – ھەرىكەتلىرىنى توختىتىپ، ‹‹ئۆزۈم تاپقان بالاغا، نەگە باراي دەۋاغا›› دېگەندەك ئاقىۋەتكە قېلىشتىن ساقلىنىشىنى تەۋسىيە قىلىمىز.
</S>
<S ID=36688>
   ۋۇ چيەن مۇنداق دېدى: دۇڭخەي دېڭىزى مەسىلىسىدە، دياۋيۈ ئارىلى ۋە ئۇنىڭ ئەتراپىدىكى ئاراللار ئەزەلدىنلا جۇڭگونىڭ زېمىنى، بۇنىڭدا تولۇق تارىخىي ۋە قانۇنىي ئاساسىمىز بار.
</S>
<S ID=36689>
ياپونىيە دائىرىلىرى جۇڭگو – ياپونىيە ئۇرۇش ئايروپىلانلىرى كۆپ قېتىم ‹‹بىنورمال يېقىنلاشتى›› دەپ غەۋغا كۆتۈردى، بۇ يەردە ياپونىيەگە شۇنى ئەسكەرتىمەنكى، سىلەر بۇ مەسىلىدە جۇڭگوغا بىر چۈشەنچە بېرىشكە قەرزدار.
</S>
<S ID=36690>
2014 – يىلى 6 – ئايدا جۇڭگو دۆلەت مۇداپىئە مىنىستىرلىقى ئېلان قىلغان ئالاقىدار كۆرۈنۈشكە قارايدىغان بولساق، كىمنىڭ خەتەرنى كەلتۈرۈپ چىقارغۇچى، كىمنىڭ بەلگىلىمىگە بۇزغۇنچىلىق قىلغۇچى ئىكەنلىكىنى ئېنىق كۆرۈۋالالايمىز.
</S>
<S ID=36691>
ياپونىيە دائىرىلىرى يەنە ئاق تاشلىق كىتابتا جۇڭگو ئارمىيەسىنىڭ دياۋيۈ ئارىلى ئەتراپىدىكى ھەرىكىتىنى ئۆز ئالدىغا كۈچەيتتى، دەپ قارىغۇلارچە ئەيىبلىدى، بۇ يەردە شۇنى ئېنىق كۆرسىتىمەنكى، جۇڭگو ئارمىيەسىنىڭ ھەرىكىتى تامامەن دياۋيۈ ئارىلىنىڭ جۇڭگوغا تەۋە ئىكەنلىكىدىن ئىبارەت بۇ پولاتتەك پاكىت ئاساسىدا ئېلىپ بېرىلدى.
</S>
<S ID=36692>
   ۋۇ چيەن مۇنداق دېدى: ياپونىيە دائىرىلىرىنىڭ قىلمىشلىرىنىڭ تۈپ مەقسىتى ئۆزلىرىنىڭ ھەربىي خەۋپسىزلىك سىياسىتىنى زور دەرىجىدە تەڭشەپ، ھەربىي ھازىرلىقلىرىنى كۈچەيتىشتىن ئىبارەت.
</S>
<S ID=36693>
ھەتتا تىنچلىق ئاساسىي قانۇنىنى ئۆزگەرتىشكە باھانە ئىزدەۋاتىدۇ، ئۇلارنىڭ بۇنداق ھەرىكەت يۆنىلىشى خەلقئارا جەمئىيەتنىڭ يۈكسەك دىققەت قىلىشىغا ۋە ئۇنىڭدىن ھوشيار تۇرۇشىغا ئەرزىيدۇ.
</S>
<S ID=36694>
ياپونىيەنىڭ تارىخ ھەققىدە ئويلىنىپ، پاكىتقا ھۆرمەت قىلىپ، جۇڭگوغا بولغان قارىغۇلارچە ئەيىبلەشلەر ۋە جۇڭگونىڭ ئالاقىدار دۆلەتلەر بىلەن بولغان مۇناسىۋىتىگە ئارىلىشىۋېلىشى ۋە خەلقئارا جەمئىيەتنى ئالداشنى توختىتىپ، جۇڭگو – ياپونىيە مۇناسىۋىتىنى ياخشىلاش ۋە تەرەققىي قىلدۇرۇشقا ئەمەلىي ھەرىكىتى ئارقىلىق شارائىت ھازىرلىشىنى دەۋەت قىلىمىز.
</S>
</TEXT>
/BODY
/DOC