<DOC>
<DOCID>TIANSHAN.533218</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-01 10:59:55</DATE>
</HEADER>
<BODY>
<HEADLINE>
<S ID=31831>
كۇچا دېھقانلىرىنىڭ ئىشقا ئورۇنلىشىش ئارزۇسى ھەمكارلىق كوپىراتىپلىرىدا رېئاللىققا ئايلاندى
</S>
</HEADLINE>
<TEXT>
<S ID=31832>
   ئەھمەد ئىسمائىل خەۋەر قىلىدۇ: كۇچا ناھىيەسىدە نامراتلارنى يۆلەپ روناق تاپقۇزۇش خىزمىتى قانات يايدۇرۇلغاندىن بۇيان، ئالاقىدار تارماقلار ئاممىنى كەسپىي ھەمكارلىق كوپىراتىپى قۇرۇشقا پائال يېتەكلەپ، دېھقان ئىشلەمچىلەرنىڭ ئىگىلىك تىكلىشىگە ‹‹يېشىل چىراغ›› يېقىپ بەردى. بۇنىڭ بىلەن دېھقان ئىشلەمچىلەرنىڭ ئىشقا ئورۇنلىشىش ئارزۇسى ھەمكارلىق كوپىراتىپلىرىدا رېئاللىققا ئايلاندى.
</S>
<S ID=31833>
   چىمەن بازىرىنىڭ ئارا بوز كەنتىدىكى رەيھاننىسا ئىككى يىل ئىلگىرى يالغۇز ناھىيە بازىرىغا كېلىپ، مەلۇم تىككۈچىلىك دۇكىنىدا كىيىم لايىھەلەشنى ئۆگەنگەنىدى. ئۇ بۇلتۇر يىل ئاخىرىدا ھۆكۈمەتنىڭ ئىگىلىك تىكلىگۈچىلەرگە قارىتىلغان نەپ يەتكۈزۈش سىياسەتلىرىنىڭ تۈرتكىسىدە، چىمەن بازىرىدا ‹‹ياشلىق باھارى›› كىيىم – كېچەك لايىھەلەش دېھقانلار كەسپىي ھەمكارلىق كوپىراتىپىنى قۇرۇپ، ئىگىلىك تىكلەش ئارزۇسىنى ئىشقا ئاشۇردى ھەم كوپىراتىپ قۇرۇلغان قىسقىغىنا ئۈچ ئاي ئىچىدە كەنتتىكى 20دىن ئارتۇق ئېشىنچا ئەمگەكچىنى ئىشقا ئورۇنلاشتۇردى.
</S>
<S ID=31834>
   ئۇقۇشىمچە، بۇلتۇر 11 – ئايدىن ھازىرغىچە ناھىيە بويىچە دېھقانلار كەسپىي ھەمكارلىق كوپىراتىپىدىن يېڭىدىن 138ى قۇرۇلۇپ، دېھقانلار كەسپىي ھەمكارلىق كوپىراتىپى 360قا، ئەزالىرى 6430غا، ھەمكارلىق كوپىراتىپلىرىنىڭ رويخەتكە ئالدۇرغان مەبلىغى 249 مىليون 641 مىڭ يۈەنگە يەتكەن. 8760 دېھقان ئىشلەمچى بۇ ھەمكارلىق كوپىراتىپلىرىغا ئىشقا ئورۇنلاشقان.
</S>
</TEXT>
/BODY
/DOC