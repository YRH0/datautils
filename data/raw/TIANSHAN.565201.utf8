<DOC>
<DOCID>TIANSHAN.565201</DOCID>
<HEADER>
<CLASS>شىنجاڭ</CLASS>
<DATE>2016-11-16 11:59:13</DATE>
</HEADER>
<BODY>
<HEADLINE>
<S ID=59562>
ئالتاي ۋىلايىتىدىكى تاغلىق رايونلاردا قارنىڭ قېلىنلىقى بىر مېتىرغا يەتتى
</S>
</HEADLINE>
<TEXT>
<S ID=59563>
    جۇڭگو ئاخبارات تورى، ئالتاي 15-نويابىر تېلېگىراممىسى: 9-نويابىردىن 15-نويابىرغىچە، ئالتاي ۋىلايىتىدە ئۇدا قاتتىق قار يېغىپ، ئالتاي شەھىرى، بۇرچىن، چىڭگىل، كۆكتوقاي قاتارلىق ناھىيەلەردە يىغىندى قارنىڭ قېلىنلىقى 25 سانتىمېتىردىن 34 سانتىمېتىرغىچە، تاغلىق رايونلاردا 50 سانتىمېتىردىن بىر مېتىرغىچە بولۇپ، يىغىلغان قارنىڭ قېلىنلىقى 11-ئاي تارىخىدىكى ئەڭ يېڭى رېكورتنى ياراتتى.
</S>
<S ID=59564>
    نۆۋەتتە، ئالتاي ۋىلايىتىدە قار داۋاملىق يېغىۋاتقان بولۇپ، شۇ جايدىكى قاتناش تارماقلىرى ئۇدا 24 سائەت توختىماي قار تازلاش ۋە قار توشۇش مەشغۇلاتى ئېلىپ بارغان.
</S>
<S ID=59565>
قاتتىق قارنىڭ تەسىرىدە ئالتاي ئايرودۇرۇمىدىكى ئۇچۇش ۋە قونۇش يولى تاقىلىپ، ئالتايدىن ئۈرۈمچىگە ئۇچىدىغان نۆۋەتچى ئايروپىلانلارنىڭ ئۇچۇشى ئەمەلدىن قالدۇرۇلغان.
</S>
<S ID=59566>
    يۈز بېرىش ئېھتىمالى بولغان ئاپەتنىڭ ۋاقتىدا ئالدىنى ئېلىش ئۈچۈن، 15-نويابىر چۈشتىن بۇرۇن ئالتاي ۋىلايەتلىك مېتېئورولوگىيە ئىستانسىسى خەلق ئىشلىرى، يېزا ئىگىلىك، چارۋىچىلىق قاتارلىق تارماقلارنى يىغىپ يىغىن ئېچىپ مېتېئورولوگىيە مەسلىھەتى ئېلىپ بېرىپ، كۆك رەڭلىك ئاگاھلاندۇرۇش سىگنالىنىڭ دەرىجىسىنى سېرىق رەڭگە كۆتۈرگەن.
</S>
</TEXT>
/BODY
/DOC