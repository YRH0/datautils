<DOC>
<DOCID>TIANSHAN.529749</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-06-23 12:32:11</DATE>
</HEADER>
<BODY>
<HEADLINE>
<S ID=31108>
نىياسەمنىڭ غەيرىتى
</S>
</HEADLINE>
<TEXT>
<S ID=31109>
   كۇچا ناھىيەسىنىڭ چىمەن بازىرى سۇلايمان كەنتىدىكى ئەخمەت زوردۇننىڭ ئائىلىسىدە توققۇز جان(ئۇنىڭ ئاتا – ئانىسى، ئۈچ پەرزەنتى، ھاممىسى ۋە ئاچىسىدىن قالغان ئىككى يېتىم ئوغۇل) بار بولۇپ، ئۇلار يەتتە مو يەرگە تايىنىپ تىرىكچىلىك قىلاتتى. ئەخمەت زوردۇن ئەر – خوتۇن ئائىلىدىكى توققۇز جاننىڭ تۇرمۇشىنى كاپالەتكە ئىگە قىلىش ئۈچۈن سەھەر تۇرۇپ، كەچ يېتىپ كۆپ تىرىشقان بولسىمۇ، يەتتە مو يەرنىڭ ھوسۇلىغا تايىنىپ ئائىلىنىڭ ئىقتىسادىي ئەھۋالىنى ياخشىلىيالمىدى.
</S>
<S ID=31110>
   پارتىيەنىڭ خەلقنى بېيىتىش سىياسىتىنىڭ تۈرتكىسى، كەنت ‹‹ئىككى كومىتېتى››نىڭ يېتەكلىشى، شارائىت يارىتىپ بېرىشى نەتىجىسىدە، ئەخمەت زوردۇن ئەر – خوتۇن كەنتتە ئۇششاق يېمەكلىك، مېۋە، سوغۇق ئىچىملىك سېتىپ، ئائىلە كىرىمىنى تەدرىجىي كۆپەيتىش يولىغا ماڭدى. ئەخمەت زوردۇننىڭ خوتۇنى نىياسەم مۇھەممەت ئىشچان، تىرىشچان بولۇپ، ئۇ بۇلتۇردىن باشلاپ قولى ئېتىز ئىشىدىن بوشىغاندا، كەنتتە كاۋاپ پىشۇرۇپ سېتىپ، ئائىلە كىرىمىنى يەنىمۇ كۆپەيتتى. ئەخمەت زوردۇن بۇلتۇر 3 – ئايدىن باشلاپ كەنتنىڭ ئامانلىق مۇدىرلىقىغا تەيىنلەنگەندىن كېيىن، ئالدىراشچىلىقتا ئائىلىسىنىڭ ئىشلىرىغا قارىشالمايدىغان بولۇپ قېلىۋېدى، نىياسەم مۇھەممەت ئائىلە ئىشى بىلەن تىجارىتىنى ئاقسىتىپ قويمىدى. كەنتتە بۇ يىلنىڭ بېشىدا ئىگىلىك تىكلەش، ئىشقا ئورۇنلىشىش بازىسى قۇرۇلغاندا، نىياسەم يول بويىدىكى ھارۋا بوتكىسىنى ئىگىلىك تىكلەش بازىسىدىكى 20 كىۋادرات مېتىرلىق لاپاسنىڭ ئاستىغا يۆتكىدى. ئىگىلىك تىكلەش بازىرىنىڭ ئاۋاتلىشىشىغا ئەگىشىپ، نىياسەمنىڭ خېرىدارلىرىمۇ كۆپىيىپ، تىجارىتى كۈندىن – كۈنگە روناق تاپتى.
</S>
<S ID=31111>
‏
</S>
</TEXT>
/BODY
/DOC