<DOC>
<DOCID>TIANSHAN.501976</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-25 16:12:14</DATE>
</HEADER>
<BODY>
<HEADLINE>
<S ID=15805>
بايىنغولىن ئوبلاستلىق مالىيە ئىدارىسى 21 مىليون 660 مىڭ يۈەن مەركەز تەبىئىي ئاپەت تۇرمۇش تولۇقلىمىسى تارقاتتى
</S>
</HEADLINE>
<TEXT>
<S ID=15806>
    ئىختىيارىي مۇخبىرىمىز ياسىنجان رەھمىتۇللا خەۋىرى: 17-فېۋرال،  مۇخبىرنىڭ بايىنغولىن ئوبلاستلىق مالىيە ئىدارىسىدىن ئىگىلىشىچە، يېقىندا، بايىنغولىن ئوبلاستى 21 مىليون 660 مىڭ يۈەن 2015 -2016 –يىلى قىش، ئەتىياز مەزگىلدىكى مەركەز تەبىئىي ئاپەت تۇرمۇش تولۇقلىمىسىنى ھەر قايسى ناھىيە-شەھەرگە جىددىي چۈشۈرۈپ بەردى.
</S>
<S ID=15807>
بۇ قېتىمقى تولۇقلىما مەبلىغى ئاساسلىقى بايىنغولىن ئوبلاستىدىكى ئاپەتكە ئۇچرىغان ئاممىنىڭ 2015 -2016 –يىلى قىش، ئەتىياز مەزگىلىدىكى ئاشلىق، كىيىم –كېچەك، ئىسسىنىش قاتارلىق ئاساسىي تۇرمۇش تولۇقلىمىسىغا ئىشلىتىلىدۇ.
</S>
<S ID=15808>
    بايىنغولىن ئوبلاستلىق مالىيە ئىدارىسى ھەر قايسى ناھىيە، شەھەرنىڭ ئالاقىدار ئورۇنلىرىدىن قۇتقۇزۇش مەبلىغىنى ياخشى باشقۇرۇپ، قۇتقۇزۇش مەبلىغىدىن ياخشى پايدىنلىپ، قۇتقۇزۇش مەبلىغىنى ئىشلىتىشنى دېموكراتىك باھالاپ، ياردەمگە ئېرىشكەنلەرنىڭ تىزىملىكىنى قوللانما قىلىپ ئېلان قىلىشنى، تولۇقلىمىنى ئاشكارا تارقىتىپ، مەخسۇس مەبلەغنى مەخسۇس ئىشقا ئىشلىتىشكە كاپالەتلىك قىلىشنى تەلەپ قىلدى.
</S>
<S ID=15809>
شۇنىڭ بىرگە يەنە، مۇھىم نۇقتىغا كاپالەتلىك قىلىپ، ئاپەتكە ئۇچرىغان ئاممىنى ئۆزىنى قۇتقۇزۇش ئىقتىدارى بويىچە تۈرگە ئايرىشنى، قۇتقۇزۇش مەبلىغىنى كىشى بېشى بويىچە تەقسىملىمەسلىكنى، قالدۇق قىلىپ ئاشۇرۇپ قويماسلىقىنى، شۇنداقلا ھال سوراش شەكىلدە بەرمەسلىكنى، ئاپەتكە ئۇچرىغان ئاممىغا قۇتقۇزش مەبلىغىنى يېتەرلىك تارقىتىشقا كاپالەتلىك قىلىشنى تەلەپ قىلدى.
</S>
</TEXT>
/BODY
/DOC