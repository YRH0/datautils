<DOC>
<DOCID>TIANSHAN.538474</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-08-03 12:12:03</DATE>
</HEADER>
<BODY>
<HEADLINE>
<S ID=36323>
رەنىسىز ۋە كېپىلسىز قەرز پۇل نامراتلارنىڭ ‹‹ئۇسسىغان يېرى››گە باردى
</S>
</HEADLINE>
<TEXT>
<S ID=36324>
    مۇھەممەد تۇراپ خەۋەر قىلىدۇ: توقسۇ ناھىيەسىنىڭ ئىچئېرىق يېزىسى ئويمەھەللە كەنتىدىكى ياقۇپ ھەسەن يېقىندا يېزا ئامانەت – قەرز كوپىراتىپىدىن ئۆسۈمىنى ناھىيە مالىيەسى تولۇقلاپ بېرىدىغان رەنىسىز ۋە كېپىلسىز 10 مىڭ يۈەن قەرز پۇلنى ئېلىپ ناھايىتى خۇشال بولدى.
</S>
<S ID=36325>
   ياقۇپ ھەسەن تۆت يىل ئىلگىرى بەل ئومۇرتقىسى پولتىيىپ چىقىش كېسىلىنى داۋالىتىش ئۈچۈن نۇرغۇن ئىقتىسادىدىن ئايرىلغاننىڭ ئۈستىگە، بىرمۇنچە قەرزگە بوغۇلغانىدى.
</S>
<S ID=36326>
ئۇ بانكىدىن پۇل قەرز ئېلىپ باقمىچىلىق قىلىشنى ئويلىغان بولسىمۇ، كېپىل بولىدىغان ئادەم چىقمىغانلىقى ۋە رەنىگە قويىدىغان مال – مۈلكى بولمىغانلىقتىن، قەرز پۇل ئالالمىغانىدى.
</S>
<S ID=36327>
ئۇ مۇنداق دېدى: بۇ قېتىم يېزا ئامانەت – قەرز كوپىراتىپىدىن ئۆسۈمىنى ناھىيە مالىيەسى تولۇقلاپ بېرىدىغان رەنىسىز ۋە كېپىلسىز 10 مىڭ يۈەن پۇل قەرز ئالدىم، بۇ پۇلغا قوي سېتىۋېلىپ باقمىچىلىق قىلىپ، بالدۇرراق نامراتلىقتىن قۇتۇلۇشقا تىرىشىمەن.
</S>
<S ID=36328>
   ئۇقۇشىمچە، ناھىيەلىك يېزا ئامانەت – قەرز كوپىراتىپى بۇ يىل ئۆسۈمىنى ناھىيە مالىيەسى تولۇقلاپ بېرىدىغان رەنىسىز ۋە كېپىلسىز نامراتلارنى يۆلەش قەرز پۇل كەسپىنى يولغا قويۇپ، ھەر بىر ئائىلىگە 10 مىڭ يۈەن ئۆلچەمدە قەرز پۇل تارقاتقان، 5 – ئاينىڭ باشلىرىدىن 7 – ئاينىڭ ئوتتۇرىلىرىغىچە نامرات ئائىلىلەرگە 6 مىليون 540 مىڭ يۈەن قەرز پۇل تارقىتىپ، ئائىلىسىدە قىيىنچىلىقى بارلارنىڭ قەرز پۇل ئېلىش رەسمىيەتلىرىنى ئاددىيلاشتۇرغان.
</S>
<S ID=36329>
‏
</S>
</TEXT>
/BODY
/DOC