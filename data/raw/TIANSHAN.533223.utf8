<DOC>
<DOCID>TIANSHAN.533223</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-07-07 15:26:45</DATE>
</HEADER>
<BODY>
<HEADLINE>
<S ID=32317>
‹‹چىن باغلانغاچ رىشتىمىز، ئۈزۈلمەيدۇ خېتىمىز››
</S>
</HEADLINE>
<TEXT>
<S ID=32318>
    تۇرسۇنجان ھەسەن، ھەسەنجان مەمتىلى خەۋەر قىلىدۇ: ئاۋات ناھىيەسىنىڭ غورۇچۆل بازىرى ئايكۆل باشلانغۇچ مەكتىپىنىڭ 5 – يىللىق 1 – سىنىپ ئوقۇغۇچىسى زۇلپىيە ئۆسمان باشچىلىقىدىكى 21 ساۋاقداش بۇلتۇر مۇشۇ مەزگىلدە ئاۋات ناھىيەسىگە نىشانلىق ياردەم بېرىۋاتقان جېجياڭ ئۆلكىسىنىڭ شياۋشىڭ شەھىرى كېجاۋ رايونى مائەنچىڭ باشلانغۇچ مەكتىپىنىڭ 5 – يىللىق 1 – سىنىپىدىكى ئوقۇغۇچىلارغا خەت يېزىپ، ئۆزئارا ئۆگىنىش، ياردەم بېرىش، چۈشىنىش ھاسىل قىلىپ ئالاقە باغلاش، دوستلۇق ئورنىتىش ھەققىدە خەت يازغانىدى. ھازىرغىچە بۇ ئىككى سىنىپ ئوقۇغۇچىلىرى 50 پارچىدىن ئارتۇق خەت يېزىشىپ، ئۆگىنىش جەريانىدا يولۇققان مەسىلىلەر، ‹‹قوش تىل›› ئۆگىنىش توغرىسىدا تەجرىبە ئالماشتۇرۇپ، قىشلىق، يازلىق تەتىلدە يۇرتلىرىنى سەيلى قىلىشقا تەكلىپ قىلىشقانىدى. يېقىندا جېجياڭ ئۆلكىسىدىن كەلگەن تاراتقۇلار ۋەكىللىرى ئۇلارنى زىيارەت قىلىپ، ئىككى سىنىپ ئوقۇغۇچىلىرىنىڭ دوستلۇق رىشتىسىنى مۇستەھكەملەپ، جۇڭخۇا مىللەتلىرى چوڭ ئائىلىسىدە بەختىيار ياشاۋاتقانلىقىنى ھېس قىلىشتى.
</S>
<S ID=32319>
    ئايكۆل باشلانغۇچ مەكتىپىنىڭ ئوقۇغۇچىسى زۇلپىيە ئوسمان مۇنداق دېدى: بىز ئىككى يەردە ياشاۋاتقان بولساقمۇ، ھەممىمىز جۇڭخۇا مىللەتلىرى چوڭ ئائىلىسىنىڭ پەرزەنتلىرى. بىز ئۆزئارا خەت يېزىشىپ، دوستلۇق مۇناسىۋىتىمىزنى تېخىمۇ مۇستەھكەملىدۇق. شياۋشىڭدىكى ساۋاقداشلار بىزنى لۇشۈننىڭ يۇرتىغا ساياھەتكە كېلىشكە، بىزمۇ ئۇلارنى دولان قەبىلىسى قاتارلىق جايلارنى زىيارەت قىلىپ كېتىشكە تەكلىپ قىلدۇق. ‹‹چىن باغلانغاچ رىشتىمىز، ئۈزۈلمەيدۇ خېتىمىز›› دېگەن ئىدىيەدە مەڭگۈ چىڭ تۇرىمىز.
</S>
<S ID=32320>
‏
</S>
</TEXT>
/BODY
/DOC