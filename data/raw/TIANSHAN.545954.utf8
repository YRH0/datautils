<DOC>
<DOCID>TIANSHAN.545954</DOCID>
<HEADER>
<CLASS>خەلقئارا</CLASS>
<DATE>2016-09-01 12:26:57</DATE>
</HEADER>
<BODY>
<HEADLINE>
<S ID=44992>
ئوباما قوشۇمچە خىزمەت قىلىشنى باشلىۋەتتى
</S>
</HEADLINE>
<TEXT>
<S ID=44993>
   ئامېرىكا زۇڭتۇڭى ئوبامانىڭ ۋەزىپىگە ئولتۇرۇش ۋاقتى ئاخىرلىشىدىغانغا يېرىم يىل قالدى، ئۇ كېلەر يىلى 20-يانۋار ئاق سارايدىن ئايرىلىشى مۇمكىن.
</S>
<S ID=44994>
بەزى چەت ئەل تاراتقۇلىرىنىڭ خەۋىرىگە قارىغاندا، 55 ياشلىق ئوباما قوشۇمچە خىزمەت قىلىشقا باشلىغان بولۇپ، ئۇ «ۋىرېد» ژۇرنىلىنىڭ نويابىرلىق سانىنىڭ تەكلىپلىك تەھرىرى بولىدىكەن، بۇ ئامېرىكا زۇڭتۇڭىنىڭ تۇنجى قېتىم ژۇرنال تەكلىپلىك تەھرىرلىكىنى ئۈستىگە ئېلىشى بولۇپ قالىدىكەن.
</S>
<S ID=44995>
   «ۋىرېد» ژۇرنىلى مۇنداق دېگەن: «زۇڭتۇڭ ئوباما خۇددىي بىزنىڭ ژۇرنالغا ئوخشاش ئۈمىدۋرالىققا تولغان، ئۇ مەركىزىي نۇقتىنى كەلگۈسىگە، يەنى كىشىلەر داۋاملىق ئالغا ئىلگىرىلەش داۋامىدا چوقۇم بۆسۈپ ئۆتۈشكە تېگىشلىك كېيىنكى توسالغۇغا قارىتىشنى ئۈمىد قىلىدۇ».
</S>
<S ID=44996>
   ژۇرنال تەكلىپلىك تەھرىرلىكىنى قىلىشتىن باشقا، ئىزدىنىشقا ھېرىسمەن ئوباما 13-ئۆكتەبىر ئاق ساراينىڭ تارىختا كۆرۈلۈپ باقمىغان يىغىنىغا قاتنىشىپ، پىتتسبۇرگدا ئامېرىكىنىڭ ھەر قايسى جايلىرىدىن كەلگەن يېڭىلىق ياراتقۇچىلار بىلەن كۆرۈشۈپ، پەن-تېخنىكىغا قانداق مەبلەغ سالغاندا، كىشىلەر تۇرمۇشىنى ياخشىلىغىلى بولىدىغانلىقى ئۈستىدە مۇنازىرە ئېلىپ بارىدۇ.
</S>
<S ID=44997>
   ئەمەلىيەتتە بۇ ئوبامانىڭ تۇنجى قېتىم ژۇرنال ساھەسىگە ئاياغ ئاتلىشى ئەمەس، بۇلتۇر ئۇ «سېھرىي كۈچ» ژۇرنىلىنىڭ 9-ئايلىق سانىغا ئاياللار ھوقۇقى توغرىسىدا ماقالە ئېلان قىلغان.
</S>
<S ID=44998>
   ئوبامانىڭ ئاق سارايدىن ئايرىلغاندىن كېيىنكى خىزمىتى توغرىسىدا ئاق ساراي باياناتچىسى جوش «ۋاشىنگتون پوچتا گېزىتى» زىيارىتىنى قوبۇل قىلغاندا ئاشكارىلىشىچە، ئوباما ۋەزىپىدىن ئايرىلغاندىن كېيىن، NBA دىكى بىر ۋاسكىتبول كوماندىسىنىڭ خوجايىنى بولۇشنى ئارزۇ قىلىدىكەن.
</S>
<S ID=44999>
   ئىلگىرى ئوباما زىيارەت قوبۇل قىلغاندا: «مەن ئەزەلدىن بىر ۋاسكىتبول كوماندامنىڭ بولۇشىنى ئارزۇ قىلىپ كەلگەن، ئۇنداق بولسا بەك مەنىلىك، بەك قالتىس بولغان بولاتتى!» دېگەن.
</S>
</TEXT>
/BODY
/DOC