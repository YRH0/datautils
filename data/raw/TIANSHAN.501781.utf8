<DOC>
<DOCID>TIANSHAN.501781</DOCID>
<HEADER>
<CLASS>شىنجاڭ</CLASS>
<DATE>2016-02-25 13:01:03</DATE>
</HEADER>
<BODY>
<HEADLINE>
<S ID=15601>
كەنتتە خىزمەتلەرنى كۆڭۈل قويۇپ ئىشلەپ، كەنت ئاھالىلىرىگە ئىللىقلىق ئاتا قىلىش
</S>
</HEADLINE>
<TEXT>
<S ID=15602>
   بۇ ئىككى كۈندە، كۇچا ناھىيەسىنىڭ ئۈچئۆستەڭ يېزىسى قوشتۇر كەنتىدىكى كادىرلار كەنت ئاھالىلىرىنى يەرلەرگە ئوغۇت تۆكۈش، يېڭى تۈركۈمدىكى ئەمىن ئۆي قۇرۇلۇشىنى پىلانلاش بىلەن ئالدىراش بولۇپ كەتتى.
</S>
<S ID=15603>
بۇنىڭدىن بۇرۇن، بۇ خىزمەتتە بىر تۇتاش پىلانلاش، ئورۇنلاشتۇرۇش كەمچىل ئىدى.
</S>
<S ID=15604>
قوشتۇر كەنت ئاھالە كومىتېتىنىڭ مۇئاۋىن مۇدىرى چېن جيەنكاڭ مۇنداق دېدى: بۇ ئىككى تۈركۈمدىكى خىزمەت گۇرۇپپىسى كەلگەندىن كېيىن، بىزگە نۇرغۇن ئۇسۇل-چارىلەرنى ئۆگەتتى.
</S>
<S ID=15605>
بىز خىزمەت گۇرۇپپىسىنىڭ بىزگە ئۆگەتكەن چارە-تەدبىرلىرى بويىچە ئاممىنى مۇدەتتىن بۇرۇن ئەتىيازلىق تېرىلغۇغا تەشكىللىدۇق.
</S>
<S ID=15606>
    ئىلگىرى، قوشتۇر كەنتى ناھىيە بويىچە ئاجىز، چېچىلاڭغۇ 35 ئاساسىي قاتلام پارتىيە تەشكىلاتى ئىچىدە ئاخىرىدىن سانىغاندا 2- ئورۇندا تۇراتتى.
</S>
<S ID=15607>
«ئەل رايىنى بىلىش، ئەلگە نەپ يەتكۈزۈش، ئەلنى مايىل قىلىش» پائالىيىتى قانات يايدۇرۇلغاندىن كېيىن، ئاپتونوم رايونلۇق مائارىپ نازارىتىنىڭ كەنتتە تۇرۇشلۇق خىزمەت گۇرۇپپىسىدىكىلەر «بىر ھەپتىدە بىر ئائىلىنىڭ بىر ئىشىنى مۇھاكىمە قىلىش، جاۋاب قايتۇرۇش»تەك «بەش بىر خىزمەت چارىسى»نى يەكۈنلەپ، كەنت كادىرلىرى بىلەن بىرلىكتە ھەر بىر ئائىلىنى ئاز دېگەندە بەش قېتىم زىيارەت قىلىپ، ئەھۋال ئىگىلىدى.
</S>
<S ID=15608>
ئەمەلىي قىيىنچىلىقىنى بىلگەندىن كېيىن، كەنت پارتىيە ياچېيكىسىغا ياردەملىشىپ، كەنت ئاھالىلىرىگە ياخشى، ئەمەلىي ئىشلارنى قىلىپ بەردى. بۈگۈنكى كۈندە قوشتۇر كەنتىدە، يەتتە كىلومېتىر ئۇزۇنلۇقتىكى ئاساسىي غول يول پۈتۈنلەي قاتتىقلاشتۇرۇلدى، زامانىۋىي ۋاسكېتبول مەيدانى، كەنت ئاھالىلىرى پائالىيەت مەركىزى، قىزىل كىنوخانا، يېشىل تورخانا قۇرۇلدى.
</S>
<S ID=15609>
كەنت ئاھالە كومىتېتى قورۇسى زامانىۋىي مەدەنىيەت تارقىتىدىغان قۇدرەتلىك بازىغا ئايلاندى.
</S>
<S ID=15610>
كەنت ئاھالىسى چېن شۆچىن مۇنداق دېدى: مەدەنىيەت تۇرمۇشىمىز بېيىتىلدى، مەن بۇ كەنتكە كەلگىنىمگە 20 يىلدىن ئاشتى، كەنتىمىز ھازىر بەك ياخشى بولۇپ كەتتى، كۆپچىلىك خاتىرجەم، خۇشال-خۇرام ياشاۋاتىمىز.
</S>
<S ID=15611>
    بۇلتۇر، 70 مىڭدىن كۆپرەك كادىردىن تەشكىللەنگەن 10 مىڭدىن كۆپرەك خىزمەت گۇرۇپپىسى تەڭرىتاغنىڭ جەنۇبى، شىمالىدىكى كەنت، مەھەللىلەردە باش چۆكۈرۈپ جاپالىق ئىشلەپ، ئاممىغا مۇلازىمەت قىلىپ، ئاساسنى مۇستەھكەملىدى.
</S>
<S ID=15612>
ھەر دەرىجىلىك خىزمەت گۇرۇپپىلىرى ئاساسىي قاتلام تەشكىلاتلار قۇرۇلۇشىنى كۈچەيتىشنى باشتىن-ئاخىر نۇقتىلىق خىزمەت سۈپىتىدە چىڭ تۇتۇپ، تۈرلۈك تەدبىرلەرنى قوللىنىپ، مەنبەدىن ئاساسىي قاتلام پارتىيە تەشكىلاتلىرىنىڭ ئۇيۇشتۇرۇش، جەلپ قىلىش كۈچى، جەڭگىۋارلىقىنى ئاشۇردى.
</S>
<S ID=15613>
ئىلى ئوبلاستلىق خەلق سوت مەھكىمىسىنىڭ غۇلجا ناھىيەسىنىڭ جېلىليۈزى بازىرى يۇقارقى روزىمەتيۈزى كەنتىدە تۇرۇشلۇق خىزمەت گۇرۇپپىسىنىڭ باشلىقى چېن مىنكۈن كەنتكە دەسلەپكى بارغان چاغدىكى مەنزىرىنى ھازىرغىچە ئۇنتۇپ قالمىدى.
</S>
<S ID=15614>
ئۇ مۇنداق دېدى: كەنتتە 18 كادىر بار ئىدى، كەنتكە بارغان تۇنجى ھەپتىسى چۈشتىن بۇرۇن سائەت 10غىچە ھېچكىم ئىشقا كەلمىدى، چۈشتىن كېيىن سائەت 3، 4لەردە ئىشخانىدا ئادەم كۆرگىلى بولمايتى، پەقەت ئامانلىق ساقلىغۇچىلا قالاتتى.
</S>
<S ID=15615>
    خىزمەت گۇرۇپپىسىدىكىلەر تەكشۈرۈپ تەتقىق قىلىش ئارقىلىق، كەنت كادىرلىرىنىڭ خىزمەت ئىستىلىدا بىر قەدەر بوشاڭلىق، تەرتىپسىزلىك مەۋجۇت ئىكەنلىكىنى، نۇرغۇن خىزمەتنى قانات يايدۇرۇشنىڭ تەسلىكىنى بايقىدى.
</S>
<S ID=15616>
بۇنىڭ بىلەن، خىزمەت گۇرۇپپىسىدىكىلەر ئاساسىي قاتلام تەشكىلاتلىرى قۇرۇلۇشىنى مۇھىم خىزمەت سۈپىتىدە چىڭ تۇتۇشنى قارار قىلىپ، ئىشنى كەنت كادىرلىرىنى يوقلىما قىلىشتىن باشلاپ، ھەر بىر كەنت كادىرىنىڭ ئىدىيەۋىي تونۇشىنى بىر - بىرلەپ ئۆزگەرتىشكە تۇتۇش قىلدى.
</S>
<S ID=15617>
ئىشقا كېچىكىپ كېلىدىغان، بالدۇر كېتىدىغان كادىرلار تەدرىجىي ئازىيىپ، ئەمەلىي ئىش قىلىپ، مەسىلىلەرنى ھەل قىلىدىغانلار كۆپەيدى، كەنتنىڭ كۈندۈلۈك خىزمىتى ئىزىغا چۈشتى.
</S>
<S ID=15618>
كادىرلارنىڭ ئىقتىدارىنىڭ ئۈزلۈكسىز ئۆسۈۋاتقانلىقى، كادىرلار بىلەن ئامما مۇناسىۋىتىنىڭ تەدرىجىي ياخشىلىنىۋاتقانلىقىنى كۆرگەن كەنت پارتىيە ياچېيكىسىنىڭ شۇجىسى ياڭ جۈەن تولۇپ تاشقان ئىشەنچ بىلەن مۇنداق دېدى: ئۇلارنىڭ ئۆگىتىشى، ياردەم بېرىشى ۋە يېتەكلەشى ئارقىلىق، كەنت كادىرلىرى بۇ يەرنى ئۆز ئۆيى، دەپ قارايدىغان بولدى.
</S>
<S ID=15619>
ئۇلار كەتكەندىن كېيىنمۇ كەنت كادىرلىرىدىن ئانچە غەم-ئەندىشە قىلىپ كەتمەيمىز، چۈنكى ئۇلار بىزگە ئۆگىنىشكە تېگىشلىك نۇرغۇن نەرسىلەرنى قالدۇردى.
</S>
<S ID=15620>
    ھەر دەرىجىلىك خىزمەت گۇرۇپپىلىرى ئاساسىي قاتلام تەشكىلاتلىرى ۋە ئاساسىي قاتلام كادىرلىرى ئارىسىدا شانلىق ئوبرازىنى تىكلەش بىلەن بىرگە، يۇرتداشلارنىڭ قەلبىنى مۇجەسسەملىدى.
</S>
<S ID=15621>
خىزمەت گۇرۇپپىسىنىڭ ياردىمىدە، چىرا ناھىيەسىنىڭ چاقا يېزىسى تەتۈر كەنتىدە ياشلار ئائىلىسى، ئاياللار ئائىلىسى ۋە پارتىيە ئەزالىرى ئائىلىسى قۇرۇلدى.
</S>
<S ID=15622>
بۈگۈنكى كۈندە يۇرتداشلار ئۈچۈن ئېيتقاندا، كەنت ئاھالە كومىتېتى يىغىن ئاچىدىغان، ئۆگىنىش قىلىدىغان جاي بولۇپلا قالماي، مۇھىمى كۆپچىلىك گۈزەل تۇرمۇش بەرپا قىلىدىغان جاي بولۇپ قالدى.
</S>
<S ID=15623>
ياش پىدائىي ئامىنە مۇنداق دېدى: ياشانغانلارغا ياردەم بېرىش، مۇھىت ئاسراشتەك ئىشلارنى قىلسام كۆڭلۈم ئېچىلىپ قالىدۇ.
</S>
<S ID=15624>
بۇرۇن نۇرغۇن ۋاقتىم بىكارچىلىقتا ئىسراپ بولاتتى، ھازىر ياش پىدائىي بولدۇم، بۇنىڭ ئەھمىيىتى زور.
</S>
<S ID=15625>
    ئاپتونوم رايونلۇق ئاخبارات-نەشرىيات، رادىيو-كىنو-تېلېۋىزىيە ئىدارىسىنىڭ 2-تۈركۈمدىكى چىرا ناھىيەسىنىڭ تەتۈر كەنتىدە تۇرۇشلۇق خىزمەت گۇرۇپپىسىنىڭ مۇئاۋىن باشلىقى چېن شىنيۇڭ مۇنداق دېدى: ئاساسىي قاتلام پارتىيە تەشكىلاتى قۇرۇلۇشىنى ئۈزلۈكسىز كۈچەيتىپ، پارتىيە قۇرۇلۇشى ئارقىلىق، ئىتتىپاق قۇرۇلۇشىغا، ئاياللار خىزمىتىگە تۈرتكە بولىمىز، كەنتتىكى ئاياللار، ياشلار، بولۇپمۇ 1980-، 90-يىللاردا توغۇلغان ياشلار، جۈملىدىن ئوتتۇرا، باشلانغۇچ مەكتەپ ئوقۇغۇچىلىرىنى سەپەرۋەر قىلىپ، ئاخىرىدا مەڭگۈ كەتمەيدىغان خىزمەت گۇرۇپپىسىنى بەرپا قىلىمىز.
</S>
</TEXT>
/BODY
/DOC