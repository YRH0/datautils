<DOC>
<DOCID>TIANSHAN.497701</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-15 16:03:20</DATE>
</HEADER>
<BODY>
<HEADLINE>
<S ID=10805>
ئونسۇ ناھىيەسى ئىجتىمائىي ئىشلار تەرەققىياتىدا يېڭى ئىلگىرىلەشلەرنى قولغا كەلتۈردى
</S>
</HEADLINE>
<TEXT>
<S ID=10806>
    ئىختىيارىي مۇخبىرىمىز مۇتەللىپ ئابدۇراھمان خەۋىرى: ئونسۇ ناھىيەسى يېقىنقى يىللاردىن بۇيان ئىجتىمائىي ئىشلار تەرەققىياتىدا يېڭى ئىلگىرىلەشلەرنى قولغا كەلتۈردى.
</S>
<S ID=10807>
بۇ ناھىيە پەن-تېخنىكىغا تايىنىپ، ناھىيەنى گۈللەندۈرۈشتە چىڭ تۇرۇپ، 115 مىليون يۈەن پەن-تېخنىكا مەبلىغىنى ئەمەلىيلەشتۈرۈپ، پەن-تېخنىكىغا تايىنىپ ناھىيەنى گۈللەندۈرۈش تۈرىدىن 185 نى يولغا قويۇپ، 72 پارچە پاتېنت ئىلتىماس قىلدى.
</S>
<S ID=10808>
پەن-تېخنىكا تەرەققىياتىنىڭ ئىقتىسادنىڭ ئېشىشىغا بولغان تۆھپە نىسبىتىنى «11-بەش يىل»نىڭ ئاخىرىدىكى %0.25 تتىن %2 كە كۆتۈردى.
</S>
<S ID=10809>
مائارىپنى ئالدىنقى ئورۇنغا قويۇشتا چىڭ تۇرۇپ، 230 مىڭ كىۋادرات مېتىر مەكتەپ ياتىقىنى يېڭىدىن سالدى ۋە كېڭەيتىپ سالدى.
</S>
<S ID=10810>
ئىككى يىللىق يەسلى قوش تىل مائارىپىنىڭ ئومۇمىيلىشىش نىسبىتىنى %94.9 كە، تولۇقسىز ئوتتۇرا مەكتەپنى پۈتكۈزۈپ، تولۇق ئوتتۇرا مەكتەپكە ئۆرلەش نىسبىتىنى %96.29 كە، ئالىي مەكتەپ ئىمتىھان نومۇر چېكىگە يېتىش نىسبىتىنى %93.6 كە يەتكۈزۈپ، ئىچكىرىدىكى تولۇقسىز ۋە تولۇق ئوتتۇرا مەكتەپلەرگە بەش يىلدا جەمئىي 915 نەپەر ئوقۇغۇچىنى ماڭدۇردى.
</S>
<S ID=10811>
مەدەنىيەت ئارقىلىق ئەلگە نەپ يەتكۈزۈشتە چىڭ تۇرۇپ، بەش يىلدا جەمئىي 69 مىليون 410 مىڭ يۈەن مەبلەغ سېلىپ، تۆت دەرىجىلىك مەدەنىيەت تور بازىسى قۇرۇلۇشىنى تاماملىدى.
</S>
<S ID=10812>
دېھقانلار ئائىلە قىرائەتخانىسىدىن 97 نى قۇرۇپ، 68 مىڭ پارچە كىتاپ سەپلىدى.
</S>
<S ID=10813>
«ئۈچ ساراي، بىر پونكىت»نى ھەقسىز ئېچىۋەتتى.
</S>
<S ID=10814>
«قوش 100 كۈن» ۋە ئەل ئىچى سەنئەتكارلىرى سەييارە ئويۇن قويۇش قاتارلىق مەدەنىيەت-تەنتەربىيە پائاليەتلىرىنى زور كۈچ بىلەن قانات يايدۇرۇپ، ئاممىنىڭ مەدەنىيەت تۇرمۇشىنى تېخىمۇ بېيىتتى.
</S>
<S ID=10815>
«رادىيو-تېلېۋىزىيەنى ھەممە كەنت، ھەممە ئائىلىگە يەتكۈزۈش» قۇرۇلۇشىدا 60 مىڭ 131 ئائىلىلىك، 197 مىڭ 831 كىشىنى بەھرىمەن قىلىپ، رادىيو-تېلېۋىزىيەنىڭ قاپلاش نىسبىتىنى %98.5 كە يەتكۈزدى.
</S>
<S ID=10816>
سەھىيە خىزمىتىنى خەلق ئۈچۈن خىزمەت قىلدۇرۇشتا چىڭ تۇردى.
</S>
<S ID=10817>
بەش يىلدا جەمئىي 186 مىليون يۈەن مەبلەغ سېلىپ، ناھىيەلىك خەلق دوختۇرخانىسى، توققۇز يېزا، بازار شىپاخانىسى ۋە 94 كەنت داۋالاش ئۆيىنى ئۆلچەملەشتۈرۈش قۇرۇلۇشىنى تاماملىدى.
</S>
<S ID=10818>
ئەيدىز، تۇبېركۇليۇز قاتارلىق يۇقۇملۇق كېسەللىكلەرنى ئۈنۈملۈك تىزگىنلىدى. سەھىيەگە ئائىت جىددىي ئىشلارغا تاقابىل تۇرۇش، يېمەكلىك دورا بىخەتەرلىكى، پىلانلىق تۇغۇت، قاتارلىق ئىشلارنى ساغلام تەرەققىي قىلدۇرۇپ، دۆلەت دەرىجىلىك سەھىيەگە ئائىت جىددىي ئىشلارغا تاقابىل تۇرۇش خىزمىتىدىكى ئۇنىۋېرسال ئۈلگىلىك ناھىيە بولۇپ باھالاندى.
</S>
</TEXT>
/BODY
/DOC