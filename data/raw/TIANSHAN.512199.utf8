<DOC>
<DOCID>TIANSHAN.512199</DOCID>
<HEADER>
<CLASS>خەلقئارا</CLASS>
<DATE>2016-03-23 15:52:54</DATE>
</HEADER>
<BODY>
<HEADLINE>
<S ID=21627>
دۇنيا كىلىمات كۈنى: يەر شارىنىڭ «قىزىتمىسى» يانمىدى
</S>
</HEADLINE>
<TEXT>
<S ID=21628>
   جۇڭگو ئاخبارات تورى، 23-مارت تېلېگراممىسى: بۈگۈن(23-مارت) ــ دۇنيا كىلىمات كۈنى، ب د ت نىڭ مەخسۇس ئاپپاراتى بولغان دۇنيا كىلىمات تەشكىلاتى(WMO) ئېلان قىلغان ئەڭ يېڭى دوكلاتتا دېيىلىشىچە، بۇلتۇر پۈتۈن دۇنيادا يۇقىرى تېمپېراتۇرا كۆپ قېتىم تارىختىكى ئەڭ يۇقىرى رېكورتنى ياراتقان، ئىسسىق دولقۇن كۆپ بولۇش، قۇرغاقچىلىق داۋاملىشىش، ئىسسىق بەلباغ سىكلونى ھەرىكىتى بىنورمال بولۇش، يامغۇر مىقدارى كىشىنى چۆچۈتكىدەك كۆپ بولۇش دېگەندەك ناچار ھاۋارايىنىڭ بۇزغۇنچىلىقى ئېغىر بولغان. بۇ خىل «تارىخ سەھىپىسى»گە قوشۇلغان رېكورت بۇزۇش ۋەزىيىتى 2016-يىلمۇ داۋاملىشىدىكەن.
</S>
<S ID=21629>
   ئىگىلىنىشىچە، 2015-يىلدىكى ئېلىئونېز ھادىسىسى ۋە ئادەملەر سەۋەبلىك كېلىپ چىققان دۇنيا كىلىماتىنىڭ ئىسسىپ كېتىشى دۇنيادىكى نۇرغۇن جايغا پاسسىپ مېتېئورولوگىيەلىك ئاپەتلەرنى ئېلىپ كەلگەن.
</S>
<S ID=21630>
   بۇ يىلغا قەدەم قويغاندىمۇ يەر شارىنىڭ «قىزىتمىسى» يانمىغان. بۇ يىل يانۋار ۋە فېۋرالدا پۈتۈن دۇنيادا يەككە ئايدىكى تېمېپراتۇرا يىللاردىن يۇقىرى بولۇپ، كېيىنكى ئايلاردىمۇ مۇشۇنداق بولۇش مۇمكىنچىلىكى بار ئىكەن.
</S>
</TEXT>
/BODY
/DOC