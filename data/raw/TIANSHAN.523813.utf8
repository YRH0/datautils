<DOC>
<DOCID>TIANSHAN.523813</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-18 18:02:27</DATE>
</HEADER>
<BODY>
<HEADLINE>
<S ID=28384>
پىچاندا ئىشلەمچىلەرنىڭ قانۇنلۇق ھوقۇق– مەنپەئىتى ئۈنۈملۈك قوغدالدى
</S>
</HEADLINE>
<TEXT>
<S ID=28385>
   مىجىت ئىبراھىم خەۋەر قىلىدۇ: پىچان ناھىيەسى يېقىنقى يىللاردىن بۇيان ‹‹ئەمگەك توختام قانۇنى››نى تەشۋىق قىلىش سالمىقىنى زورايتىش بىلەن بىللە، ئۈنۈملۈك تەدبىرلەرنى قوللىنىپ، ئىشلەمچىلەرنىڭ قانۇنلۇق ھوقۇق – مەنپەئىتىنى قوغدىدى.
</S>
<S ID=28386>
   ناھىيە ئەمگەك – كادىرلار تارماقلىرىدىكى خادىملارنى مەخسۇس تەربىيەلەش، لېكسىيەگە ئۇيۇشتۇرۇش، سەييارە تەشۋىق قىلىش، مەسلىھەت بېرىش تەدبىرىنى قوللىنىپ، كادىر، ئىشچى – خىزمەتچىلەر، كارخانىچىلارنىڭ ھۆكۈمەت تارماقلىرى بىلەن كوللېكتىپ توختام تۈزۈش نىسبىتىنى %99كە يەتكۈزدى. كارخانىلاردا ئادەم ئىشلىتىش ئارخىپى تۇرغۇزۇش تۈزۈمى، ئىش ھەققىنى كوللېكتىپ مۇزاكىرە قىلىپ بېكىتىش تۈزۈمىنى تۇرغۇزۇپ، ئارخىپلارنى تورلاشتۇرۇپ، كارخانىلارنىڭ ئادەم ئىشلىتىش ئەھۋالىنى ھەرۋاقىت نازارەت قىلدى. كارخانىلارنىڭ ئىش ھەققىنى كەينىگە سۈرۈش، ئىش ۋاقتىنى خالىغانچە ئۇزارتىش يوچۇقلىرىنى ئەتتى. دېھقان ئىشلەمچىلەر ۋە ئاممىنىڭ ئەرز – شىكايەتلىرىنى قوبۇل قىلىشقا قولايلىق يارىتىپ، دېلولارنى ۋاقتىدا بىر ياقلىق قىلدى. 559 كارخانىدىكى 20 مىڭغا يېقىن ئىشچىنى ئىجتىمائىي سۇغۇرتىغا قاتناشتۇرۇپ، ئۇلارنىڭ قانۇنلۇق ھوقۇق – مەنپەئىتىنى ئۈنۈملۈك قوغدىدى.
</S>
<S ID=28387>
‏
</S>
</TEXT>
/BODY
/DOC