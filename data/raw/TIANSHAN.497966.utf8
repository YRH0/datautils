<DOC>
<DOCID>TIANSHAN.497966</DOCID>
<HEADER>
<CLASS>مەملىكەت</CLASS>
<DATE>2016-02-16 12:13:26</DATE>
</HEADER>
<BODY>
<HEADLINE>
<S ID=11240>
ئىستۇدېنتلارنىڭ ئىشقا ئورۇنلىشىش، ئىگىلىك تىكلەش خىزمىتىنى ياخشى ئىشلەش تەلەپ قىلىندى
</S>
</HEADLINE>
<TEXT>
<S ID=11241>
     جۇڭگو ئۇيغۇرچە رادىيو تورى 16-فېۋرال بېيجىڭ خەۋىرى: ئادەم كۈچى بايلىقى ۋە ئىجتىمائىي كاپالەت مىنىستىرلىقى يېقىندا «2016-يىلى پۈتۈن مەملىكەتتىكى ئالىي مەكتەپنى پۈتكۈزگەن ئوقۇغۇچىلارنىڭ ئىشقا ئورۇنلىشىش، ئىگىلىك تىكلەش خىزمىتىنى ياخشى ئىشلەش ھەققىدىكى ئۇقتۇرۇش»نى چىقىرىپ، جايلاردىن ئالىي مەكتەپ پۈتكۈزگەن ئوقۇغۇچىلارنىڭ ئىشقا ئورۇنلىشىش، ئىگىلىك تىكلەش خىزمىتىنى ياخشى ئىشلەشنى تەلەپ قىلدى.
</S>
<S ID=11242>
ئۇقتۇرۇشتا مۇنۇلار تەلەپ قىلىندى: جايلار ئەمەلىيەتكە بىرلەشتۈرۈپ، ئالىي مەكتەپ پۈتكۈزگەن ئوقۇغۇچىلارنىڭ ئاساسىي قاتلامغا بېرىپ ئىشقا ئورۇنلىشىش، كىچىك، ئۇششاق كارخانىلارغا ئىشقا ئورۇنلىشىش، مۇستەقىل ئىگىلىك تىكلىشىگە ئىلھام بېرىش قاتارلىق سىياسەت-تەدبىرلەرنى يەنىمۇ ئىنچىكىلەشتۈرۈپ ۋە مۇكەممەللەشتۈرۈپ، جانلىق ئىشقا ئورۇنلىشىش ۋە يېڭى ئىشقا ئورۇنلىشىش شەكلىنى قوللاشنى كۈچەيتىشى؛ باجنى ئازايتىش ياكى كەچۈرۈم قىلىش، ئىگىلىك تىكلەش كېپىللىك قەرزى ۋە قوشۇمچە ئۆسۈم، ئىجتىمائىي سۇغۇرتا تولۇقلىمىسى، تەربىيەلەش تولۇقلىمىسى، ئىش ئىزدەش، ئىگىلىك تىكلەش تولۇقلىمىسى بېرىش قاتارلىق سىياسەتلەرنى ياخشى ئەمەلىيلەشتۈرۈپ، ئوقۇش پۈتكۈزگەن ئوقۇغۇچىلارنىڭ كۆپ يوللار بىلەن ئىشقا ئورۇنلىشىشى ۋە ئىگىلىك تىكلىشىگە تۈرتكە بولۇشى كېرەك.
</S>
<S ID=11243>
ھەر قايسى شەھەرلەردىكى ئادەم كۈچى بايلىقى ۋە ئىجتىمائىي كاپالەت تارماقلىرى ئۆز تەۋەلىكىدىكى ئالىي مەكتەپلەر بىلەن تەشەببۇسكار ھالدا ئالاقە باغلاپ، ئوقۇش پۈتكۈزگەن ئوقۇغۇچىلارنىڭ ئاساسلىق ئەھۋاللىرىنى ئىگىلەپ، ئىشقا ئورۇنلىشىشقا مۇلازىمەت قىلىش پائالىيىتىنى بىرلىكتە قانات يايدۇرۇشى؛ ئىشقا ئورۇنلىشالماي تىزىمغا ئالدۇرغان ئوقۇش پۈتكۈزگەن ئوقۇغۇچىلارغا ئۇلارنىڭ ئالاھىدىلىكى ۋە ئېھتىياجى بويىچە خاسلاشقان ئىش ئىزدەش، ئىشقا ئورۇنلىشىش لايىھەسىنى تۈزۈپ، كەسىپ جەھەتتىن يېتەكلەش، ئىش ئورنى ئۇچۇرى بىلەن تەمىنلەش، ماھارەت جەھەتتىن تەربىيەلەش، ئىشقا ئورۇنلىشىش پىراكتىكىسى قىلدۇرۇش قاتارلىق مۇلازىمەتلەرنى قىلىشى لازىم.
</S>
</TEXT>
/BODY
/DOC