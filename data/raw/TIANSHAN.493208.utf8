<DOC>
<DOCID>TIANSHAN.493208</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-26 12:51:44</DATE>
</HEADER>
<BODY>
<HEADLINE>
<S ID=6348>
ئاساسىي قاتلام بازىلىرى كېڭەيتىپ ياسالدى
</S>
</HEADLINE>
<TEXT>
<S ID=6349>
    ئىختىيارىي مۇخبىرىمىز ئابدۇسالام قادىر خەۋىرى: قورغاس شەھىرى 2015-يىلى يېزا ئاساسىي قاتلام تەشكىلات بازىسى قۇرۇلۇشىغا يۈكسەك ئەھمىيەت بېرىپ، 30 مىليون يۈەن ئاجرىتىپ، 13كەنت بازىسى قۇرۇلۇشى ۋە كەنت كادىرلىرى ئۈچۈن سېلىنىدىغان 91 يۈرۈش ئوبۇرۇت ئۆي قۇرۇلۇشىدا ئىش باشلاپ، كەنت بازىسى كۆلىمى كىچىك بولۇش، پائالىيەت مەيدانى بولماسلىق مەسىلسىنى كۈچەپ ھەل قىلىپ، ئۇل ئەسلىھەلىرى مۇكەممەل، ئىقتىدارى تولۇق، مەدەنىيەت پائالىيەت مەركىزىنىڭ كۆلىمى 450 كىۋادرات مېتىر بولۇشتەك قۇرۇلۇش نىشانىنى ئومۇميۈزلۈك ئىشقا ئاشۇردى.
</S>
<S ID=6350>
نۆۋەتتە 13 كەنت بازىسىنىڭ ھەممىسى ئىشقا كىرىشتۈرۈلدى.
</S>
<S ID=6351>
    قورغاس شەھىرى موخۇر چارۋىچىلىق فېرمسى قارا ئۆي كەنتىنىڭ يېڭىدىن قۇرۇلغان كەنت ئاھالىلىرى مۇلازىمەت مەركىزىدە 1- ئاينىڭ 1- كۈنى كەنت ئاھالىلىرى بىر تەرەپتىن مېۋە–چىۋە يېگەچ يەنە بىر تەرەپتىن سەنئەت نومۇرلىرىدىن بەھرىلىنىۋاتاتتى.
</S>
<S ID=6352>
بۇنىڭدىن ئىلگىرى ئۆي ئىچى پائالىيەت سورۇنى بولمىغاچقا، بۇ كەنتتىكى ئاھالىلەر سەنئەت كېچىلىكى ئۆتكۈزۈپ باقمىغانىدى.
</S>
<S ID=6353>
كەنت ئاھالىسى ئابلىمىت مۇنداق دېدى: كەنتىمىزدە مۇلازىمەت زالى سېلىنىپلا قالماي، كەنت تارىخىي مۇزېي، شاھماتخانا، داۋالاش ئۆيى سېلىندى.
</S>
<S ID=6354>
ھازىر بىكار بولساقلا بۇ يەرگە كېلىمىز.
</S>
<S ID=6355>
    قارا ئۆي كەنت پارتىيە ياچېيكىسىنىڭ شۇجىسى ۋېي خېڭلىن مۇخبىرغا مۇنداق دېدى: كەنتىمىزدە 60 دىن ئارتۇق پارتىيە ئەزاسى بار.
</S>
<S ID=6356>
ئىلگىرى كەنت ئاھالىلەر كومىتېتى بازىسىنىڭ كۆلىمى كىچىك بولغاچقا، پارتىيە ئەزالىرى يىغىنىنى ئىككى تۈركۈمگە بۆلۈپ ئاچاتتۇق.
</S>
<S ID=6357>
بۇلتۇر 20-دېكابىر قورغاس شەھەرلىك پارتكوم، خەلق ھۆكۈمىتى 2 مىليون 670 مىڭ يۈەن ئاجرىتىپ، 1250 كىۋادرات مېتىر كۆلەمدىكى كەنت بازىسى ئىشقا كىرىشتۈرۈلگەندىن كېيىن، كەنت ئاھالىلىرى بۇ يەرگە كېلىشكە ئالدىرايدىغان بولدى.
</S>
<S ID=6358>
مۇخبىر كەنت ئاھالىلەر كومىتېتىنىڭ بۇ ئىككى قەۋەتلىك مۇلازىمەت بىناسىدا كەنت تارىخىي مۇزېيى، مۇلازىمەت زالى، پارتىيە ياچېيكىسى يىغىن زالى، زىددىيەت، ماجىرالارنى مۇرەسسە قىلىش ئىشخانىسى، ئاياللار ئائىلىسى، توي-تۆكۈن، نەزىر-چىراغ ئىشلىرى كېڭىشى، ئاممىۋى مەدەنىيەت ئۆيى قاتارلىقلار بارلىقىنى، كەنت ئاھالىلىرىنىڭ مەنىۋى تۇرمۇشىنىڭ بېيىغانلىقىنى كۆردى. 
</S>
<S ID=6359>
   
</S>
</TEXT>
/BODY
/DOC