<DOC>
<DOCID>TIANSHAN.486318</DOCID>
<HEADER>
<CLASS>شىنجاڭ</CLASS>
<DATE>2016-01-08 17:36:21</DATE>
</HEADER>
<BODY>
<HEADLINE>
<S ID=2114>
شىنجاڭ قۇرۇلۇش ئىنىستىتۇتىنىڭ ھەر مىللەت ئىستۇدېنتلىرى مەملىكەتلىك 13- نۆۋەتلىك قىشلىق تەنھەرىكەت مۇسابىقىسىگە زاپاس قان تەييارلاش پائالىيىتىگە پائال قاتناشتى
</S>
</HEADLINE>
<TEXT>
<S ID=2115>
   شىنجاڭ قۇرۇلۇش ئىنىستىتۇتىنىڭ ھەر مىللەت ئىستۇدېنتلىرى مەملىكەتلىك 13- نۆۋەتلىك قىشلىق تەنھەرىكەت مۇسابىقىسىگە زاپاس قان تەييارلاش پائالىيىتىگە پائال قاتناشتى.
</S>
<S ID=2116>
7-يانۋار چۈشتىن بۇرۇن، ئىستۇدېنتلار خالىس 42 مىڭ مىللىلىتېر قان تەقدىم قىلدى.
</S>
<S ID=2117>
    7-يانۋار چۈشتىن بۇرۇن سائەت 9دىن ئاشقاندا، شىنجاڭ قۇرۇلۇش ئىنىستىتۇتىنىڭ ھەر مىللەت ئىستۇدېنتلىرى مەكتەپ ھويلىسىدىكى بەلگىلەنگەن قان تەقدىم قىلىش نۇقتىسىغا بېرىپ، قان تەقدىم قىلدى.
</S>
<S ID=2118>
جاڭ يۇڭسەي ئالىي مەكتەپنىڭ 1- يىللىق ئوقۇغۇچىسى بولۇپ، تەكشۈرۈشتىن كېيىن تۇنجى بولۇپ 200 مىللىمېتىر قان تەقدىم قىلدى.
</S>
<S ID=2119>
ئۇ مۇنداق دېدى: ئازراق بولسىمۇ ئەھمىيەتلىك ئىش قىلىپ، مەملىكەتلىك 13-نۆۋەتلىك قىشلىق تەنھەرىكەت مۇسابىقىسىگە بىر كىشىلىك ھەسسەمنى قوشاي، دەيمەن.
</S>
<S ID=2120>
    شىنجاڭ قۇرۇلۇش ئىنىستىتۇتى ئىتتىپاق كومىتېتىنىڭ مۇئاۋىن شۇجىسى جاڭ ماڭ مۇخبىرغا مۇنداق دېدى: بۇ قېتىمقى قان تەقدىم قىلىشقا ئىستۇدېنتلار بەس-بەستە قاتناشتى، 600گە يېقىن ئىستۇدېنت تىزىمغا ئالدۇردى.
</S>
<S ID=2121>
ئىستۇدېنتلارنىڭ قىزغىنلىقى يۇقىرى، تىزىمغا ئالدۇرغانلارمۇ كۆپ.
</S>
<S ID=2122>
مەملىكەتلىك 13-نۆۋەتلىك قىشلىق تەنھەرىكەت مۇسابىقىسى ھەر بىر شىنجاڭلىق ئۈچۈن ئىنتايىن ئىپتىخارلىنىدىغان ئىش.
</S>
<S ID=2123>
    ئۈرۈمچى شەھەرلىك قان مەركىزى قان تەقدىم قىلىش 1- ۆلۈمىنىڭ باشلىقى چېن يۈ مۇخبىرغا مۇنداق دېدى: قىشتا قان ئىشلىتىشكە بولغان ئېھتىياج ئاشىدۇ.
</S>
<S ID=2124>
بۇ قېتىمقى 13-نۆۋەتلىك قىشلىق تەنھەرىكەت مۇسابىقىسىگە زاپاس قان تەييارلاش پائالىيىتى ئاساسلىقى شىنجاڭ قاتناش كەسپىي تېخنىكا ئىنىستىتۇتى بىلەن شىنجاڭ قۇرۇلۇش ئىنىستىتۇتىدا قانات يايدۇرۇلدى.
</S>
<S ID=2125>
شىنجاڭ قاتناش كەسپىي تېخنىكا ئىنىستىتۇتىدا 240 ئىستۇدېنت جەمئىي 40 مىڭ مىللىمېتىردىن كۆپرەك قان تەقدىم قىلدى.
</S>
<S ID=2126>
بىز ئالىي مەكتەپلەر، ھۆكۈمەت ئورگانلىرى، كەسپىي ئورۇنلارنىڭ 13-نۆۋەتلىك قىشلىق تەنھەرىكەت مۇسابىقىسىگە زاپاس قان تەييارلاش خىزمىتىمىزنى تاماملىشىمىزغا ياردەم بېرىشىنى ئۈمىد قىلىمىز.
</S>
</TEXT>
/BODY
/DOC