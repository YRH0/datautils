<DOC>
<DOCID>TIANSHAN.540676</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-08-12 09:55:16</DATE>
</HEADER>
<BODY>
<HEADLINE>
<S ID=39005>
يوپۇغا ناھىيەسىنىڭ ئىشلەپچىقىرىش قىممىتىدە جانلىنىش بولدى
</S>
</HEADLINE>
<TEXT>
<S ID=39006>
   ئىختىيارىي مۇخبىرىمىز ئىمىنجان تۇرسۇن خەۋىرى: يوپۇغا ناھىيەسى ئەۋزەللىككە ئىگە كەسىپلەرنى ئالدىن تەرەققىي قىلدۇرۇش، كۆپ خىل كەسىپلەرنى ماس قەدەمدە يۈكسەلدۈرۈش ئىستراتېگىيەسى بويىچە، ئىشلەپچىقىرىش تۈرلىرىنى كۆپەيتىش، مەھسۇلات سۈپىتىنى ئەلالاشتۇرۇش ۋە ئوبوروت يوللىرىنى كېڭەيتىش تەدبىرلىرىنى ئۈزلۈكسىز كۈچەيتكەنلىكتىن، ناھىيە بويىچە ئالدىنقى يېرىم يىل ئىچىدىكى ئىشلەپچىقىرىش ئومۇمىي قىممىتى 1 مىليارد 214 مىليون يۈەنگە يېتىپ، بۇلتۇرنىڭ ئوخشاش مەزگىلىدىكىدىن %16.1 كۆپىيىپ، ئىقتىسادنىڭ يۈرۈشلىشىش ۋە مەھسۇلات قىممىتىنىڭ ئېشىش ئەھۋالىدا خېلى جانلىنىش بولدى.
</S>
<S ID=39007>
   يوپۇغا ناھىيەسى بۇ يىل كىرگەندىن بۇيان، مەركەز ۋە ئاپتونوم رايوننىڭ غەربىي رايونلارنى ئېچىش قۇرۇلۇشى ھەمدە شەندۇڭ ئۆلكىسىنىڭ كەسىپلەر بويىچە ياردەم بېرىش سالمىقىنى ئۈزلۈكسىز ئاشۇرۇشتىكى پايدىلىق پۇرسەتلىرىنى چىڭ تۇتۇپ، توقۇمىچىلىق، كىيىم-كېچەك، پىششىقلاپ ئىشلەش، ئەشيا ئوبوروتى ۋە ئۆي-مۈلۈك ئېچىش قاتارلىق كەسىپلەردىن جەلپ قىلىنغان سودىگەر چاقىرىش تۈر مەبلىغىنى 3 مىليارد 700 مىليون يۈەنگە يەتكۈزۈپ، بۇلتۇرنىڭ ئوخشاش مەزگىلىدىكىدىن %21.4 ئاشۇرۇپ ھەم بۇ ساھەدىن توققۇز كارخانىنى ماكانلاشتۇرۇپ، ئالتە كارخانىنى ئۆز ۋاقتىدا تۈرلۈك كەسىپلەر بويىچە ئىشلەپچىقىرىشقا كىرىشتۈردى.
</S>
<S ID=39008>
بۇ جەرياندا 98 مىليون 240 مىڭ يۈەندىن ئارتۇق يېزا ئېشىنچا ئەمگەك كۈچلىرىنى سىرتقا چىقىرىش كىرىمى، 196 مىليون 600 مىڭ يۈەندىن ئارتۇق ئالاھىدە تېرىقچىلىق كىرىمىگە ئېرىشىپ، شەھەر-يېزا ئىقتىسادىنىڭ ماس قەدەملىك يۈرۈشلىشىش، سىجىل ئېشىشىغا تۈرتكە بولدى.
</S>
<S ID=39009>
شۇنىڭ بىلەن يەرلىك مالىيە ئاممىۋى خامچوت كىرىمى 98 مىليون يۈەنگە، جەمئىيەتنىڭ مۇقىم مۈلۈك سېلىنمىسى 3 مىليارد 100 مىليون يۈەنگە، ئىجتىمائىي ئىستېمال بۇيۇملىرىنىڭ پارچە سېتىلىش ئومۇمىي سوممىسى 210 مىليون يۈەنگە، ئېكسپورت سودا سوممىسى 216 مىليون ئامېرىكا دوللىرىغا يەتكۈزۈلۈپ، بۇلتۇرنىڭ ئوخشاش مەزگىلدىكىدىن ئايرىم-ئايرىم ھالدا %28.3، %28.5 ،%17.2 ۋە 33.2 ئاشتى.
</S>
</TEXT>
/BODY
/DOC