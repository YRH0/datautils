<DOC>
<DOCID>TIANSHAN.558585</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-22 13:32:18</DATE>
</HEADER>
<BODY>
<HEADLINE>
<S ID=54834>
بۈگۈر، لوپنۇر ناھىيەلىرى توغراقلىقلارنى قوغداش ۋە توغراق ساياھىتىنى ماس قەدەمدە ئىلگىرى سۈردى
</S>
</HEADLINE>
<TEXT>
<S ID=54835>
 ئۆركەش جاپپار
</S>
<S ID=54836>
    توغراق ياشاش ئىقتىدارىنىڭ كۈچلۈكلىكى يەنى قورغاقچىلىققا، قۇم – بورانغا، شورغا بەرداشلىق بېرىش ئىقتىدارىنىڭ يۇقىرىلىقى بىلەن چۆلدىكى باتۇر دەرەخ بولۇشقا مۇناسىپتۇر.
</S>
<S ID=54837>
    مەلۇم بولۇشىچە، دۇنيادىكى كۆپ قىسىم توغراق ئېلىمىزدە ئۆسىدىكەن، ئېلىمىزدىكى توغراقلارنىڭ %90 تىن كۆپرەكى تارىم ۋادىسىدىكى بۈگۈر ۋە لوپنۇر ناھىيەسىدە ئىكەن.
</S>
<S ID=54838>
    2006 – يىلى 4 – ئايدا گوۋۇيۈەن تارىم ۋادىسىدىكى 390 مىڭ گېكتار كۆلەمدىكى توغراقلىقنى دۆلەت دەرىجىلىك تەبىئىتى قوغدىلىدىغان رايون قىلىپ بېكىتتى.
</S>
<S ID=54839>
ئارقىدىنلا بۈگۈردىكى توغراق باغچىسى دۆلەت ئورمان باغچىسى بولۇپ قۇرۇلدى.
</S>
<S ID=54840>
لوپنۇر ناھىيەسىمۇ توغراقلىقلارنىڭ تەبىئىيلىكىنى قوغداش رايونىنى قۇرۇپ چىقتى.
</S>
<S ID=54841>
كېيىنكى يىللاردا، ئېلىمىزنىڭ توغراقلارنى قوغداش ۋە پەرۋىش قىلىشقا ئاجراتقان مەبلىغىنىڭ كۆپىيىشىگە ئەگىشىپ، يەرلىكنىڭ قوغداش كۈچى ئاشتى.
</S>
<S ID=54842>
ھەر يىلى مىڭلىغان، ئون مىڭلىغان كادىر ۋە ئامما خالىس كۆچەت تىكىش ئەمگىكىگە قاتنىشىپ، قۇملۇققا توغراق كۆچىتى تىكتى.
</S>
<S ID=54843>
بۈگۈنكى كۈندە، بۈگۈر ناھىيەسى تەۋەسىدىكى تەبىئي توغراقلىقنىڭ كۆلىمى كېڭىيىپ، 100 كىلومېتىرلىق توغراق ئورمىنى بەلبېغى شەكىللەندى ۋە قۇم بېسىش سەۋەبلىك ئادەملەر چېكىنىدىغان ئەھۋال ئۈنۈملۈك تىزگىنلەندى.
</S>
<S ID=54844>
    بۈگۈر ناھىيەسى توغراق باغچىسىغا، لوپنۇر ناھىيەسى لوپنۇرلۇقلار كەنتىگە سېلىنىدىغان مەبلەغنى كۆپەيتىپ، قۇملۇق ساياھىتى، توغراق ساياھىتىنىڭ يېڭى ئەندىزىسى ئۈستىدە ئىزدەندى ۋە ساياھەتچىلىكتىن كىرگەن كىرىم بىلەن توغراقلىقلارنى قوغداش، پەرۋىش قىلىش يولىغا ماڭدى.
</S>
<S ID=54845>
19 يەردە توغراقلىقلارنى قوغداش پونكىتى قۇرۇپ، توغراقلىقلارنى قوغداش خادىملىرىنىڭ سانىنى 200 دىن ئاشۇردى.
</S>
<S ID=54846>
توغراقلىقلارنى قوغداش پونكىتىدىكىلەرنىڭ خىزمەت، تۇرمۇش شارائىتىنى ياخشىلاپ، توغراقلىقنى قوغداش خادىملىرىنىڭ خاتىرجەم خىزمەت قىلىشىنى كاپالەتكە ئىگە قىلدى.
</S>
<S ID=54847>

</S>
</TEXT>
/BODY
/DOC