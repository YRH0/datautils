<DOC>
<DOCID>TIANSHAN.540140</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-08-10 11:05:43</DATE>
</HEADER>
<BODY>
<HEADLINE>
<S ID=38333>
دىغار كەنتىدە «ئىستىراھەت مەيدانى» قۇرۇلدى
</S>
</HEADLINE>
<TEXT>
<S ID=38334>
   ئىختىيارىي مۇخبىرىمىز مىجىت ئىبراھىم خەۋىرى: پىچان ناھىيەسى دىغار يېزىسى دىغار كەنتىدە «ئىستىراھەت مەيدانى» قۇرۇلۇپ، دېھقان-چارۋىچىلارنىڭ ئىشتىن سىرتقى مەنىۋى تۇرمۇشىنى بېيىتىشىغا قولايلىق يارىتىلدى.
</S>
<S ID=38335>
   دىغار كەنتى ــ ئاپتونوم رايون دەرىجىلىك نامرات كەنت بولۇپ، كەنتتە ئاھالىلەر ئىشتىن سىرت ۋاقىتلاردا ئارام ئالىدىغان تۈزۈكرەك مەيدان يوق ئىدى.
</S>
<S ID=38336>
كەنت پارتىيە ياچېيكىسى ئاممىنىڭ كۈچلۈك ئىنكاسىغا ئاساسەن، بۇ خىل ھالەتنى ئۆزگەرتىش ئۈچۈن يېزىلىق پارتكوم، خەلق ھۆكۈمىتى ۋە كەنتتە تۇرۇشلۇق خىزمەت ئەترىتىنىڭ ياردىمىنى قولغا كەلتۈرۈپ، كەنت كومىتېتىنىڭ قارشى تەرىپىدىكى بەش مو كۆلەملىك قوتان ئورنىنى ئامما بوش ۋاقىتلىرىدا ئارام ئالىدىغان، مەنىۋى تۇرمۇشىنى بېيىتىدىغان كاتتا سورۇنغا ئايلاندۇرۇپ، دېھقان-چارۋىچىلارنىڭ قىزغىن ئالقىشىغا ئېرىشتى.
</S>
<S ID=38337>
كەنت ئاھالىسى شاتنىيازخان مەسۇم مۇنداق دېدى: «كەنت مەركىزىدە ‹ئىستىراھەت مەيدانى› قۇرۇلۇپ، بىزگە قولايلىق يارىتىلدى، ئىلگىرى بۇنداق مەيدان بولمىغاچقا، ياشلار بوش ۋاقىتلىرىنى ئەھمىيەتسىز ئىشلار بىلەن ئۆتكۈزەتتى، مانا ئەمدى ياخشى بولدى، كەنتىمىزدىكىلەر بوش ۋاقىتلىرىدا بۇ يەرگە كېلىپ، قارتا، شاھمات ئوينىسىمۇ، ئۆزلىرى ياقتۇرىدىغان كۆڭۈل ئېچىش پائالىيەتلىرىنى تەشكىللىسىمۇ بولىدۇ».
</S>
<S ID=38338>
كەنتتە تۇرۇشلۇق خىزمەت ئەترىتىنىڭ باشلىقى مۇھەممەت ساتتار مۇنداق دېدى: «يېزا-كەنت كادىرلىرى، پارتىيە ئەزالىرى ۋە ئاممىنىڭ تىرىشچانلىقى ئارقىسىدا دىغار كەنتىدە قۇرۇلغان ‹ئىستىراھەت مەيدانى› ھازىر ئاممىنىڭ ئىشتىن سىرتقى مەنىۋى تۇرمۇشىنى بېيىتىشتىكى ئاساسلىق بازىغا ئايلىنىپ قالدى.
</S>
<S ID=38339>
بىز يەنە مۇناسىۋەتلىك ئورۇنلار بىلەن ئالاقىلىشىپ، بۇ مەيدانغا ھەر خىل تەنتەربىيە سايمانلىرى ۋە چېنىقىش ئۈسكۈنىلىرى سەپلەش بىلەن بىرگە، كۆكەرتىش، يېشىللاشتۇرۇش سالمىقىنى ئاشۇرىمىز».
</S>
</TEXT>
/BODY
/DOC