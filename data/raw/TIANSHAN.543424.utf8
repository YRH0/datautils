<DOC>
<DOCID>TIANSHAN.543424</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-08-23 16:04:37</DATE>
</HEADER>
<BODY>
<HEADLINE>
<S ID=42045>
يوپۇغا ناھىيەسى ئالاھىدىلىكنى گەۋدىلەندۈرۈپ ساياھەتچىلىكنى جانلاندۇردى
</S>
</HEADLINE>
<TEXT>
<S ID=42046>
   ئىختىيارىي مۇخبىرىمىز ئىمىنجان تۇرسۇن خەۋىرى: يوپۇغا ناھىيەسى بۇ يىل كىرگەندىن بۇيان، تۈرلۈك ئۇسۇللار ئارقىلىق ناھىيەنىڭ ساياھەتچىلىك تەبىئىي ئەۋزەللىكى ۋە ساياھەتچىلىك ئالاھىدىلىكىنى نامايان قىلىش، سىرتقا تونۇشتۇرۇشنى چىڭ تۇتۇپ، «جەلپكار يوپۇغا، سېھىرلىك داۋا كۆل» ساياھەتچىلىكىنى ئۈزلۈكسىز ئاۋاتلاشتۇردى، ئالدىنقى يېرىم يىللىق ساياھەتچىلىك ئۇنىۋېرسال كىرىمىنى 99 مىليون 744 مىڭ يۈەنگە يەتكۈزۈپ، بۇلتۇرنىڭ ئوخشاش مەزگىلىدىكىدىن % 197.6 ئاشۇردى.
</S>
<S ID=42047>
   يوپۇغا ناھىيەسى يېقىنقى يىللاردىن بۇيان دۆلەت 4A دەرىجىلىك داۋا كۆل ساياھەت رايونىنىڭ دەرىجىسىنى ئۆستۈرۈپ، «دۆلەت دەرىجىلىك سۇ مەنزىرە سەيلىگاھى، دۆلەت دەرىجىلىك قۇملۇق سەيلىگاھى» قاتارلىق ناملىرىنى يەنىمۇ مۇستەھكەملەشنى مۇھىم نۇقتا قىلغان 32 تۈرلۈك ساياھەتچىلىك ئۇل ئەسلىھەلىرى قۇرۇلۇشىغا جەمئىي 160 مىليون يۈەندىن ئارتۇق مەبلەغ سېلىپ، ھەر قايسى ساياھەت ئورۇنلىرىنىڭ ئېكولوگىيەلىك، بىخەتەرلىك مۇھىتىنى ئۈزلۈكسىز ئەلالاشتۇردى.
</S>
<S ID=42048>
ناھىيەنىڭ «مەملىكەت بويىچە ئىستراھەت يېزا ئىگىلىكى ۋە يېزا ساياھىتىدىكى ئۈلگە كۆرسىتىش نۇقتىسى»، تېرىم بازار ماشئېڭىز كەنتى قاتارلىق توققۇز كەنتنىڭ «جۇڭگودىكى ئەڭ گۈزەل ئىستىراھەت كەنتى ۋە مىللىي ئۆرپ-ئادەت كەنتى»، «جۇڭگودىكى ئەڭ گۈزەل يېزا-كەنت» قاتارلىق نام ئالاھىدىلىكى ۋە سۇ، قۇملۇقنىڭ تەبىئىيلىكى، مەدەنىيەت، ئۆرپ-ئادەت بايلىقى، ساياھەت قىلىش، كۆڭۈل ئېچىش، ئارام ئېلىش، غىزالىنىش بىر گەۋدىلەشكەن ساياھەتچىلىك مۇھىتى، سۈپەت بىخەتەرلىكى قاتارلىق ھەر قايسى جەھەتلەردىكى خاسلىق، ئالاھىدىلىك، ئەۋزەللىكلەرنى تۈرلۈك ئۇسۇللار ئارقىلىق نامايان قىلىشنى چىڭ تۇتتى.
</S>
</TEXT>
/BODY
/DOC