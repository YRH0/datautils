<DOC>
<DOCID>TIANSHAN.501801</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-25 13:13:11</DATE>
</HEADER>
<BODY>
<HEADLINE>
<S ID=15646>
قورغاس ناھىيەسى ئەخلاق نەمۇنىچىلىرى ۋە ‹‹ئەڭ پەزىلەتلىك قورغاسلىق››لارنى تەقدىرلىدى
</S>
</HEADLINE>
<TEXT>
<S ID=15647>
   نۇرئەخمەت نۇرامبەگ خەۋەر قىلىدۇ: قورغاس ناھىيەسىدە يېقىندا ئۆتكۈزۈلگەن ‹‹ئەڭ پەزىلەتلىك قورغاسلىق ئۆزىڭىز›› تېمىسىدىكى 4 – نۆۋەتلىك ئەخلاق نەمۇنىچىلىرى ۋە مىكرو فىلىملەرنى تەقدىرلەش يىغىنىدا قۇربانجان تۇرسۇن، جاڭ لۇڭچى، سېرجان جۈماقان قاتارلىق ئون كىشى ناھىيە تەرىپىدىن 4 – نۆۋەتلىك ئەخلاق نەمۇنىچىسى، ئىلغار شەخس، ‹‹ئەڭ پەزىلەتلىك قورغاسلىق›› بولۇپ باھالاندى.
</S>
<S ID=15648>
   قورغاس ناھىيەسىنىڭ لەڭگەر يېزىسىدىكى كادىر قۇربانجان تۇرسۇننىڭ قىزى 2012 – يىلى ئاق قان كېسىلىگە گىرىپتار بولۇپ كېسەلخانىدا يېتىپ قالدى، قۇربانجان قىزىنى داۋالىتىش جەريانىدا جىددىي قانغا ئېھتىياجلىق بىر خەنزۇ قىزغا قان تەقدىم قىلىپ، ئۇ قىزنىڭ ھاياتىنى قۇتقۇزۇپ قالدى.
</S>
<S ID=15649>
قۇربانجان مۇنداق دېدى: مەن ياردەمگە موھتاج چاغدا باشقىلارنىڭ ياردىمىگە ئېرىشكەنىدىم، باشقىلار قىيىنچىلىققا ئۇچرىغاندا مەنمۇ چوقۇم ياردەم قىلىشىم كېرەك، چۈنكى ھەر مىللەت خەلقى بىر ئائىلە كىشىلىرى.
</S>
<S ID=15650>
   جاڭ لۇڭچى 2008 – يىلى 3 – ئايدا يىللىق پايدىسى 1 مىليون يۈەنگە يېتىدىغان شىركەتتىكى دىرېكتورلۇق ۋەزىپىسىدىن ئىستېپا بېرىپ، قورغاس ناھىيەسىنىڭ لۇسۇگۇڭ بازىرى بەشياغاچ كەنتىگە كېلىپ، كەنت پارتىيە ياچېيكىسىنىڭ شۇجىسى، كەنت ئاھالە كومىتېتىنىڭ مۇدىرى بولدى.
</S>
<S ID=15651>
ئۇ يەتتە يىلدىن بۇيان كەنتتىكى ئاممىنى قۇرغاقچىلىققا تاقابىل تۇرۇش، سوغىگۈل تېرىش، مېۋىلىك دەرەخ تىكىش، يېڭى تۇرالغۇ سېلىشقا يېتەكلەپ، كەنتنى يىراق – يېقىنغا داڭلىق نەمۇنىلىك كەنتكە ئايلاندۇردى.
</S>
<S ID=15652>
كەنت ئاھالىلىرىنىڭ كىشى بېشى ئوتتۇرىچە كىرىمى ئەينى يىلدىكى 3000 يۈەندىن ھازىرقى 12 مىڭ يۈەنگە كۆپەيدى.
</S>
<S ID=15653>
جاڭ لۇڭچى مۇنداق دېدى: ئاۋامنىڭ ئىشىنى ‹‹ئۆز ئىشىم›› دەپ بىلىپ، بۇ يىل تېخىمۇ كۆپ ئاممىنى بېيىشقا يېتەكلەيمەن.
</S>
<S ID=15654>
   قورغاس ناھىيەسىنىڭ لۇسۇگۇڭ بازىرى يۈەن باۋسەن كەنتىدىكى پېشقەدەم پارتىيە ئەزاسى ئابدۇرېشىت ئۆز يېنىدىن پۇل چىقىرىپ، لۇسۇگۇڭ بازىرىدا تۇنجى بولۇپ دېھقانلار قىرائەتخانىسى قۇرۇپ، ئاھالىلەرگە ھەقسىز كىتاب ئارىيەت بەردى.
</S>
<S ID=15655>
كۆزگە ئانچە چېلىقمايدىغان بۇ قىرائەتخانا ئەتراپتىكى كىشىلەرنىڭ گېزىت – ژۇرنال ئوقۇيدىغان، پىكىر ئالماشتۇرىدىغان جايىغا ئايلىنىپ، نۇرغۇن كىشىنىڭ تۇرمۇشىدا ئۆزگىرىش ھاسىل قىلدى.
</S>
<S ID=15656>
   قورغاس ناھىيەلىك خ خ ئىدارىسى ساربۇلاق ساقچىخانىسىنىڭ سىياسىي يېتەكچىسى سېرجان جۈماقان ئۆز يېنىدىن 10 مىڭ يۈەن ئاجرىتىپ، بىر مېيىپقا سۈنئىي پۇت سالدۇرۇپ بەردى.
</S>
<S ID=15657>
ئۇ ئارام ئېلىش ۋاقىتلىرىدىن پايدىلىنىپ ئامما ئۈچۈن 200 قېتىمدىن ئارتۇق ياخشى ئىش قىلىپ بەردى.
</S>
<S ID=15658>
‏
</S>
</TEXT>
/BODY
/DOC