<DOC>
<DOCID>TIANSHAN.493636</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-27 15:37:54</DATE>
</HEADER>
<BODY>
<HEADLINE>
<S ID=6682>
« 12- بەش يىل»دا كۇچا ناھىيەسىنىڭ شەھەر-يېزا قۇرۇلۇشى تەرەققىياتى ئىلگىرى سۈرۈلدى
</S>
</HEADLINE>
<TEXT>
<S ID=6683>
    ئىختىيارىي مۇخبىرىمىز نىياز راھمان خەۋىرى: «12- بەش يىل» دا كۇچا ناھىيەسى جەمئىي 166 مۇھىم تۈرنى يولغا قويۇپ، 30 مىليارد 485 مىليون يۈەن سېلىنما مەبلەغنى ئەمەلىيلەشتۈرۈپ، شەھەر-يېزا قۇرۇلۇشى تەرەققىياتىنى ئىلگىرى سۈرۈپ، شەھەر- يېزا ئاھالىلىرىنىڭ تۇرمۇش مۇھىتىنى زور دەرىجىدە ياخشىلىدى .
</S>
<S ID=6684>
    بۇ بەش يىلدا كۇچا ناھىيەسى شەھەر رايونىدىكى يوللارنى ئۆزگەرتىپ كېڭەيتىپ قۇرۇش، تەبىئىي گازنى ئائىلىلەرگە كىرگۈزۈش، سۇ بىلەن تەمىنلەش ۋە پاسكىنا سۇ چىقىرىش، گۈزەللەشتۈرۈش، يورۇقلاشتۇرۇش، پاكىزەلەشتۈرۈش قاتارلىق «ئالتە چوڭ قۇرۇلۇش» نى يولغا قويۇپ، كونا ئايروپورت رايونىنى تۈجۈپىلەشتۈرۈپ، سەرخىللاشتۇرۇپ ئۇنۋېرسال ئېچىشتا كۆرىنەرلىك ئۈنۈمنى قولغا كەلتۈرۈپ، شەھەرنىڭ قاتلىمى، قىياپىتى، فۇنكىسىيەسى ۋە شەھەر ئاھالىلىرىنىڭ تۇرمۇش مۇھىتىنى يەنىمۇ ياخشىلاپ، ئېكولوگىيە بىلەن سودا-سانائەت بىر-بىرىنى تولۇقلىغان، مەھسۇلات بىلەن شەھەر يۇغۇرۇلغان جەلپكارلىقنى كۈنسېرى نامايان قىلدى .
</S>
<S ID=6685>
    تۆت مەركىزى شەھەر بازىرى قۇرۇلۇشىنى تېز ئىلگىرى سۈرۈپ، چىمەن بازىرىنى مەملىكەتلىك كىچىك شەھەر بازىرىنىڭ تەرەققىيات ئىسلاھاتىدىكى سىناق نۇقتا قىلىپ قۇرۇپ چىقتى، «گۈزەل سەھرا» قۇرۇلۇشىنى ئومۇمىيۈزلىك باشلاپ، يىراق كەلگۈسىلىك تەرەققىياتقا چېتىلىدىغان قاتناش، ئېلىكتېر كۈچى، سۇ ئىنشاھاتى قاتارلىق ئاساسىي ئەسلىھەلەر قۇرۇلۇشىدا يېڭى بۆسۈشلەرنى قولغا كەلتۈردى، كۈسەن ئايروپورتى، نىڭبو يولى، كۇچا-ئوقۇربۇلاق تۆمۈر يولى، كۇچا-ئاقسۇ يۇقىرى سۈرئەتلىك تاشيولى ، باۋدا تۆمۈر يول ماددىي ئەشيا ئوبروت باغچىسى، خۇانېڭ سودا شەھەرچىسى، خوڭگۇاڭ خەلقئارا ئاپتوموبىل شەھەرچىسى، چوڭ نان شەھەرچىسى، مىس كان سۇ ئامبىرى قاتارلىق تۈرلەرنى ئارقا-ئارقىدىن پۈتتۈرۈپ، ئىشلىتىشكە كىرىشتۈردى.
</S>
<S ID=6686>
ئالاھىدە خۇشاللىنارلىقى شۇكى: كۇچا ناھىيەسى «دۆلەت دەرىجىلىك تارىخىي مەدەنىيىتى مەشھۇر شەھەر» بولۇپ باھالىنىپ، سۇباش قەدىمىي شەھىرى، قىزىل قاغا تۇرى مەدەنىيەت مىراسلىقىغا مۇۋەپپەقىيەتلىك ئىلتىماس قىلىنىپ، رەستە تارىخىي مەدەنىيەت كوچىسىغا «جۇڭگو تارىخىي مەدەنىيەت كوچا رايونى» لىق نامى بېرىلدى.
</S>
</TEXT>
/BODY
/DOC