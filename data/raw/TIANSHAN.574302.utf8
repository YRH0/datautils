<DOC>
<DOCID>TIANSHAN.574302</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-23 12:38:11</DATE>
</HEADER>
<BODY>
<HEADLINE>
<S ID=67275>
دىغار كەنتى نامراتلارنى كۆچۈرۈپ ئولتۇراقلاشتۇرۇپ نامراتلىقتىن قۇتۇلدۇرۇشقا كۈچىدى
</S>
</HEADLINE>
<TEXT>
<S ID=67276>
  مىجىت ئىبراھىم خەۋەر قىلىدۇ: پىچان ناھىيەسىنىڭ دىغار يېزىسى دىغار كەنتى بۇ يىل نامرات ئاھالىلەرنى كۆچۈرۈپ ئولتۇراقلاشتۇرۇش ئارقىلىق نامراتلارنى دەل جايىدا يۆلەشكە كۈچەپ، ئەمەلىي ئۈنۈمنى قولغا كەلتۈردى.
</S>
<S ID=67277>
  دىغار كەنتىنىڭ چەت، ياقىلىرىدىكى تارقاق ئولتۇراقلاشقان ئاھالىلەرنى مەركەزلىك ئولتۇراقلاشتۇرۇپ، ئۇلارنىڭ نامراتلىق قالپىقىنى تېزرەك چۆرۈپ تاشلىشىغا تۈرتكە بولۇش ئۈچۈن، كەنت ‹‹ئىككى كومىتېتى›› بۇ يىل 117 ئائىلىلىك، 432 ئاھالىنى ئىككى تۈركۈمگە بۆلۈپ يۆتكەپ ئولتۇراقلاشتۇرۇشنى پىلانلىغانىدى.
</S>
<S ID=67278>
پىلانغا ئاساسەن 1 – تۈركۈمدە 52 ئائىلىلىك، 186 ئاھالىنى دىغار كەنتىنىڭ يېڭى مەھەللە رايونىغا كۆچۈرۈپ ئولتۇراقلاشتۇرۇپ، گۈزەل كەنت بەرپا قىلىش، نامراتلارنى دەل جايىدا يۆلەش خىزمىتىنى ئۈنۈملۈك ئىلگىرى سۈردى.
</S>
<S ID=67279>
دىغار كەنت پارتىيە ياچېيكىسىنىڭ شۇجىسى ھۈسەن ئابدۇل مۇنداق دېدى: بىز بۇ يىل يۇقىرىنىڭ 2 مىليون يۈەنگە يېقىن تۈر مەبلىغىنى قولغا كەلتۈرۈپ، يېڭى مەھەللىگە 112 زامانىۋى قوتان سېلىپ، دېھقان – چارۋىچىلارنىڭ باقمىچىلىق ئارقىلىق بېيىش يولىغا مېڭىشنىڭ ئاساسىنى پۇختىلىدۇق.
</S>
<S ID=67280>
كېلەر يىلى يىل ئاخىرىغىچە كەنتنىڭ چەت – ياقا رايونلىرىدا ئولتۇراقلاشقان ئاھالىلەرنى پۈتۈنلەي مۇشۇ رايونغا كۆچۈرۈپ ئولتۇراقلاشتۇرىمىز.
</S>
<S ID=67281>
‏
</S>
</TEXT>
/BODY
/DOC