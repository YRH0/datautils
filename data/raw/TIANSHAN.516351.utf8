<DOC>
<DOCID>TIANSHAN.516351</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-12 13:08:45</DATE>
</HEADER>
<BODY>
<HEADLINE>
<S ID=24684>
خىزمەت گۇرۇپپىسىدىكىلەر ئاممىنىڭ دوستىغا ئايلاندى
</S>
</HEADLINE>
<TEXT>
<S ID=24685>
    نىياز راھمان خەۋەر قىلىدۇ: كۇچا ناھىيەلىك مائارىپ ئىدارىسىدىن بۇ ناھىيەنىڭ خانىقاتام يېزىسىنىڭ كىچىك سايئېرىق كەنتىگە چۈشكەن خىزمەت گۇرۇپپىسىدىكى كادىرلار ئىككى ئايغا يېقىن ۋاقىتتىن بۇيان ئىدىيە ۋە ھەرىكەتتە ئاممىغا ئۈلگە بولۇپ، سەمىمىي ياردىمى ئارقىلىق دېھقانلارنىڭ ئىشەنچىسىگە ئېرىشتى.
</S>
<S ID=24686>
   خىزمەت گۇرۇپپىسىدىكىلەر كەنتكە چۈشكەندىن كېيىن گۇرۇپپىلارغا بۆلۈنۈپ، ئائىلىلەرنى زىيارەت قىلىپ، دېھقانلارنىڭ تۇرمۇش، ئىشلەپچىقىرىش ئەھۋالىنى تەپسىلىي ئىگىلىدى.
</S>
<S ID=24687>
بۇ جەرياندا ئۇلار بىلەن قويۇق مۇناسىۋەت ئورنىتىپ، ئۇلارنىڭ يۈرەك ساداسىنى ئەستايىدىل ئاڭلىدى ۋە ئاممىغا مىللەتلەر ئىتتىپاقلىقى، قانۇن – تۈزۈم ۋە پارتىيەنىڭ ئەلگە نەپ يەتكۈزۈش سىياسەتلىرىنى تەشۋىق قىلدى.
</S>
<S ID=24688>
باش ئەتىيازدىكى تېرىقچىلىق ۋە ئەمىن ئۆي قۇرۇلۇشى تەييارلىقى ئىشلىرىدا دېھقانلارغا ياردەملىشىش بىلەن بىللە، ئۇلارنى قوشۇمچە كەسىپ بىلەن شۇغۇللىنىپ، كىرىمىنى ئاشۇرۇشقا ئىلھاملاندۇردى.
</S>
<S ID=24689>
كەنت كومىتېتىنىڭ تۈرلۈك خىزمەتلىرىگە يېقىندىن ماسلىشىپ، دىنىي زاتلار بىلەن پىكىر ئالماشتۇرۇپ، مۇقىملىق، بىخەتەرلىك، مىللەتلەر ئىتتىپاقلىقىنى چىڭ تۇتتى.
</S>
<S ID=24690>
ئاپتونوم رايوندىن مۇتەخەسسىسلەرنى مەخسۇس تەكلىپ قىلىپ، ئىككى مەيدان لېكسىيە ئورۇنلاشتۇرۇپ، ئۇلارنىڭ ۋەتەننى سۆيۈش، ۋەتەندىن مىننەتدار بولۇش، ئەسەبىي ئىدىيەگە قارشى تۇرۇپ، گۈزەل يۇرت – ماكان قۇرۇپ چىقىش ئىشەنچىسىنى چىڭىتتى.
</S>
<S ID=24691>
   خىزمەت گۇرۇپپىسىدىكىلەر ناھىيەلىك ئۇيغۇر تېبابەت دوختۇرخانىسىدىن دوختۇر – سېسترالارنى تەكلىپ قىلىپ، 150 نەچچە ياشانغان دېھقاننىڭ سالامەتلىكىنى تەكشۈرتكۈزۈپ، ئۇلارغا 3200 يۈەن قىممىتىدە ھەقسىز دورا ياردەم قىلدى؛ ‹‹8 – مارت›› خەلقئارا ئەمگەكچى ئاياللار بايرىمىدا 10 مىڭ يۈەنگە يېقىن مەبلەغ ئاجرىتىپ، مول مەزمۇنلۇق ئەدەبىيات – سەنئەت، تەنتەربىيە پائالىيىتى ئۆتكۈزۈپ بەردى؛ ‹‹ياخشى قېيىنئانا››، ‹‹ياخشى كېلىن››، ‹‹ئەڭ پەزىلەتلىك ئائىلە››، ‹‹ئىگىلىك تىكلەش باشلامچىلىرى›› بولۇپ 60 ئايالنى تەقدىرلەپ، كەنتتىكى ئاياللارنى مىللەتلەر ئىتتىپاقلىقى ۋە ئىجتىمائىي مۇقىملىقنى ئىلگىرى سۈرگۈچىلەردىن بولۇشقا ئىلھاملاندۇردى.
</S>
<S ID=24692>
‏
</S>
</TEXT>
/BODY
/DOC