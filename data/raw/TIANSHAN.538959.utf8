<DOC>
<DOCID>TIANSHAN.538959</DOCID>
<HEADER>
<CLASS>شىنجاڭ</CLASS>
<DATE>2016-08-05 11:24:47</DATE>
</HEADER>
<BODY>
<HEADLINE>
<S ID=37136>
سانجى ئوبلاستىنى «گۈل» دەك كىشىنى مەپتۇن قىلىدىغان جاي قىلىپ قۇرۇپ چىقىش
</S>
</HEADLINE>
<TEXT>
<S ID=37137>
مۇخبىرىمىز گەي يۇجۇن، ئىختىيارىي مۇخبىرىمىز لى جىنچاۋ
</S>
<S ID=37138>
　　ج ك پ مەركىزىي كومىتېتى سىياسىي بىيۇروسىنىڭ ئەزاسى، ئاپتونوم رايونلۇق پارتكومنىڭ شۇجىسى جاڭ چۈنشيەن بۇ يىل 11 - يانۋار ئاپتونوم رايونلۇق 12 - نۆۋەتلىك خەلق قۇرۇلتىيىنىڭ 4 - يىغىنىدا سانجى خۇيزۇ ئاپتونوم ئوبلاستى ۋەكىللىرىنىڭ گۇرۇپپا مۇزاكىرىسىدە: «سانجى خۇيزۇ ئاپتونوم ئوبلاستىنى خۇددى <گۈل> دەك كىشىنى مەپتۇن قىلىدىغان، شەھىرىنىمۇ، يېزىلىرىنىمۇ كىشىنىڭ ھەۋىسىنى كەلتۈرىدىغان جايغا ئايلاندۇرۇش كېرەك.
</S>
<S ID=37139>
ماكانلىشىشقا باب كېلىدىغان، ھاياتىي كۈچكە تولغان، قاتنىشى قولاي، ئىتتىپاق، ئىناق گۈزەل شەھەر بەرپا قىلىش كېرەك.
</S>
<S ID=37140>
ھەم يېڭىدىن ئۆي سېلىش، ھەم يېڭى قىياپەتنى بارلىققا كەلتۈرۈش، <كەنتلىرى گۈزەل، ئاھالىسى باي، كەنت ئىستىلى ياخشى> گۈزەل يېزا بەرپا قىلىش كېرەك» دەپ ئوتتۇرىغا قويدى.
</S>
<S ID=37141>
بۇ، ئاپتونوم رايونلۇق پارتكومنىڭ سانجى ئوبلاستىغا قويغان «ئۈچتە باشلامچى بولۇش»، «ئىككىدە ئالدىدا مېڭىش» تەرەققىيات نىشانىدىن كېيىن ئوتتۇرىغا قويغان يەنە بىر كونكرېت تەرەققىيات تەلىپىدۇر.
</S>
<S ID=37142>
بۇنىڭ ئۈچۈن، سانجى خۇيزۇ ئاپتونوم ئوبلاستى «خۇائېر سانجى» قۇرۇلۇشى ھەرىكىتىنى تېزدىن ئەمەلىيلەشتۈرۈپ، يىرىك پىلان تۈزدى ۋە ئۇنى يولغا قويدى.
</S>
<S ID=37143>
　　«خۇائېر سانجى» دېگەن سۆز ھەممە يەرگە تېز تارقالدى.
</S>
<S ID=37144>
　　«خۇائېر» خۇيزۇلارنىڭ ئالاھىدە خەلق سەنئىتى شەكلى بولۇش سۈپىتى بىلەن كەڭ تارقالغان، شۇنداقلا ئۇ يەنە كىشىلەرنىڭ قەلبىدىكى گۈزەللىككە سىمۋول قىلىنىدىغان ئالاھىدە بەلگە.
</S>
<S ID=37145>
بۇ خىل تۇرمۇشلاشقان، ئادەتكە ئايلانغان، ئوبرازلاشقان «خۇائېر سانجى» قۇرۇلۇشىنىڭ ئوتتۇرىغا قويۇلۇشى سانجى خۇيزۇ ئاپتونوم ئوبلاستىدىكى ھەر مىللەت كادىر، ئامما ئارىسىدا كۈچلۈك ئىنكاس قوزغىدى.
</S>
<S ID=37146>
　　ئارزۇ، ئىنتىلىش، ئىلھام، روھنى ئۇرغۇتۇش ... سانجى خۇيزۇ ئاپتونوم ئوبلاستىدىكى ھەر مىللەت ئامما ئارىسىدا ئومۇميۈزلۈك تارقالماقتا.
</S>
<S ID=37147>
　　«خۇائېر سانجى»نى تەسەۋۋۇر قىلىشنىڭ ئۆزىمۇ گۈزەللىك
</S>
<S ID=37148>
　　«خۇائېر سانجى»زادى قانداق؟
</S>
<S ID=37149>
ھەر كىمنىڭ بۇ توغرىسىدا ئۆز قارىشى بار، لېكىن ھەممەيلەننىڭ بۇ ھەقتىكى ئورتاق قارىشى دەل گۈزەل بولۇپ، كىشىنى مەپتۇن قىلىشتۇر.
</S>
<S ID=37150>
　　ئۇ ناخشىغا ئوخشايدۇ. «يۇرتىمىز گۈزەل، گۈللەرگە ماكان،
</S>
<S ID=37151>
   ھەر مىللەت پەرزەنتلىرى كەلدى ياشاپ سۈرۈپ دەۋران،
</S>
<S ID=37152>
   خۇددى يۇلتۇزلاردەك نۇر چېچىپ ھەريان». مانا بۇ سانجىلىق ناخشىچى كۇ خۇڭ ئېيتقان «خۇائېر» ناخشىسى ئىچىدىكى «ئاپامنىڭ چېيى» دېگەن ناخشىنىڭ تېكىستى.
</S>
<S ID=37153>
　　ھەقىقەتەن «خۇائېر سانجى»نىڭ كېچە ئاسمىنىدا سانسىزلىغان يۇلتۇزلار جىمىرلىغۇسى.
</S>
<S ID=37154>
سانجى ئاھالىسى ۋاڭ جىفېڭ مۇنداق دېدى: «مەن 20 يىل ئاۋۋالقى ئوچۇق ھاۋانى، كېچىدە جىمىرلاۋاتقان سامانيولىدىكى يۇلتۇزلارنى، ئەسەد يۇلتۇزلار تۈركۈمىدىكى ئاقار يۇلتۇزلارنى كۆرۈشنى ئارزۇ قىلىمەن».
</S>
<S ID=37155>
　　سانجى خۇيزۇ ئاپتونوم ئوبلاستىنىڭ تاغلىرى يېشىل، سۇلىرى سۈزۈك بولىدۇ.
</S>
<S ID=37156>
ماناس ناھىيەلىك پارتكومنىڭ كادىرى نى چيەنجىن مۇنداق دېدى: «دەريالاردا سۇلارنىڭ ئېقىپ تۇرۇشىنى، كۆللەرنىڭ قايتا ئەسلىگە كېلىشىنى، سۇلۇق يەرلەرنىڭ موللىشىشىنى، ئادەم بىلەن تەبىئەتنىڭ ئىناق بولۇشىنى ھەممىدىن بەك خالايمەن».
</S>
<S ID=37157>
　　سانجى خۇيزۇ ئاپتونوم ئوبلاستىنىڭ يېزا - كەنتلىرى كەشتىدەك گۈزەل. فۇكاڭ شەھىرىنىڭ چېڭگۇەن بازىرى لياڭفەن مەركىزى كەنتىدىكى 75 ياشلىق بوۋاي يۆ جۈنلىن كەنتنىڭ تازىلىق ئىشچىسى.
</S>
<S ID=37158>
ئۇ مۇنداق دېدى: «ئەمەلىيەتتە كۈندە تېرىدىغان ئەخلىتىمىز كۆپ ئەمەس. كەنت ئاھالىلىرىنىڭ ھەممىسى داچىلارغا كۆچۈپ كىردى، شەھەردە بار نەرسىلەرنىڭ ھەممىسى بۇ يەردىمۇ بار، مۇھىت ناھايىتى ياخشى، تۇرمۇشمۇ قولايلىق، ھېچكىم ئەخلەتنى قالايمىقان تاشلىمايدۇ، <خۇائېر سانجى> چوقۇم مۇشۇنداق بولۇشى كېرەك!».
</S>
<S ID=37159>
　　فۇكاڭ شەھىرى كاڭشىن كوچا باشقارمىسى مەرھابا يولى مەھەللىسى پارتىيە باش ياچېيكىسنىڭ شۇجىسى گاۋ مياۋ مۇنداق دېدى: «شەھەردىكى مەھەللىلەر مۇنداق بولۇشى كېرەك، ئاھالىلەر بۇ يەردە ئېھتىياجلىق بولغان بارلىق مۇلازىمەتلەردىن بەھرىمەن بولالىشى، تۇرالغۇ مۇھىتى گۈزەل، بىخەتەر، ئىناق بولۇشى كېرەك».
</S>
<S ID=37160>
　　«خۇائېر سانجى»قۇرۇلۇشى.
</S>
<S ID=37161>
1 - نومۇرلۇق قۇرۇلۇش مانا مۇشۇنداق تەبىئىي بارلىققا كەلدى −− «ھاۋاسى ساپ، سۈيى ساپ بولۇش، يېزىلىرىمۇ، مەھەللىلەرمۇ گۈزەل بولۇش، يېشىل بولۇش»تىن ئىبارەت «ئىككى ساپ، ئىككى گۈزەل، بىر يېشىل» ھەرىكەت پىلانى بارلىققا كەلدى.
</S>
<S ID=37162>
　　«خۇائېر سانجى» لايىھەسىدە بىرسىمۇ كەم بولۇپ قالماسلىقى كېرەك
</S>
<S ID=37163>
　　شۇجى جاڭ چۈنشيەننىڭ تەلىپى، كادىر، ئاممىنىڭ ئۈمىدى سانجى ئوبلاستلىق پارتكوم، خەلق ھۆكۈمىتىنىڭ چوڭقۇر تەپەككۇر قىلىشىغا تۈرتكە بولدى.
</S>
<S ID=37164>
ئۆزگىرىش ياساش، ئىسلاھ قىلىشتەك بىر مەيدان ئىدىيەدە ئازاد بولۇش دولقۇنى سانجى خۇيزۇ ئاپتونوم ئوبلاستىنىڭ شەھەر - يېزىلىرىنى قاپلىدى. ئىچكىرى ئۆلكىلەرگە كۆپ قېتىم بېرىپ تەكشۈرۈپ تەتقىق قىلىش، كۆزىتىش، ئاساسىي قاتلامغا چۈشۈپ خەلقنىڭ رايىنى تەكرار ئاڭلاش، ئوبلاستلىق پارتكوم دائىمىي كومىتېتى، ئوبلاستلىق خەلق ھۆكۈمىتىنىڭ دائىمىي يىغىنىدا كۆپ قېتىم مۇھاكىمە قىلىش ئارقىلىق - «خۇائېر سانجى» قۇرۇلۇشى «بەش بىر گەۋدە قىلىنغان» ئومۇمىي ئورۇنلاشتۇرمىنى ئۆز ئىچىگە ئالغان، «بەش چوڭ تەرەققىيات ئىدىيەسى»نى نامايان قىلىدىغان كاتتا سىستېما قۇرۇلۇشىغا ئايلاندى، ئۇنىڭدا ئىقتىسادىي قۇرۇلۇش، سىياسىي قۇرۇلۇش، مەدەنىيەت قۇرۇلۇشى، ئىجتىمائىي قۇرۇلۇش ۋە ئېكولوگىيە مەدەنىيلىكى قۇرۇلۇشىدىن بىرسىمۇ كەم بولۇپ قالماسلىقى كېرەك، دېگەن يەكۈننى چىقاردى.
</S>
<S ID=37165>
　　سانجى خۇيزۇ ئاپتونوم ئوبلاستلىق پارتكوم، ئوبلاستلىق خەلق ھۆكۈمىتى بۇ يىل 17 - ماي، «<خۇائېر سانجى> قۇرۇلۇشى ھەرىكەت پىروگراممىسى» بىلەن «سانجى ئوبلاستىنىڭ <ئىككى ساپ، ئىككى گۈزەل، بىر يېشىل> ئۈچ يىللىق ھەرىكەت پىلانى» (2018 - 2016)نى بېسىپ تارقاتتى.
</S>
<S ID=37166>
بۇنىڭ بىلەن «خۇائېر سانجى» قۇرۇلۇشى رەسمىي يولغا قويۇلدى.
</S>
<S ID=37167>
　　«خۇائېر سانجى»قۇرۇلۇشىنىڭ نىشانى: سانجىنى تىرىشىپ شىنجاڭنىڭ ھالقىما تەرەققىياتىدىكى يادرولۇق ئېشىش نۇقتىسى، يىپەك يولى ئىقتىساد بەلبېىغىدىكى يادرولۇق رايون، تەڭرىتاغنىڭ شىمالىي ئېتىكىنىڭ ئىقتىساد بەلبېغى، تەڭرىتاغنىڭ شىمالىي ئېتىكىدىكى شەھەرلەر ئىچىدە مەرۋايىت شەھەر قىلىپ قۇرۇپ چىقىش، تىنچ - ئىناق، باي - گۈزەل بولۇش، كەسىپلەرنى راۋاجلاندۇرۇشقا ۋە ماكانلىشىشقا باب كېلىدىغان بولۇش، ھاياتىي كۈچكە تولغان بولۇش، كىشىلەر ھەۋەس قىلغۇدەك بەختلىك، گۈزەل ماكانغا ئايلاندۇرۇش: 2020 - يىلىغا بارغاندا، ئىقتىسادىي تەرەققىيات يېشىللىشىش، ئاھالىلەرنىڭ تۇرمۇشى مەھەللىلىشىش، جامائەت مۇلازىمىتى تەڭپۇڭلىشىش، كۆك ئاسمان - يېشىل زېمىن دائىمىلىشىش ۋە جەمئىيەتنىڭ مۇقىملىقى ھەم ئىناقلىقى جەھەتتە گۈزەل بولۇش، خەلقنى بېيىتىش، ئوبلاستنى كۈچلەندۈرۈش، تۇرمۇش جەھەتتە گۈزەل بولۇش، يېشىل تۆۋەن كاربونلۇق، تەرەققىيات جەھەتتە گۈزەل بولۇش، شەھەر - يېزا قۇرۇلۇشىنىڭ سۈپىتى جەھەتتە گۈزەل بولۇش، تاغلىرى يېشىل، سۇلىرى سۈزۈك، ئېكولوگىيەسى گۈزەل بولۇش»تەك يېڭى ئەندىزىنى ئاساسىي جەھەتتىن شەكىللەندۈرۈپ، گۈزەل جۇڭگو، پاكىز شىنجاڭ، «سانجى نۇسخىسى» يېڭى نىشانىنى ئىشقا ئاشۇرۇش.
</S>
<S ID=37168>
　　 سانجى خۇيزۇ ئاپتونوم ئوبلاستلىق پارتكومنىڭ شۇجىسى جاۋ چىڭ ئوبلاستلىق پارتكوم دائىمىي كومىتېتىنىڭ (كېڭەيتىلگەن) يىغىنىدا مۇنداق دېدى: «خۇائېر سانجى» −− ئىقتىسادى تەرەققىي قىلغان، سىياسىسى دېموكراتىيەلەشكەن، مەدەنىيىتى گۈللەنگەن، جەمئىيىتى ئىناق بولغان، ئېكولوگىيەسى ياخشىلانغان، خەلقى بەختكە چۆمگەن دېگەنلىك بولۇپ، پۈتۈن ئوبلاستنىڭ كۈچىنى ئىشقا سېلىپ، بۇ ئۇلۇغۋار پىلاننى ئەمەلگە ئاشۇرۇشىمىز، ھەر مىللەت ئاممىنىڭ ئېرىشىش تۇيغۇسىنى داۋاملىق ئاشۇرۇپ، «خۇائېر»نى كىشىلەرنىڭ بەخت كۈلكىسىگە ئايلاندۇرۇشىمىز، «خۇائېر»نىڭ چەكسىز سېھرىي كۈچىنى سانجى زېمىنىدا تولۇق نامايان قىلىپ، ئۇنى بىر ياڭراق ئىسىمغا ئايلاندۇرۇشىمىز كېرەك.
</S>
<S ID=37169>
　　باشقىلار ھەۋەس قىلىدىغان ۋە ئىنتىلىدىغان «خۇائېر سانجى» قۇرۇپ چىقىش
</S>
<S ID=37170>
　　«خۇائېر سانجى»نى قانداق قۇرۇپ چىقىش كېرەك؟ سانجى خۇيزۇ ئاپتونوم ئوبلاستلىق پارتكوم، خەلق ھۆكۈمىتى «خۇائېر سانجى» قۇرۇپ چىقىشنى ئەمەلگە ئاشۇرۇشنىڭ ئېنىق يولىنى، يەنى «<خۇائېر سانجى> قۇرۇلۇشى ھەرىكەت پىروگراممىسى»نى تۇتقا قىلىش، «1 - نومۇرلۇق قۇرۇلۇش»، «ئىككى ساپ، ئىككى گۈزەل، بىر يېشىل» ئۈچ يىللىق ھەرىكەت پىلانىنى ئالدىن يولغا قويۇش، 1 -، 2 -، 3 - كەسىپلەرنىڭ تىپىنى ئۆزگەرتىش، دەرىجىسىنى ئۆستۈرۈش ھەرىكەت پىلانىنى تىرەك قىلىش، ئىجتىمائىي مۇقىملىقنى ساقلاش، پەن - تېخنىكىدا يېڭىلىق يارىتىش، ياسىمىچىلىقتا كۈچلۈك ئوبلاستقا ئايلاندۇرۇش، بۇلغىنىشنى تۈزەش قاتارلىق كونكرېت خىزمەت لايىھەسى، گۈزەل يېزا، گۈزەل مەھەللە قۇرۇلۇشى ئۆلچىمى ھەم بەرپا قىلىشنى باھالاش چارىسى، نۇقتىلىق ساھە ۋە مۇھىم ھالقىلارنى ئىسلاھ قىلىش قاتارلىق بىر قاتار يانداش تەدبىرلەرنى يولغا قويۇش ئارقىلىق «خۇائېر سانجى» قۇرۇلۇشىنى «بەشنى بىر گەۋدىلەشتۈرۈش» ئومۇمىي ئورۇنلاشتۇرمىسىنىڭ ھەر قايسى تەرەپلىرى ۋە پۈتۈن جەريانىغا سىڭدۈرۈپ، كونكرېت ۋە ئىنچىكە ئەمەلىيلەشتۈرۈپ، «خۇائېر سانجى»نى غايىدىن ئەمەلىيەتكە، پىلاندىن رېئاللىققا ئايلاندۇرۇشنى ئىلگىرى سۈرۈشنى ئېنىق ئوتتۇرىغا قويدى.
</S>
<S ID=37171>
　　سانجى خۇيزۇ ئاپتونوم ئوبلاستى 6 - ئاي كىرگەندىن بۇيان 2016 - يىللىق «خۇائېر سانجى» قۇرۇلۇشىنىڭ 1 - نومۇرلۇق قۇرۇلۇشىدىكى نۇقتىلىق خىزمەتلەرنى يولغا قويۇش لايىھەسى ۋە تۈر تىزىملىكىنى تېزدىن يولغا قويۇپ، «ساپ ھاۋا، پاكىز سۇ، گۈزەل يېزا، گۈزەل مەھەللە، كۆكەرتىش، گۈزەللەشتۈرۈش»تىن ئىبارەت 430 تۈرنى جەملەپ، جەمئىي 41 مىليارد 100 مىليون يۈەن مەبلەغ ئاجراتتى، 2016 - يىلى 20 مىليارد 430 مىليون يۈەن مەبلەغ سېلىشنى پىلانلىدى.
</S>
<S ID=37172>
　　جىمىسار ناھىيەلىك پارتكومىنىڭ شۇجىسى خاۋ يوڭجۈن 1 - ئاۋغۇست زىيارىتىمىزنى قوبۇل قىلغاندا: «خۇائېر سانجى» قۇرۇلۇشى ئاممىنى ئەمەلىي نەپكە ئېرىشتۈرىدىغان ئىش، دېدى.
</S>
<S ID=37173>
بۇ ناھىيە بۇ يىل 15 يىللىق ھەقسىز مائارىپنى يولغا قويۇش، چوڭ تىپتىكى ئاممىۋى سورۇنلاردا ھەقسىز تورغا چىقىش قاتارلىق بىر قاتار ئەمەلىي ئىشلارنى يولغا قويغان، يېقىنقى مەزگىلدىكى شەھەر رايونىنى ئۆزگەرتىشتە بېشبالىق تارىخىي مەدەنىيەت ئامىللىرى سىڭدۈرۈلگەن تۆت يېڭى مەھەللە، 19 ساياھەت باغچىسى ۋە بىر قانچە ئۈستى ئوچۇق ھەقسىز پائالىيەت مەيدانى بەرپا قىلىشنى پىلانلىغان.
</S>
<S ID=37174>
خاۋ يوڭجۈن مۇنداق دېدى: جىمىسار ناھىيەسى كەلگۈسىدە كاتتا مەنزىرە رايونى ۋە چوڭ باغچىغا ئايلىنىدۇ.
</S>
<S ID=37175>
　　بۇ يىل كىرگەندىن بۇيان، تۇرۇبا سۈيى تىلغا ئېلىنسىلا ماناس ناھىيە بازىرىدىكى ئاھالىلەر ئېچىۋاتقان سۈيىمىز «بۇلاق سۈيى» دەپ چەكسىز پەخىرلىنىدىغان بولدى.
</S>
<S ID=37176>
بۇ ناھىيە 300 مىليون يۈەن مەبلەغ سېلىپ، يېڭىدىن سۇ زاۋۇتى سالدى، يېزا تۇرۇبا سۈيى باشقۇرۇش تورىنى قايتىدىن قۇردى، بۇ يىل شەھەر - يېزىلارنى بىر تۇتاش سۇ بىلەن تەمىنلەش نىسبىتى ％90 تىن ئاشتى، كېلەر يىلى پۈتۈن ناھىيە قاپلىنىدۇ.
</S>
<S ID=37177>
ھاكىم دىڭ يەنمىڭ مۇنداق دېدى: شۇ چاغدا پۈتۈن ناھىيەدىكى 280 مىڭ ئاھالە پاكىز، تەبىئىي مىنېرال سۇ ئىچىپ، تەبىئەتنىڭ ھەدىيەسىدىن ئورتاق بەھرىمەن بولىدۇ.
</S>
<S ID=37178>
　　مورىي قازاق ئاپتونوم ناھىيەسىنىڭ ساپ ھاۋاسى تىلغا ئېلىنغاندا، ناھىيەلىك پارتكوم تەشۋىقات بۆلۈمىنىڭ دائىمىي مۇئاۋىن باشلىقى ۋۇ گۈيشەن ئىنتايىن پەخىرلەنگەن ھالدا: مورىنىڭ ھاۋاسىنى قاچىلاپ ساتسىمۇ بولىدۇ، دېدى.
</S>
<S ID=37179>
مورى ناھىيە تەۋەسىدىكى ئەۋزەل ئېكولوگىيەلىك مۇھىت بايلىقىدىن پايدىلىنىشىنى پۈتۈن رايوننىڭ ساياھەتچىلىكىدىكى چوڭ ئىش سۈپىتىدە چىڭ تۇتۇپ، ئاپتونوم رايونىمىزدىكى ساياھەتچىلەرنىڭ ھەپتە ئاخىرىدىكى ئارام ئالىدىغان جايىغا ئايلاندۇرۇش ئۈچۈن تىرىشىۋاتىدۇ.
</S>
<S ID=37180>
　　«خۇائېر سانجى» قۇرۇلۇشى ھەرىكىتىدە، ئوبلاستتىكى بەش ناھىيە، ئىككى شەھەر، ئۈچ باغچە رايونى سانائەت بۇلغىمىلىرىنى تۈزەشنى تېزلىتىش، كەسىپ تىپىنى ئۆزگەرتىپ دەرىجىسىنى ئۆستۈرۈش، گۈزەل يېزا قۇرۇش قاتارلىقلارنى ئومۇميۈزلۈك ئىلگىرى سۈردى، بىرمۇ خىزمەتنى توختىتىپ قويمىدى.
</S>
<S ID=37181>
　　قىسقىسى، زور بىر تۈركۈم يېشىل ئېكولوگىيە تەرەققىيات تۈرى ئوڭۇشلۇق يولغا قويۇلدى.
</S>
<S ID=37182>
مورى قازاق ئاپتونوم ناھىيەسىدىكى شامال كۈچى ئارقىلىق توك چىقىرىش تۈرى، ماناستىكى بۇلۇتسىمان ھېسابلاش يېشىل سانلىق مەلۇمات كەسىپ باغچە رايونى قۇرۇلۇشى تۈرى، سانجىدىكى دۆلەت يېزا ئىگىلىك پەن - تېخنىكا باغچا رايونىنىڭ 10 مىڭ مولۇق زامانىۋى يېزا ئىگىلىكى كەسپىي يۇغۇرۇلما تەرەققىيات قۇرۇلۇش تۈرى، شىنجاڭ ئېنېرگىيە گۇرۇھىنىڭ فۇكاڭ پاكىز ئېنېرگىيە كۆپ تەرەپ بىرلەشمە ئىشلەپچىقىرىش تۈرى قاتارلىقلاردا ئوڭۇشلۇق قۇرۇلۇش باشلاندى، «خۇائېر سانجى» قۇرۇلۇشى شەرق شامىلىدىن پايدىلىنىپ، كەلگۈسى تەرەققىياتقا قاراپ ئاتلاندى.
</S>
<S ID=37183>
　　ئۈچ يىل ئىنتايىن قىسقا بولۇپ، كۆزنى يۇمۇپ ئاچقۇچە ئۆتۈپ كېتىدۇ.
</S>
<S ID=37184>
«ئىككى ساپ، ئىككى گۈزەل، بىر يېشىل» بولۇشنى ئىشقا ئاشۇرۇشتىن ئىبارەت ئۈچ يىللىق ھەرىكەت پىلانىدىكى بارلىق نىشانلار بىر - بىرلەپ ئەمەلگە ئاشسا، كۆز ئالدىمىزدا خۇددى «گۈل»دەك كىشىنىڭ ھەۋىسىنى كەلتۈرىدىغان يېپيېڭى سانجى نامايان بولغۇسى.
</S>
</TEXT>
/BODY
/DOC