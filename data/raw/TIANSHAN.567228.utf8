<DOC>
<DOCID>TIANSHAN.567228</DOCID>
<HEADER>
<CLASS>شىنجاڭ</CLASS>
<DATE>2016-11-24 11:16:31</DATE>
</HEADER>
<BODY>
<HEADLINE>
<S ID=61273>
‹‹ئىتتىپاقلىق گۈلى›› ناملىق ئېتۇت كېچىلىكى تاماشىبىنلار بىلەن يۈز كۆرۈشتى
</S>
</HEADLINE>
<TEXT>
<S ID=61274>
 مۇيەسسەر ئاباھامىت خەۋەر قىلىدۇ: شىنجاڭ سەنئەت يۇرتى ئوپېرا ئۆمىكى ئاممىنىڭ مەنىۋى تۇرمۇشىنى بېيىتىپ، مەدەنىيەت ئارقىلىق ئەلگە نەپ يەتكۈزۈش ئۈچۈن، ئەل سۆيگەن ئاكتيور خەيرىگۈل ھەسەن باشچىلىقىدا ‹‹ئىتتىپاقلىق گۈلى›› ناملىق ئېتۇت كېچىلىكىنى تەييارلىغانىدى.
</S>
<S ID=61275>
بۇ كېچىلىك 11 – ئاينىڭ 18 – كۈنى كەچتە خوتەن شەھىرىدە ئۆتكۈزۈلۈپ، ئاممىنىڭ قىزغىن ئالقىشىغا ئېرىشتى.
</S>
<S ID=61276>
ئېتۇتلاردا ئىتتىپاقلىق، ئائىلە، جەمئىيەت ئىناقلىقى باش تېما قىلىنغان، كېچىلىكتە ئېتۇتتىن باشقا داڭلىق سەنئەتكارلارنىڭ ناخشا – ئۇسسۇل، سېرك نومۇرلىرىمۇ تاماشىبىنلارنىڭ ھۇزۇرىغا سۇنۇلدى.
</S>
<S ID=61277>
 شىنجاڭ سەنئەت يۇرتى ئوپېرا ئۆمىكىنىڭ باشلىقى تۇرغۇن ئىمىر مۇنداق دېدى: يېقىنقى يىللاردىن بۇيان ئۆمىكىمىز مەدەنىيەت ئارقىلىق ئەلگە نەپ يەتكۈزۈش سىياسىتىنىڭ روھىنى ئىزچىللاشتۇرۇپ، بىر تۈركۈم نادىر سەھنە ئەسەرلىرىنى ئىجاد قىلىپ، جەنۇبىي شىنجاڭنىڭ يېزا – قىشلاقلىرىدا نەچچە يۈز مەيدان ئويۇن قويۇپ، ئاممىنىڭ مەنىۋى تۇرمۇشىنى بېيىتتۇق.
</S>
<S ID=61278>
بۇ جەرياندا ئاممىنىڭ يەنىلا ئېتۇتنى ئىنتايىن ياخشى كۆرىدىغانلىقى، تەربىيەۋى ئەھمىيىتى زور بولغان ئېتۇتلارنىڭ خەلقىمىزنى يېتەكلەش رولىنىڭ كۈچلۈكلۈكىنى ھېس قىلىپ، ئاممىنىڭ ئارام كۈنلىرىنى مەنىلىك ئۆتكۈزۈشى ئۈچۈن ‹‹ئىتتىپاقلىق گۈللىرى›› ناملىق نادىر ئېتۇت كېچىلىكىنى تەييارلىدۇق.
</S>
<S ID=61279>

</S>
</TEXT>
/BODY
/DOC