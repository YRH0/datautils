<DOC>
<DOCID>TIANSHAN.502529</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-26 17:24:14</DATE>
</HEADER>
<BODY>
<HEADLINE>
<S ID=16288>
دۆلەتنىڭ مەبلەغ تۈرى ئاز سانلىق مىللەتلەرگە مەنپەئەت قىلدى
</S>
</HEADLINE>
<TEXT>
<S ID=16289>
    ئىختىيارىي مۇخبىرىمىز ئابدۇسالام قادىر خەۋىرى: دۆلەتنىڭ ئاز سانلىق مىللەتلەرنىڭ ئىقتىساسىنى راۋاجلاندۇرۇشقا ئائىت مەبلەغ تۈرىنىڭ تۈرتكىسىدە ئىلى ئوبلاستىدا مىللىي قول ھۈنەرۋەنچىلىك، باقمىچىلىق، ساياھەتچىلىك قاتارلىق بىر تۈركۈم تۈر قۇرۇلۇشلىرى ئېلىپ بېرىلىپ، خەلق تۇرمۇشىنى ياخشىلاپ، ئاز سانلىق مىللەتلەرنىڭ كىرىمىنى كۆپەيتتى.
</S>
<S ID=16290>
    ئاز سانلىق مىللەتلەرنىڭ ئىقتىسادىنى راۋاجلاندۇرۇشقا ئائىت مەبلەغ تۈرىنىڭ ئەمەلىيلەشتۈرۈش ئەھۋالىغا قارىتا، ئىلى ئوبلاستلىق پارتكوم، خەلق ھۆكۈمىتى بۇ خىزمەتكە يۈكسەك ئەھمىيەت بېرىپ، رەھبەرلىك قىلىش گۇرۇپپىسىنى قۇرۇپ، ئوبلاسىت، ناھىيە، يېزا ئۈچ دەرىجىلىك خىزمەت تورنى بەرپا قىلدى.
</S>
<S ID=16291>
تۈرنى ئەمەلىيلەشتۈرۈش جەريانىدا تۈر ۋە كەسىپلەر قۇرۇلمىسىنى تەڭشەپ، ئاممىغا مەنپەئەت يەتكۈزۈدى.
</S>
<S ID=16292>
بۇ تۈر ئاساسلىقى يېزا، كەنتلەر يولى، ئېلېكتىر كۈچى، سۇ ئىشلىرى، ئالاھىدە خاس تېرىقچىلىق، باقمىچىلىق، ئېكولوگىيەلىك مۇھىت قۇرۇلۇشى، مىللى قول ھۈنەرۋەنچىلىك، مەدەنىيەت، مائارىپ، ساياھەت، داۋالاش، خەتەرلىك ئۆيلەرنى ئۆزگەرتىپ ياخشىلاش، دېھقان-چارۋىچىلاردا كەسىپى ماھارەت يېتىلدۈرۈش بويىچە تەربىيەلەشكە چېتىلىدۇ.
</S>
<S ID=16293>
    2013-يىلدىن بۇيان، غۇلجا شەھىرى دۆلەتنىڭ بۇ تۈرى ئارقىلىق ئاز سانلىق مىللەتلەر ئولتۇراق رايونى بولغان يېڭىيەر يېزىسى ليۇچىدۋەن كەنتى، بايانداي بازىرى يېڭى مەھەللە كەنتى، تاشكۆۋرۈك يېزىسى جىگدىلىك كەنتى، خەنبىڭ يېزىسى باشكۆۋرۈك كەنتىدە نۇقتىلىق يۆلەش سىياسىتىنى يۈرگۈزۈپ، يەتتە مىليون 970مىڭ يۈەن مەبلەغ ئارقىلىق 1124ئادەمنى مەنپەئەتلەندۈردى.
</S>
<S ID=16294>
    بۇلتۇر قورغاس ناھىيەسى ئاز سانلىق مىللەتلەرنىڭ ئىقتىسادىنى راۋاجلاندۇرۇش مەبلەغ تۈرىدىن 12مىليون يۈەندىن ئارتۇقنى قولغا كەلتۈرۈپ، تۈر مەبلىغىدىن مەنپەئەتلەنگەن دېھقان-چارۋىچىلارنىڭ كىشى بىشى كىرىمىنى 1200يۈەندىن 1500يۈەنگىچە كۆپەيتتى.
</S>
<S ID=16295>
    ئىلى ئوبلاستى دۆلەتنىڭ ئاز سانلىق مىللەتلەرنىڭ ئىقتىسادىن راۋاجلاندۇرۇش مەبلەغ تۈرىنى ئەمەلىيەلەشتۈرۈشتە باشلامچى كارخانىلارنى جەلىپ قىلىپ، كارخانا تەرەققىياتى ئارقىلىق ئاممىنىڭ كىرىمىنى كۆپەيتتى.
</S>
<S ID=16296>
    غۇلجا شەھەر تاشكۆۋرۈك يېزىسى 2013-يىلدىن باشلاپ، ئاز سانلىق مىللەتلەرنىڭ ئىقتىسادىنى راۋاجلاندۇرۇش مەبلەغ تۈرىنى ئىلتىماس قىلىپ، قازانچى مىللى قول ھۆنەرۋەنچىلىك سانائەت بازىسىنى بەرپا قىلىپ، 80كارخانىنى بۇ بازىغا جەلپ قىلدى.
</S>
<S ID=16297>
بۇنىڭ ئىچىدە 45كارخانا بۇ مەبلەغ تۈرىدىن پايدىلاندى.
</S>
<S ID=16298>
شىنجاڭ تەۋسىيە كەشتىچىلىك زاۋۇتىنىڭ مەسئۇلى مۇخبىرغا مۇنداق دېدى: يېڭىدىن ئىگىلىك تىكلىگەن ۋاقتىمىدا مەبلەغ يۈرۈشلەشتۈرۈشۈم قىيىنچىلىققا ئۇچىرغانىدى.
</S>
<S ID=16299>
تاشكۆۋرۈك يېزىلىق ھۆكۈمەت بۇ سانائەت بازىسىدا ماڭا زاۋۇت ئۆي ۋە قىممىتى 15مىڭ يۈەنلىك ئۈسكۈنە بەردى.
</S>
<S ID=16300>
بۇنىڭ بىلەن 15ياشنى ئىشقا ئورۇنلاشتۇردۇم. ھازىر تىجارىتىم ياخشى بولۇپ، مەھسۇلاتلىرىم ئىچكىرى ئۆلكە ۋە چەتئەللەردە بازار تاپتى.
</S>
<S ID=16301>
    نۆۋەتتە ، دۆلەتنىڭ بۇ تۈرى كۆپلىگەن جايلاردا ئەمەلىيلەشتۈرلۈپ، ئامما بۇنىڭدىن زور دەرىجىدە مەنپەئەتلەنگەن.
</S>
</TEXT>
/BODY
/DOC