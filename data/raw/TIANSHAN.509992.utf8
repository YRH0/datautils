<DOC>
<DOCID>TIANSHAN.509992</DOCID>
<HEADER>
<CLASS>شىنجاڭ</CLASS>
<DATE>2016-03-16 09:45:31</DATE>
</HEADER>
<BODY>
<HEADLINE>
<S ID=20109>
ئوتتۇرا دەرىجىلىك كەسپىي مەكتەپلەرنى ئەلا نەتىجە بىلەن پۈتكۈزگەنلەر ئالىي دەرىجىلىك كەسپىي مەكتەپلەرگە بىۋاسىتە قوبۇل قىلىنىدۇ
</S>
</HEADLINE>
<TEXT>
<S ID=20110>
   رەناگۈل خۇدابەردى، رازىيە ئابلەت خەۋەر قىلىدۇ: ئاپتونوم رايونىمىزنىڭ 2016 – يىللىق ئوتتۇرا دەرىجىلىك كەسپىي مەكتەپلەرنى ئەلا نەتىجە بىلەن پۈتكۈزگەنلەرنى ئالىي دەرىجىلىك كەسپىي مەكتەپ (مەخسۇس كۇرس)لەرگە بىۋاسىتە قوبۇل قىلىش خىزمىتى 7 – مارت باشلانغان بولۇپ، 28 – مارتقىچە شەرتكە ئۇيغۇن كېلىدىغان ئوقۇغۇچىلارنى تونۇشتۇرۇش، سالاھىيەت تەكشۈرۈش، تىزىملىكنى ئېلان قىلىش خىزمىتى تاماملىنىپ، 9 – ئاپرېلدىن 10 – ئاپرېلغىچە تاللاش ئىمتىھانى ئېلىنىدىكەن.
</S>
<S ID=20111>
ئاپتونوم رايونىمىزدا ئۈرۈمچى كەسپىي ئۇنىۋېرسىتېتى، شىنجاڭ يېزا ئىگىلىك كەسپىي تېخنىكا ئىنستىتۇتى، قاراماي كەسپىي تېخنىكا ئىنستىتۇتى قاتارلىق 18 ئالىي كەسپىي مەكتەپ (مەخسۇس كۇرس) ئوتتۇرا دەرىجىلىك كەسپىي مەكتەپلەرنى پۈتكۈزگەن مۇنەۋۋەر ئوقۇغۇچىلارنى قوبۇل قىلىدىكەن.
</S>
<S ID=20112>
   ئىگىلىنىشىچە، ئاپتونوم رايونىمىزدىكى ئادەتتىكى ئالىي مەكتەپ ئىمتىھانىغا تىزىملىتىش شەرتىگە ئۇيغۇن كېلىدىغان، ئاپتونوم رايونىمىزدىكى ئوتتۇرا دەرىجىلىك كەسپىي مەكتەپلەرنى پۈتكۈزگەن ئوقۇغۇچىلار(نىشانلىق ئوقۇغۇچىلارنى ئۆز ئىچىگە ئالمايدۇ)نىڭ ھەممىسى بۇ تۈرگە تىزىملاتسا بولىدىكەن.
</S>
<S ID=20113>
تونۇشتۇرۇلغان ئوقۇغۇچى ئوتتۇرا دەرىجىلىك كەسپىي مەكتەپتە ئوقۇۋاتقان مەزگىلىدە بارلىق پەنلەردە چوقۇم لاياقەتلىك بولۇشى، ئۆزى ئوقۇۋاتقان مەكتەپ ۋە كەسىپنىڭ ئوقۇش پۈتكۈزۈش تەلىپىگە يېتىشى، بارلىق پەنلەرنىڭ نەتىجىسى ئوخشاش كەسىپتىكى تەڭ يىللىق ئوقۇغۇچىلار ئارىسىدا ئالدىنقى %20نىڭ ئىچىدە (ئاخىرقى بىر مەۋسۇملۇق ئوقۇش نەتىجىسىنى ئۆز ئىچىگە ئالمايدۇ)بولۇشى كېرەك ئىكەن.
</S>
<S ID=20114>
‏
</S>
</TEXT>
/BODY
/DOC