<DOC>
<DOCID>TIANSHAN.575594</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-12-29 16:09:37</DATE>
</HEADER>
<BODY>
<HEADLINE>
<S ID=68883>
قارا شەھەر ناھىيەسىدىكى 205 ئوقۇغۇچى ‹‹مېھىر كىيىم ئىشكاپى››دىن يېڭى كىيىمگە ئېرىشتى
</S>
</HEADLINE>
<TEXT>
<S ID=68884>
 مۇخپۇلجان تۇرسۇن خەۋەر قىلىدۇ: نويابىرنىڭ ئاخىرى ھاۋا بىر قەدەر سوغۇق بولسىمۇ، ئەمما قاراشەھەر ناھىيەسىنىڭ خان جاڭزىسى چارۋىچىلىق فېرمىسى باشلانغۇچ مەكتىپى ئىللىقلىققا تولدى.
</S>
<S ID=68885>
بۇ مەكتەپتىكى 205 ئوقۇغۇچى خۇشال ھالدا ‹‹مېھىر كىيىم ئىشكاپى›› دىن يېڭى قىشلىق كىيىمگە ئېرىشتى.
</S>
<S ID=68886>
 بۇ كىيىملەرنىڭ ھەر قۇرىنىڭ باھاسى 155 يۈەن بولۇپ، ئومۇمىي قىممىتى 30 مىڭ يۈەندىن ئاشىدۇ.
</S>
<S ID=68887>
بالىلار قىزغۇچ كۆك رەڭلىك يېڭى كىيىملەرنى كىيگىنىدە، پۈتۈن مەكتەپتە قىزغۇچ كۆك رەڭلىك گۈزەل مەنزىرە شەكىللەندى.
</S>
<S ID=68888>
 ‹‹مېھىر كىيىم ئىشكاپى›› مەملىكىتىمىزدىكى نوپۇزلۇق تاراتقۇلارنىڭ رىياسەتچى، رېژىسسور، مۇخبىرلىرى ۋە كارخانىچىلار، داڭلىق چولپانلار قاتناشقان ئاممىۋى پاراۋانلىق ھەرىكىتى بولۇپ، تۈرلۈك يوللار ئارقىلىق مەبلەغ جۇغلىنىپ، چەت، يىراق جايلاردىكى ئائىلىسى نامرات بالىلارغا يېڭى كىيىم ئىئانە قىلىنىدۇ.
</S>
<S ID=68889>
 ‹‹مېھىر كىيىم ئىشكاپى››تۈر بۆلۈمىنىڭ مەسئۇلى ۋاڭ شياۋلى مۇنداق دېدى: ‹‹مېھىر كىيىم ئىشكاپى›› 2011 – يىلى جۇڭگو ياشلار، ئۆسمۈرلەر تەرەققىيات فوندى جەمئىيىتىنىڭ نامىدا قۇرۇلغان بولۇپ، بەش يىلدىن بۇيان مەملىكەت بويىچە 28 ئۆلكىدىكى 1000 دىن ئارتۇق مەكتەپتىكى 100 مىڭدىن ئارتۇق بالىغا بىر قۇردىن كىيىم تەمىنلىدى.
</S>
<S ID=68890>
بۇ يىلمۇ قاراشەھەردىكى ئائىلىسى نامرات بالىلارغا نۇرغۇن كىيىم سوۋغا قىلىندى.
</S>
<S ID=68891>
بالىلارنىڭ قەلبىگە جەمئىيەتنىڭ ھەر ساھەسىدىكى مېھىر – مۇھەببەت ئۇرۇقىنى تېرىپ، ئۇلارنىڭ قەلبىدە يىلتىز تارتقۇزۇشنى ئۈمىد قىلىمىز.
</S>
</TEXT>
/BODY
/DOC