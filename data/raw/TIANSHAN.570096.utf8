<DOC>
<DOCID>TIANSHAN.570096</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-07 11:29:23</DATE>
</HEADER>
<BODY>
<HEADLINE>
<S ID=63553>
كەنتتە تۇرۇشلۇق خىزمەت ئەترىتى ئاساسىي قاتلام باشلامچىلىرىغا ‹‹قۇۋۋەت›› تولۇقلىدى
</S>
</HEADLINE>
<TEXT>
<S ID=63554>
 مۇبارەك ئىسمائىل خەۋەر قىلىدۇ: ئاپتونوم رايونلۇق سودا – سانائەت مەمۇرىي باشقۇرۇش ئىدارىسىنىڭ كەنتتە تۇرۇشلۇق خىزمەت ئەترىتى تەشكىللىگەن ئاتۇش شەھىرىنىڭ ئاساسىي قاتلام پارتىيە ياچېيكا شۇجىلىرىنى تەربىيەلەش كۇرسى 12 – ئاينىڭ 6 – كۈنى ئۈرۈمچى شەھىرىدىكى دۆلەت سودا – سانائەت مەمۇرىي باشقۇرۇش باش ئىدارىسى شىنجاڭ تەربىيەلەش بازىسىدا باشلاندى.
</S>
<S ID=63555>
 ئۇقۇشىمچە، ئاتۇش شەھىرىنىڭ ئۈستۈن ئاتۇش يېزىسى بىلەن ئازاق يېزىسى ئاپتونوم رايونلۇق سودا – سانائەت مەمۇرىي باشقۇرۇش ئىدارىسى سىستېمىسى ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› بويىچە كەنتتە تۇرۇشلۇق خىزمەت ئەترىتىنىڭ خىزمەت نۇقتىسى ئىكەن.
</S>
<S ID=63556>
ئاپتونوم رايونلۇق سودا – سانائەت مەمۇرىي باشقۇرۇش ئىدارىسى ئاتۇش شەھىرىدىكى ئاساسىي قاتلام ياچېيكا شۇجىلىرىنىڭ پارتىيە قۇرۇلۇشى خىزمىتىنى چىڭ تۇتۇش، ئىجتىمائىي مۇقىملىقنى قوغداش، ئىقتىسادىي تەرەققىياتقا تۈرتكە بولۇش جەھەتتىكى ئۇنىۋېرسال ئىقتىدارىنى ئۆستۈرۈش ئۈچۈن، بىر قىسىم كەنت پارتىيە ياچېيكا شۇجىلىرى ۋە ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› بويىچە كەنتتە تۇرۇشلۇق خىزمەت ئەترىتىدىكى ئىلغار گۇرۇپپا باشلىقلىرىدىن بولۇپ 50 كىشىنى 12 – ئاينىڭ 6 – كۈنىدىن 11 – كۈنىگىچە ئۈرۈمچىدە نەزەرىيەنى ئەمەلىيەتكە بىرلەشتۈرگەن ئاساستا تەربىيەلەيدىكەن.
</S>
<S ID=63557>
 ئاپتونوم رايونلۇق سودا – سانائەت مەمۇرىي باشقۇرۇش ئىدارىسىنىڭ مۇئاۋىن باشلىقى، ئاپتونوم رايونلۇق سودا – سانائەت مەمۇرىي باشقۇرۇش ئىدارىسىنىڭ ئۈستۈن ئاتۇش يېزىسىدىكى مەركەزلەشتۈرۈپ تۈزەش خىزمەت ئەترىتىنىڭ باشلىقى دۇڭ لىن مۇنداق دېدى: ئاساسىي قاتلام پارتىيە ياچېيكا شۇجىلىرىنىڭ ساپاسىنى ئۆستۈرۈپ، ئۇلارنىڭ مۇقىملىق خىزمىتىنى چىڭ تۇتۇش، يېزا ئىقتىسادىنى تەرەققىي قىلدۇرۇش، ئاممىنى يېتەكلەپ نامراتلىقتىن قۇتۇلدۇرۇش، ئاممىغا مۇلازىمەت قىلىش جەھەتلەردىكى ئاكتىپچانلىقىنى قوزغاپ، كەنت كادىرلىرىنىڭ ئاممىنىڭ قەلبىدىكى ئوبرازى ۋە ئىناۋىتىنى ئۆستۈرۈپ، كەنت پارتىيە تەشكىلاتلىرىنىڭ جەڭگىۋار قورغانلىق رولىنى ياخشى جارى قىلدۇرۇش ۋە ئاساسىي قاتلام پارتىيە تەشكىلاتلىرى قۇرۇلۇشى قەدىمىنى تېزلىتىش مەقسىتىدە بۇ قېتىمقى تەربىيەلەش كۇرسىنى ئۇيۇشتۇردۇق.
</S>
<S ID=63558>
 ئاتۇش شەھىرى سۇنتاغ يېزىلىق پارتكومنىڭ مۇئاۋىن شۇجىسى تاھىرجان قېيۇم مۇنداق دېدى: مەن بۇ قېتىمقى تەربىيەلەشنى تۆت كۆز بىلەن كۈتكەنىدىم.
</S>
<S ID=63559>
مەن كۇرسنى ئاخىرلاشتۇرۇپ خىزمەت ئورنۇمغا قايتقاندىن كېيىن، كۇرستا ئۆگەنگەن نەزەرىيەۋى بىلىملەر، كۇرس جەريانىدا كۆرگەن، ھېس قىلغان ئىلغار تەجرىبىلەرنى ئەمەلىيەتكە تەتبىقلاپ، يۇرتۇمنىڭ ئىجتىمائىي مۇقىملىقىنى قوغداش، ئىقتىسادىي تەرەققىياتىنى ئىلگىرى سۈرۈش، ئىشقا ئورۇنلىشىش يوللىرىنى كېڭەيتىپ، نامراتلىقتىن قۇتۇلۇپ بېيىش قەدىمىنى تېزلىتىشكە كۈچ چىقىرىمەن.
</S>
</TEXT>
/BODY
/DOC