<DOC>
<DOCID>TIANSHAN.485825</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-01-07 12:33:54</DATE>
</HEADER>
<BODY>
<HEADLINE>
<S ID=1538>
مەكىت ناھىيەسىدە مەدەنىيەت كەسپىنىڭ يۈكسىلىشى دېھقانلار كىرىمىنىڭ ئېشىشىغا تۈرتكە بولدى
</S>
</HEADLINE>
<TEXT>
<S ID=1539>
   ھاجىگۈل ھاشىم خەۋەر قىلىدۇ: مەكىت ناھىيەسى دولان دېھقانلار رەسىمى، دولان مەدەنىيىتى كەشتىچىلىكى، دولان نەققاشچىلىقى، دولان ساپالچىلىقى قاتارلىق ئوندىن ئارتۇق مەدەنىيەت ماركىسىنىڭ تونۇلۇش دەرىجىسىنى ئۆستۈرۈپ، مەدەنىيەت كەسپىنى يۈكسەلدۈرۈش ئارقىلىق دېھقانلار كىرىمىنىڭ ئېشىشىغا ئاساس سالدى.
</S>
<S ID=1540>
    بۇ ناھىيە 2013 – يىلى دولان مەدەنىيىتى ئىجادىيەت كەسىپ رايونى قۇرۇپ، 2020 كەشتىچى ئايال بىلەن كېلىشىم ئىمزالاپ، ئۇلارنىڭ كەشتە مەھسۇلاتلىرىنى كارخانىلار بىر تۇتاش سېتىشتەك سودا ئەندىزىسىنى شەكىللەندۈرۈپ، ئىجادىيەت كەسىپ رايونى بىلەن كېلىشىم ئىمزالىغان ھەر بىر كەشتىچىنىڭ يىللىق ئوتتۇرىچە كىرىمىنىڭ 20 مىڭ يۈەن ئېشىشىغا تۈرتكە بولدى.
</S>
<S ID=1541>
    دولان مەدەنىيىتى ئىجادىيەت كەسىپ رايونىدىكى نۇرئامىنە ئابلىمىتنىڭ ‹‹دولان مەشرىپىگە ۋارىسلىق قىلىش›› ناملىق كەشتە بۇيۇمىنى ئىچكىرىدىكى بىر ساياھەتچى يېقىندا 30 مىڭ يۈەنگە سېتىۋالدى.
</S>
<S ID=1542>
نۇرئامىنە ئابلىمىت مۇنداق دېدى: دېھقانلار رەسىمىنى كەشتە بۇيۇمىغا ئايلاندۇرغاندىن كېيىن، بۇ رەسىم تېخىمۇ كۆركەملەشتى.
</S>
<S ID=1543>
بۇ ئەسەر ساقلاش قىممىتىگە ئىگە بولغاچقا يىغىپ ساقلاش ھەۋەسكارلىرىنىڭ ياقتۇرۇشىغا ئېرىشتى.
</S>
<S ID=1544>
ئىجادىيەت كەسىپ رايونىنىڭ ئېچىلىشى كەشتىچىلىك ھۈنىرىدە يېڭىلىق يارىتىشمىزغا ۋە بۇ ئارقىلىق كۆپلەپ كىرىم قىلىشىمىزغا قولاي شارائىت يارىتىپ بەردى.
</S>
</TEXT>
/BODY
/DOC