<DOC>
<DOCID>TIANSHAN.564405</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-11-11 17:44:21</DATE>
</HEADER>
<BODY>
<HEADLINE>
<S ID=58694>
توقسۇ ناھىيەسىدە دېھقان تامچىلار ئەمىن ئۆي قۇرۇلۇشىدىكى ئاساسلىق قوشۇنغا ئايلاندى
</S>
</HEADLINE>
<TEXT>
<S ID=58695>
 نىياز ساتتار خەۋەر قىلىدۇ: توقسۇ ناھىيەسىنىڭ ئەمىن تاپقۇزۇپ خەلقنى بېيىتىش قۇرۇلۇشلىرىدا بۇ يىل ئاساسەن يەرلىك دېھقانلار ئىشلىدى.
</S>
<S ID=58696>
60تىن كۆپرەك دېھقان تامچى قۇرۇلۇش ھۆددىگە ئېلىپ، توقسۇ ناھىيەسىنىڭ ئەمىن تاپقۇزۇپ خەلقنى بېيىتىش قۇرۇلۇشىدىكى ئاساسلىق قوشۇنغا ئايلاندى.
</S>
<S ID=58697>
 بۇ ناھىيەنىڭ تاشئېرىق يېزىسى قوشئېرىق كەنتىدىكى مەمەت نىياز ناھىيە ۋە يېزا ئۇيۇشتۇرغان تەربىيەلەش كۇرسىغا قاتنىشىپ تامچىلىق گۇۋاھنامىسى ئالغاندىن بۇيان، بۇ كەنت ۋە قوشنا كەنتتىكى ئەمىن ئۆي قۇرۇلۇشلىرىنى ھۆددىگە ئېلىپ كۆرۈنەرلىك كىرىم قىلدى.
</S>
<S ID=58698>
ئۇ كەنت كادىرلىرى ۋە ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى بويىچە كەنتلەرگە چۈشكەن كادىرلارنىڭ قوللىشى بىلەن بۇلتۇر كەنتتىكى 15 دېھقاننى تەشكىللەپ، قۇرۇلۇش كەسپىي ھەمكارلىق كوپىراتىپى قۇردى.
</S>
<S ID=58699>
ھەمكارلىق كوپىراتىپىدىكىلەر ئەمىن ئۆي قۇرۇلۇشلىرىنى پۇختا، سۈپەتلىك قىلغاچقا، بۇ يېزىدىكى ‹‹بازارلىق›› قۇرۇلۇش ئەترىتى بولۇپ قالدى.
</S>
<S ID=58700>
 بۇ ناھىيەدە يېقىنقى بىرقانچە يىلدىن بۇيان يىلدا 3500 يۈرۈشتىن كۆپرەك ئەمىن ئۆي سېلىنىشى بىلەن تامچىلارغا بولغان ئېھتىياج ئۈزلۈكسىز ئاشتى. ناھىيەدىكى تۇرالغۇ ۋە شەھەر – يېزا قۇرۇلۇشى، ئەمگەك كاپالەت تارماقلىرى بۇ پۇرسەتنى چىڭ تۇتۇپ، يېزىلاردىكى ئارتۇق ئەمگەكچىلەرنى تامچىلىق، سۇۋاركىچىلىق، ئۆي بېزەكچىلىكى قاتارلىق كەسىپلەر بويىچە تەربىيەلەش سالمىقىنى زورايتتى.
</S>
<S ID=58701>
يېقىنقى ئۈچ يىلدىن بۇيان يېزىلاردىكى 6500دىن ئارتۇق ياش يۇقىرىقى كەسىپلەر بويىچە سىستېمىلىق تەربىيەلەندى.
</S>
<S ID=58702>
 توقسۇ ناھىيەلىك ئەمىن تاپقۇزۇپ خەلقنى بېيىتىش قۇرۇلۇشى ئىشخانىسىدىكى گۈلباھار ئابباس مۇنداق دېدى: ھازىر ناھىيە بويىچە ئەمىن ئۆي قۇرۇلۇشىدا ئىشلەۋاتقان يەرلىك دېھقان تامچى 5000دىن كۆپرەككە يېتىپ، ئۇلارنىڭ ئايلىق ئوتتۇرىچە كىرىمى 3500 يۈەنگە يەتتى.
</S>
<S ID=58703>
دېھقان تامچىلارنىڭ يۇقىرى ئۆلچەمدە قۇرۇلۇش قىلىشى نەتىجىسىدە بۇ يىل ناھىيە بويىچە 3200 يۈرۈش ئەمىن ئۆي قۇرۇلۇشى سۈپەتلىك تاماملاندى.
</S>
<S ID=58704>
‏
</S>
</TEXT>
/BODY
/DOC