<DOC>
<DOCID>TIANSHAN.551921</DOCID>
<HEADER>
<CLASS>شىنجاڭ</CLASS>
<DATE>2016-09-23 11:05:50</DATE>
</HEADER>
<BODY>
<HEADLINE>
<S ID=50100>
‹‹شىنجاڭغا مېھرىم چۈشۈپ قالدى››
</S>
</HEADLINE>
<TEXT>
<S ID=50101>
ئاينۇر ئابلىمىت
</S>
<S ID=50102>
    يىپەك يولى بويىدىكى دۆلەتلەرنىڭ تۇنجى نۆۋەتلىك ئاياللار مۇنبىرىگە قاتنىشىش ئۈچۈن كەلگەن 50كە يېقىن مېھمان 18 – سېنتەبىردىن 20 – سېنتەبىرگىچە سانجى يېزا ئىگىلىك پەن – تېخنىكا باغچىسى، يۇقىرى پەن – تېخنىكىلىق كارخانىلار، شىنجاڭ تىياتىرخانىسى، ئاپتونوم رايونلۇق مۇزېي، شىنجاڭ خەلقئارا كۆرگەزمە مەركىزى قاتارلىق ئورۇنلارنى زىيارەت قىلىپ، جۇڭگو شىنجاڭ توغرىسىدا چوڭقۇر تەسىراتقا ئىگە بولدى.
</S>
<S ID=50103>
    يېڭى زېلاندىيەدىن كەلگەن چىن ماگىرىت خانىم ئاپتونوم رايونلۇق مۇزېينى زىيارەت قىلغاندىن كېيىنكى تەسىراتىنى سۆزلەپ مۇنداق دېدى: شىنجاڭ ھەقىقەتەن گۈزەل ئىكەن، شىنجاڭدىكى مىللەتلەرنىڭ ئۆزگىچە ئۆرپ – ئادەتلىرى مېنى بەك جەلپ قىلدى، شىنجاڭدا تۇرىدىغان ۋاقتىمنى ئۇزارتىپ، شىنجاڭنى تېخىمۇ چوڭقۇر چۈشەنسەم بولغۇدەك، مېنىڭ شىنجاڭغا راستىنلا مېھرىم چۈشۈپ قالدى.
</S>
<S ID=50104>
    ئىرانلىق مېھمان سانجى يېزا ئىگىلىك پەن – تېخنىكا باغچىسىنىڭ ئالاھىدە مەھسۇلاتلار كۆرگەزمە ئورنىنى زىيارەت قىلغاندىن كېيىن مۇنداق دېدى: شىنجاڭنىڭ ئۆزگىچىلىكلىرى تەسەۋۋۇرۇمدىكىدىن ھالقىپ كەتتى، شىنجاڭنىڭ تۈرلۈك ئۆزگىچە يېزا ئىگىلىك مەھسۇلاتلىرىنى دۇنياغا يۈزلەندۈرۈشنىڭ ئىستىقبالى پارلاق ئىكەن.
</S>
<S ID=50105>
    5 – نۆۋەتلىك جۇڭگو ئاسىيا – ياۋروپا كۆرگەزمىسىدە شىنجاڭ ئاياللىرىنىڭ ‹‹گۈزەللىك قۇرۇلۇشى›› ئاياللارنىڭ ئىگىلىك تىكلەش مۇۋەپپەقىيەتلىرى كۆرگەزمە ئورنىنى زىيارەت قىلغان بېلارۇسىيەلىك مېھمان لادىيە مۇنداق دېدى: بۇ قېتىمقى مۇنبەر ۋە كۆرگەزمىگە قاتنىشىش ئارقىلىق نۇرغۇن مۇنەۋۋەر ئاياللار بىلەن تونۇشتۇم، شىنجاڭدىكى ئاياللارنىڭ ئىجادچانلىق روھى، تەرەققىيات نەتىجىلىرىنى تونۇتىدىغان بۇنداق سەھنىنىڭ ھەممىمىزگە بايلىق ھەم پۇرسەت ئېلىپ كېلىشىنى ئۈمىد قىلىمەن.
</S>
<S ID=50106>
    
</S>
</TEXT>
/BODY
/DOC