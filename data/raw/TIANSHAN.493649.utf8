<DOC>
<DOCID>TIANSHAN.493649</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-27 16:05:06</DATE>
</HEADER>
<BODY>
<HEADLINE>
<S ID=6726>
قاراقاش ناھىيەسىدىكى ئېشىنچا ئەمگەكچىلەر سىرتقا چىقىپ ئىشلىگەننىڭ پايدىسىنى كۆردى
</S>
</HEADLINE>
<TEXT>
<S ID=6727>
     ئىختىيارىي مۇخبىرىمىز ئابدۇجېلىل ئابدۇللا خەۋىرى: قاراقاش ناھىيەسى بۇلتۇر ئېشىنچا ئەمگەكچىلەرنى تەربىيەلەش، سىرتقا چىقىرىش خىزمىتىنى دېھقانلارنىڭ كىرىمىنى ئاشۇرۇشتىكى بىر تۈرلۈك تۈۋرۈكلۈك كەسىپ قاتارىدا چىڭ تۇتقانلىقتىن، ناھىيە بويىچە 152 مىڭ 400 ئادەم قېتىم/ كىشى سىرتقا چىقىپ ئىشلەپ، 849 مىليون يۈەن كىرىم قىلدى.
</S>
<S ID=6728>
    بۇ ناھىيە بۇلتۇر ناھىيەنىڭ نوپۇس كۆپ، تېرىلغۇ يەر ئاز، سۇ كەمچىل بولۇشتەك ئەمەلىي ئەھۋالىنى چىقىش قىلىپ، يىل بېشىدا ئەمگەك كۈچلىرىگە ئېھتىياجلىق جايلار بىلەن پائال ئالاقىلىشىپ، «ئېھتىياجغا، ئارتۇقچىلىقىغا قاراپ تەربىيەلەش»نى يولغا قويۇپ، ئېشىنچا ئەمگەكچىلەرنى خەنزۇتىلى، تىككۈچىلىك، ئاشپەزچىلىك، كەپشەرچىلىك، تامچىلىق قاتارلىق تۈرلۈك كەسپىي تېخنىكا ماھارىتى بويىچە ھەقسىز تەربىيەلىدى.
</S>
<S ID=6729>
«ھۆكۈمەت يېتەكلەش، چوڭ ئائىلىلەر تۈرتكە بولۇش، دېھقانلار ئىختىيار قىلىش» پىرىنسىپىدا چىڭ تۇتۇپ، ئەمگەك كۈچلىرىنى سىرتقا چىقىرىش جەمئىيەتلىرىنىڭ يېتەكچىلىك رولىنى ئۈزلۈكسىز جارى قىلدۇرۇپ، ئېشىنچا ئەمگەك كۈچلىرىنى باشقۇرۇشتىكى«مېخانىزىم + جەمئىيەت» ئەندىزىسىنى يەنىمۇ مۇكەممەللەشتۈرۈپ، ئەمگەك كۈچلىرىنى سىرتقا چىقىرىش كۆلىمىنى كېڭەيتتى.
</S>
<S ID=6730>
كورلا، ئاقسۇ، ئالار قاتارلىق ئەمگەك كۈچلىرىگە ئېھتىياجلىق ئورۇنلار بىلەن بولغان ئالاقە، ماسلاشتۇرۇشنى چىڭ تۇتۇپ، ئېشىنچا ئەمگەك كۈچلىرىگە مۇناسىۋەتلىك ئەمگەك ماجىرالىرىنى ۋاقتىدا بىر تەرەپ قىلىپ، ئۇلارنىڭ قانۇنلۇق ھوقۇق-مەنپەئەتنىڭ زىيانغا ئۇچرىشىنىڭ ئالدىنى ئالدى.
</S>
<S ID=6731>
نەتىجىدە، بۇلتۇر ناھىيە بويىچە 152 مىڭ 400 ئادەم /قېتىم ئېشىنچا ئەمگەك كۈچى سىرتقا چىقىپ ئىشلەپ، 849 مىليون يۈەن كىرىم قىلدى.
</S>
<S ID=6732>
بۇ سىرتقا چىقىپ ئىشلىگەن ھەربىركىشىگە ئوتتۇرىچە 5568 يۈەندىن، ناھىيەدىكى ھەربىر دېھقان- چارۋىچىغا 1707 يۈەندىن توغرا كىلىپ، دېھقان-چارۋىچىلار كىشى بېشى ساپ كىرىمىنىڭ %25 دىن كۆپرەكنى ئىگىلىدى.
</S>
</TEXT>
/BODY
/DOC