<DOC>
<DOCID>TIANSHAN.554592</DOCID>
<HEADER>
<CLASS>شىنجاڭ</CLASS>
<DATE>2016-10-08 11:13:27</DATE>
</HEADER>
<BODY>
<HEADLINE>
<S ID=52245>
ناھىيەنى ئەمەلدىن قالدۇرۇپ، شەھەر قۇرۇش شىخونىڭ ئۇنىۋېرسال ئەمەلىي كۈچىنى زور دەرىجىدە ئاشۇرۇشقا تۈرتكە بولدى
</S>
</HEADLINE>
<TEXT>
<S ID=52246>
   ياڭ جيې خەۋىرى: شىخو شەھىرى 30- سېنتەبىر ناھىيە ئەمەلدىن قالدۇرۇلۇپ، شەھەر قۇرۇلغانلىقىنىڭ 20 يىللىقىنى تەبرىكلەش يىغىنى ئېچىپ، شىخو شەھىرىنىڭ 20 يىلدىن بۇيان بېسىپ ئۆتكەن شانلىق مۇساپىسىنى ئومۇميۈزلۈك ئەسلەپ، توپلانغان قىممەتلىك تەجرىبىلەرنى خۇلاسىلەپ، تەرەققىياتنىڭ گۈزەل كەلگۈسىگە نەزەر سالدى.
</S>
<S ID=52247>
　　1996- يىلى شىخو ناھىيەسىدە ناھىيە ئەمەلدىن قالدۇرۇلۇپ، شەھەر قۇرۇلغاندىن بۇيان، ئىقتىسادى راۋاجلانغان، جەمئىيىتى ئالغا باسقان، مەدەنىيىتى گۈللەنگەن، مىللەتلەر ئىتتىپاق، ئېكولوگىيەلىك مەدەنىي يېڭى شەھەر كىشىلەر ئالدىدا نامايان بولدى.
</S>
<S ID=52248>
شىنجاڭنىڭ ئىچى ۋە سىرتىدىن كەلگەن ساياھەتچىلەر شىخونىڭ گۈزەل مەنزىرىسىنى كۆردى، چىرايلىق كۆكەرتىلگەن مەنزىرە بەلبېغى، ھەر خىل ئۇسلۇبتىكى كوچا چىراغلىرى، پورەكلەپ ئېچىلغان چىرايلىق گۈللەر، سايە تاشلاپ تۇرغان دەرەخلەر، قاتار كەتكەن ئېگىز بىنالار كىشىلەرنىڭ كۆزىنى قاماشتۇردى.
</S>
<S ID=52249>
يۇرتىدىكى ئۆزگىرىشلەرگە شاھىت بولغان، شىخودا تۇغۇلۇپ ئۆسكەن 62 ياشلىق ئۇيغۇر سەنئەتكار جېلىل ئەمەت پەخىرلەنگەن ھالدا مۇنداق دېدى: شىنجاڭنىڭ ھەر قايسى جايلىرىغا بېرىپ باقتىم، بىزنىڭ شىخو ئەڭ چىرايلىق شەھەر ئىكەن.
</S>
<S ID=52250>
　　20 يىلدىن بۇيان، شىخو شەھىرىنىڭ ئۇنىۋېرسال ئەمەلىي كۈچى ۋە تەرەققىيات سەۋىيەسى زور دەرىجىدە يۇقىرى كۆتۈرۈلدى، ئىشلەپچىقىرىش ئومۇمىي قىممىتى شەھەر تەسىس قىلىنغان دەسلەپكى مەزگىلدىكى 753 مىليون يۈەندىن 2015- يىلىنىڭ ئاخىرىدىكى 13 مىليارد 820 مىليون يۈەنگە يەتتى، تۇراقلىق مۈلۈك سېلىنمىسى 160 مىليون يۈەندىن 8 مىليارد 600 مىليون يۈەنگە يەتتى، سانائەت قوشۇلما قىممىتى 110 مىليون يۈەندىن 5 مىليارد 30 مىليون يۈەنگە يەتتى، دېھقان- چارۋىچىلارنىڭ ئوتتۇرىچە كىرىمى 2533 يۈەندىن 15 مىڭ 35 يۈەنگە يەتتى.
</S>
<S ID=52251>
ھازىر شىخو «ئالتۇن ئۈچبۇرجەك» رايونىدىكى ئىقتىسادىي ئېشىش ۋەزىيىتى ئەڭ كۈچلۈك بىر نۇقتىغا ئايلاندى ھەم ئاپتونوم رايونىمىزدىكى 1- دەرىجىلىك ناھىيە دەرىجىلىك شەھەرلەرنىڭ ئالدىنقى قاتارىغا تىزىلدى.
</S>
<S ID=52252>
　　شىخو شەھىرى ئىلگىرى- كېيىن «دۆلەت تاۋار ئاشلىق ئىشلەپچىقىرىش بازا ناھىيە (شەھەر)سى»، «مەملىكەت بويىچە پاختا ئىشلەپچىقىرىشتىكى 100 كۈچلۈك ناھىيە (شەھەر)»، «مەملىكەت بويىچە تۇنجى تۈركۈمدىكى پەننى ئومۇملاشتۇرۇشتا ئۈلگە كۆرسىتىش ناھىيە (شەھەر)سى»، «مەملىكەت بويىچە مەدەنىيەتلىك ئىلغار ناھىيە (شەھەر)»، «مەملىكەت بويىچە ئېكولوگىيەلىك باغچىلاشقان شەھەر»، «مەملىكەت بويىچە مىللەتلەر ئىتتىپاقلىقى- تەرەققىياتىدا ئۈلگە كۆرسىتىش شەھىرى» قاتارلىق شەرەپلىك ناملارغا ئېرىشكەن؛ 2014- يىلى «دۆلەت ئوتتۇرا، كىچىك شەھەر ئۇنىۋېرسال ئىسلاھاتىنى نۇقتىدا سىناق قىلىش ناھىيە (شەھەر)سى» دېگەن نامغا ئېرىشكەن، ئاپتونوم رايونىمىزدىن پەقەت ئۈچ شەھەر، مەملىكەت بويىچە پەقەت 60 شەھەر بۇ ئالاھىدە شەرەپكە ئېرىشكەن؛ شىخو شەھىرى 2015- يىلى ئاپتونوم رايونىمىزدىكى بىردىنبىر «دۆلەتنىڭ زامانىۋى يېزا ئىگىلىكىنى ئۇنىۋېرسال ئۆلچەملەشتۈرۈشتىكى ئۈلگە كۆرسىتىش شەھىرى»گە ئايلانغان.
</S>
</TEXT>
/BODY
/DOC