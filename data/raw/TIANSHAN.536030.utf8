<DOC>
<DOCID>TIANSHAN.536030</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-21 10:38:50</DATE>
</HEADER>
<BODY>
<HEADLINE>
<S ID=34134>
ئونسۇ ناھىيەسى ئەشمە بۇلاق ئۆستىڭى تۈر قۇرۇلۇشىنى تېزلىتىپ، يېڭى شەھەر رايونىنىڭ ئولتۇراقلىشىشقا باپ كېلىش سەۋىيەسىنى ئۆستۈردى
</S>
</HEADLINE>
<TEXT>
<S ID=34135>
    ئىختىيارىي مۇخبىرىمىز مۇتەللىپ ئابدۇراخمان خەۋىرى: ئونسۇ ناھىيەسى بۇلتۇردىن باشلاپ بۇ يىل ئىيۇلنىڭ ئوتتۇرىلىرىغىچە «تەڭرى تېغىدىكى خىيالىي شەھەر، مەنزىرىلىك ئونسۇ» نىڭ ئۆزگىچە ئەۋزەللىكىنى گەۋدىلەندۈرۈپ، ئەشمە بۇلاق ئۆستىڭى تۈر قۇرۇلۇشىنى مۇھىم نۇقتا قىلىپ، ئولتۇراقلىشىشقا، ئىگىلىك تىكلەشكە باپ كېلىدىغان ئېكولوگىيەلىك شەھەر بەرپا قىلدى. بۇ تۈر قۇرۇلۇشى ئونسۇ ناھىيە كونا شەھەر رايونىنىڭ جەنۇبىغا، ئاقسۇ شەھىرىنىڭ شىمالىغا، ئاقسۇ-ئونسۇ تاشيولىنىڭ ئىككى تەرىپىگە جايلاشقان بولۇپ، جەنۇبتىن شىمالغا ئونسۇ ناھىيەسىنىڭ يېڭى شەھەر رايونىنى كېسىپ ئۆتىدۇ.
</S>
<S ID=34136>
   بۇ تۈر قۇرۇلۇشىغا جەمئىي سېلىنغان مەبلەغ 219 مىليون يۈەن، ئۆستەڭ ئومۇمىي ئۇزۇنلۇقى 5.2 كىلومېتىر، ئومۇمىي ئىگىلىگەن يەر كۆلىمى 825.09 مو (بۇنىڭ ئىچىدە: سۇ يۈزى كۆلىمى 445.6 مو، يېشىللىق كۆلىمى 379.79 مو)، ئۆستەڭ كەڭلىكى 20-50 مېتىرغىچە. نۆۋەتتە، بۇ تۈرنىڭ ئەشمە بۇلاق ئۆستىڭى سۇ ئاستى قۇرۇلۇشى، ئۆستەڭ قىرغىقىنى تىندۇرۇش، نىلۇپەر كۆلى ھەمدە سۇلۇق سۇپا، كۆكەرتىشنى سۇ بىلەن تەمىنلەش، تۇرۇبا تورى، پەلەمپەي، مەنزىرە كۆۋرۈكى، مۇزىكىلىق فونتان، توك تەقسىملەش ئەسلىھەلىرى، ئەشمە بۇلاق ئۆستىڭى ۋە ئاپتوموبىل توختىتىش مەيدانىنى قاتتىقلاشتۇرۇش، يورۇتۇش قۇرۇلۇشى، پىيادىلەر يولى، ياغاچ ئاسما يول، ھەيكەلتىراشلىق بۇيۇملىرى ھەمدە مۇناسىۋەتلىك قوشۇمچە ئەسلىھەلەر قۇرۇلۇشى قاتارلىقلار تولۇق تاماملىنىپ، ئاممىنىڭ ئىشلىتىلىشى ئۈچۈن تاپشۇرۇپ بېرىلدى.
</S>
</TEXT>
/BODY
/DOC