<DOC>
<DOCID>TIANSHAN.559323</DOCID>
<HEADER>
<CLASS>شىنجاڭ</CLASS>
<DATE>2016-10-25 18:36:50</DATE>
</HEADER>
<BODY>
<HEADLINE>
<S ID=55321>
جەنۇبىي شىنجاڭنىڭ مائارىپىغا ياردەم بېرىشكە بىز تەييار!
</S>
</HEADLINE>
<TEXT>
<S ID=55322>
    رەناگۈل خۇدابەردى
</S>
<S ID=55323>
    14 – ئۆكتەبىر ئاپتونوم رايوننىڭ كادىرلارنىڭ جەنۇبىي شىنجاڭنىڭ ئوقۇش يېشىغا توشمىغانلار مائارىپى بويىچە ‹‹قوش تىل›› ئوقۇتۇشىغا ياردەم بېرىش خىزمىتى سەپەرۋەرلىك يىغىنى ئېچىلغاندىن كېيىن، ئىدارە – ئورگانلاردىكى كادىرلار، ئىشچى – خىزمەتچىلەر ئاكتىپلىق بىلەن جەنۇبىي شىنجاڭدىكى ئوقۇش يېشىغا توشمىغانلارنى تەربىيەلەشكە بېرىش ئۈچۈن بەس – بەستە تىزىمىغا ئالدۇرۇشتى.
</S>
<S ID=55324>
    بۇ قېتىم ئاپتونوم رايون بويىچە 3000 كادىر تاللىنىپ، جەنۇبىي شىنجاڭدىكى ئۈچ ۋىلايەت، بىر ئوبلاستتىكى يېزا – بازار يەسلىلىرىدە مائارىپقا ياردەم بېرىدۇ، بۇلارنىڭ ئارىسىدىكى 1200 كادىر ئاپتونوم رايونغا بىۋاسىتە قاراشلىق ئورۇنلاردىن، 1800 كادىر جەنۇبىي شىنجاڭدىكى ئۈچ ۋىلايەت، ئوبلاستتىكى ئىدارە – ئورگانلار ۋە ناھىيە، شەھەرلەردىن تاللاپ ئەۋەتىلىدۇ، ئەۋەتىلىدىغان كادىرلارنىڭ كادىرلىق سالاھىيىتى، مائاش تەۋەلىك مۇناسىۋىتى ئەسلىدىكى ئەۋەتكۈچى ئورۇندىكى ۋەزىپىسى ۋە ۋەزىپە دەرىجىسى ئۆزگەرمەيدۇ، ئەۋەتكەن ئورۇنلار بېرىدىغان ئىش ھەققى، مۇكاپات پۇلى قاتارلىق تەمىناتتىن تولۇق بەھرىمەن بولىدۇ، مائاشى نورمال تەڭشىلىدۇ.
</S>
<S ID=55325>
ئۇنۋان باھالاش، ۋەزىپىسىنى ئۆستۈرۈش قاتارلىق جەھەتلەردە مائارىپقا ياردەم بېرىشكە ئەۋەتىلگەن كادىرلار ‹‹ئۈچ ئەل›› خىزمىتىگە قاتناشقانلارغا ئوخشاش خىزمەت تارىخى، يېزا، كەنتكە چۈشكەن كادىرلارنىڭ خىزمەت تارىخىغا ئوخشاش مۇئامىلە قىلىنىدۇ ھەم كەسپىي ئۇنۋان باھالاش، ۋەزىپە دەرىجىسىنى ئۆستۈرۈش قاتارلىق جەھەتلەردە ئوخشاش شەرت ئاستىدا ئالدىن ئويلىشىلىدۇ.
</S>
<S ID=55326>
ئۇلار مائارىپقا ياردەم بېرىش مەزگىلىدە يازلىق، قىشلىق تەتىل ۋە جەنۇبىي شىنجاڭ خىزمىتى ياردەم پۇلىدىن بەھرىمەن بولۇپ، ھەربىر ئادەمگە ھەر ئايدا 2600 يۈەن ياردەم بېرىلىدۇ.
</S>
<S ID=55327>
    شىنجاڭ يېزا ئىگىلىك ئۇنىۋېرسىتېتىدىن 30 كىشى بۇ قېتىمقى جەنۇبىي شىنجاڭ مائارىپىغا ياردەم بېرىشكە ئەۋەتىلىدۇ.
</S>
<S ID=55328>
شىنجاڭ يېزا ئىگىلىك ئۇنىۋېرسىتېتى جۇڭگو تىل ئىنستىتۇتىنىڭ مۇدىرى ياڭ ۋىنگى مۇنداق دېدى: مەن ئاكتىپلىق بىلەن تىزىملاتتىم.
</S>
<S ID=55329>
جەنۇبىي شىنجاڭنىڭ ئوقۇش يېشىغا توشمىغانلار مائارىپىغا ‹‹قوش تىل›› ئوقۇتقۇچىلىرىنى تولۇقلاش، ئومۇمىي ۋەزىيەتكە مۇناسىۋەتلىك بولغان مۇھىم مائارىپ ئۇل قۇرۇلۇشى، مەن ئالىي مەكتەپنىڭ ئوقۇتقۇچىسى بولۇش سۈپىتىم بىلەن جەنۇبىي شىنجاڭنىڭ ئوقۇش يېشىغا توشمىغانلار ‹‹قوش تىل›› مائارىپىغا ئەمەلىي ھەرىكىتىم ئارقىلىق ياردەم بېرىمەن ھەم جەنۇبىي شىنجاڭنىڭ ‹‹قوش تىل›› مائارىپىنىڭ سۈپىتىنى يەنىمۇ ئۆستۈرۈش ئۈچۈن تۆھپە قوشۇشقا كۈچ چىقىرىمەن.
</S>
<S ID=55330>
    شىنجاڭ ئاشلىق – ماي گۇرۇھى ئاشلىق – ماي زاپاس ساقلاش مەسئۇلىيەت چەكلىك شىركىتىدىن پەرىزات رېشات مۇنداق دېدى: بىزنىڭ شىركەتكە ئىككى سان بېرىلىپتىكەن، تەشكىل مېنىڭ شىنجاڭ پېداگوگىكا ئۇنىۋېرسىتېتىدا مائارىپ تېخنولوگىيە كەسپىدە ئوقۇغانلىقىمنى ۋە باشقا ئالاھىدىلىكلىرىمنى كۆزدە تۇتۇپ مېنى بېرىشقا ئورۇنلاشتۇرۇپتۇ.
</S>
<S ID=55331>
دەسلەپتە بالام تېخى كىچىك، ئۆزۈم شىمالدا چوڭ بولغاچقا، بالامدىن ھەم جەنۇبىي شىنجاڭنىڭ شارائىتىغا ماسلىشالماي قېلىشىمدىن ئەنسىرەپ ئىككىلىنىش بولدى، كېيىن ئائىلەمدىكىلەر، خىزمەتداشلىرىمنىڭ قوللىشى، مەدەت بېرىشى ئاستىدا خۇشاللىق بىلەن بېرىشقا قوشۇلدۇم.
</S>
<S ID=55332>
بۇ مەن ئۈچۈن بىر قېتىملىق چېنىقىش، ئۆزۈمنىڭ ئالىي مەكتەپتە ئۆگەنگەن كەسپىي دەرسلىرىمنى ئىشلىتەلەيدىغان بىر ‹‹سەھنە›› بولغۇدەك.
</S>
<S ID=55333>
مەن بۇ ‹‹سەھنە››دىن پايدىلىنىپ ئۆزۈمنىڭ ئارتۇقچىلىقلىرىمنى تولۇق جارى قىلدۇرۇپ، ئۆز مەسئۇلىيىتىمنى ياخشى ئادا قىلىمەن.
</S>
<S ID=55334>
    ئاپتونوم رايونلۇق مائارىپ نازارىتىنىڭ مۇئاۋىن نازىرى تۇڭ جىمېن مۇنداق دېدى: جەنۇبىي شىنجاڭدا ‹‹قوش تىل›› ئوقۇتقۇچىلىرى ھەقىقەتەن كەمچىل، كادىرلار جەنۇبىي شىنجاڭنىڭ ئوقۇش يېشىغا توشمىغانلار ‹‹قوش تىل›› مائارىپىغا ياردەم بەرسە، ئوقۇغۇچىلارنىڭ ھەر قايسى جەھەتلەردىكى يېتىلىشىدە كۆرۈنەرلىك ياخشىلىنىش بولىدۇ.
</S>
<S ID=55335>
ئاپتونوم رايونىمىزنىڭ مائارىپ تارماقلىرىدىكى كادىرلارمۇ بەس – بەستە تىزىملىتىۋاتىدۇ، مائارىپ سېپىدىكى خىزمەتچىلەر ئاساسەن دېگۈدەك ئوقۇتقۇچى، ئۇلارنىڭ تەجرىبىسى مول، ئۇلار مەيلى ئۆزلۈكىدىن تىزىملاتسۇن ياكى تەشكىل ئورۇنلاشتۇرسۇن، جەنۇبىي شىنجاڭنىڭ مائارىپ ئىشلىرى ئۈچۈن ئۆزىنى بېغىشلاپ، بىلىم تارقىتىپ، ياخشى مايسىلارنى يېتىشتۈرۈپ چىقالايدۇ.
</S>
<S ID=55336>
‏    
</S>
</TEXT>
/BODY
/DOC