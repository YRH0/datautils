<DOC>
<DOCID>TIANSHAN.564936</DOCID>
<HEADER>
<CLASS>شىنجاڭ</CLASS>
<DATE>2016-11-15 12:51:31</DATE>
</HEADER>
<BODY>
<HEADLINE>
<S ID=59245>
پىسىخىكا دوختۇرىغا ئېھتىياجلىق بولدىڭىزمۇ؟
</S>
</HEADLINE>
<TEXT>
<S ID=59246>
 بېسىمىڭىز يۇقىرىمۇ؟
</S>
<S ID=59247>
كېچىلىرى ئۇخلىيالمامسىز؟
</S>
<S ID=59248>
پىسىخىكا دوختۇرىغا ئېھتىياجلىق بولدىڭىزمۇ؟
</S>
<S ID=59249>
ئۇنداقتا سىناپ بېقىڭ!
</S>
<S ID=59250>
ئەگەر ئۆتكەن بىر ئايدا تۆۋەندىكى ئالامەتلەر سىزدە كۆرۈلمىگەن بولسا 0 نومۇر؛ كۆرۈلۈش قېتىم سانى 1-2 قېتىم بولسا 1 نومۇر؛ كۆرۈلۈش قېتىم سانى 3 ياكى ئۇنىڭدىن كۆپ بولسا 2 نومۇر قويۇڭ:
</S>
<S ID=59251>
 1) بىرەر ئىشنى ئويلىغاندا ياكى بىرەر ئىش قىلىۋاتقاندا سەۋەبسىزلا دىققەت چېچىلىپ، دىققەتنى مەركەزلەشتۈرەلمەسلىك.
</S>
<S ID=59252>
 2) ئۇياق-بۇياققا ئۆرۈلۈپ ئۇخلىيالماسلىق، ياكى دائىم قارا بېسىپ قېلىش، ئۇيقۇ ياخشى بولماي، نەچچە قېتىم ئويغىنىپ، ئىككىنچى كۈنى چارچاش ھېس قىلىش.
</S>
<S ID=59253>
 3) ھەر قانداق نەرسە كۆزىگە سىغماسلىق، تىت-تىت بولۇش، ھە دېسە ئاچچىقلىنىش.
</S>
<S ID=59254>
 4) سەزگۈر ۋە جىددىي ھالەتتە بولۇش، بەزى كىشىلەردىن، بەزى جايلاردىن، بەزى نەرسىلەردىن ياكى بەزى ئىشلاردىن قورقۇش ھەمدە ئۇلاردىن ئۆزىنى تارتىش.
</S>
<S ID=59255>
 5) ئۆز تۇرمۇش ئادىتىنىڭ قالايمىقانلانلىشىپ كەتكەنلىكىدىن رەنجىپ، ئەسلى ھالىتىگە قايتىشنى ئويلاش.
</S>
<S ID=59256>
قىلىپ بولغان ئىش، كاللىسىدىن ئۆتكەن ئىشنى يەنە قايتا-قايتا ئويلاش ۋە تەكشۈرۈش، ئۆزى بولسا بۇ خىل قايتىلىنىشتىن زېرىكىش.
</S>
<S ID=59257>
 6) بەدىنىدە مەلۇم بىئارامچىلىق ياكى ئاغرىق بولسىمۇ، لېكىن دوختۇر مەسىلىنى تاپالمىغانلىقتىن، كۆڭلى ئارامىدا بولماي، بۇ ئىشنى دائىم ئويلاش.
</S>
<S ID=59258>
 7) بىئارام بولۇش، لېكىن نېمىگە بىئارام بولغانلىقىنى بىلمەسلىك، باشقا ئىشلارنى قىلغاندا بۇ خىل بىئاراملىققا بولغان دىققىتىنى چېچىۋېتەلمەسلىك، يەنى بۇ خىل بىئارامچىلىقتىن قۇتۇلالماسلىق.
</S>
<S ID=59259>
 8) كەيپىياتى تۆۋەن، مىسكىن، كۈن بويى ئازابلىنىپ ئۆتۈش، خىزمەت، ئۆگىنىش، كۆڭۈل ئېچىش، تۇرمۇشقا بولغان قىزغىنلىقىنى يۇقىرى كۆتۈرەلمەسلىك.
</S>
<S ID=59260>
 9) ئاسانلا چارچاش، ياكى سەۋەبسىزلا ئۆزىنى ماغدۇرسىز ھېس قىلىش.
</S>
<S ID=59261>
 10) باشقىلار بىلەن ئالاقە قىلىشتىن قورقۇش، ئادەم كۆپ بولۇشتىن بىزار بولۇش، باشقىلار ئالدىدا ئىشەنچىنى يوقىتىپ، جىددىيلىشىش ياكى تارتىنىش.
</S>
<S ID=59262>
 11) كەيپىياتى ياخشى بولمىسىلا ھوشىدىن كېتىش، كەيپىياتى ۋە ھەرىكىتىنى كونترول قىلالماسلىق، ھەتتا تۇيۇقسىز گەپ قىلالماسلىق، كۆزى كۆرمەسلىك، دىمى تۇتۇلۇش، مۇسكۇللىرى تارتىشىپ قېلىش.
</S>
<S ID=59263>
 12) باشقىلار ئۆزىنى چۈشەنمىگەندەك، ئۆزىنى مەسخىرە قىلىۋاتقاندەك ياكى ئۆزى بىلەن تىركىشىۋاتقاندەك ھېس قىلىش، لېكىن كېيىن يەنە ئۆزىنىڭ گۇمانخورلۇق قىلىپ، كۆپ ئويلاپ كەتكەنلىكىنى ھېس قىلىش.
</S>
<S ID=59264>
 بۇ 12 تارماقتىن ئالغان ئومۇمىي نومۇرىڭىز 2 نومۇردىن تۆۋەن بولسا، پىسىخىكىڭىزنىڭ ساغلام ئىكەنلىكىنى بىلدۈرىدۇ؛ 3~5 نومۇر بولسا، بەزى مەسىلىلەرنىڭ مەۋجۇتلۇقىنى، شارائىت بولغاندا پىسىخىكا دوختۇرىغا كۆرۈنۈشىڭىز كېرەكلىكىنى بىلدۈرىدۇ؛ 6 نومۇردىن يۇقىرى بولسا، ئىككىلەنمەي پىسىخىكا دوختۇرىنى ئىزدەڭ.
</S>
<S ID=59265>
زاھىدە مۇتەللىپ تەرجىمىسى
</S>
</TEXT>
/BODY
/DOC