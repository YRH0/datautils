<DOC>
<DOCID>TIANSHAN.554490</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-04 13:10:25</DATE>
</HEADER>
<BODY>
<HEADLINE>
<S ID=52116>
قەشقەر ۋىلايەتلىك يەرلىك باج ئىدارىسى پارتىيە ئىستىلى، پاكلىق قۇرۇلۇشىنى كۈچەيتىش تەربىيەسىنىڭ ئۈنۈمىنى كۆردى
</S>
</HEADLINE>
<TEXT>
<S ID=52117>
   ئىمىنجان تۇرسۇن خەۋەر قىلىدۇ: قەشقەر ۋىلايەتلىك يەرلىك باج ئىدارىسى بۇ يىل يەرلىك باج سىستېمىسى بويىچە ‹‹ئىككىنى ئۆگىنىش، بىر بولۇش›› تەربىيەسىنى چوڭقۇرلاشتۇرۇپ، پارتىيە ئىستىلى، پاكلىق قۇرۇلۇشىنى كۈچەيتىش تەربىيەسىنى پارتىيە ئەزالىرى ۋە كادىرلار ئارىسىدا ئىزچىللاشتۇرۇپ، ئىستىلى دۇرۇس، پاك، ئىنتىزامچان باج كادىرلار قوشۇنى بەرپا قىلىشنى كۈچەيتتى.
</S>
<S ID=52118>
   قەشقەر ۋىلايەتلىك يەرلىك باج ئىدارىسى بۇ يىل شىنجاڭ ئۇيغۇر ئاپتونوم رايونىنىڭ ‹‹پارتىيە ئىستىلى، پاكلىق قۇرۇلۇشىنى كۈچەيتىش تەربىيەسى ئېيى، ئىنتىزام يىلى›› پائالىيىتىنى خىزمەت ئەمەلىيىتىگە بىرلەشتۈرۈش ئۈچۈن، ناھىيە، شەھەرلىك يەرلىك باج ئىدارىلىرى ۋە ئورگاندىكى 520 دىن ئارتۇق باج كادىرى ئارىسىدا ‹‹باش شۇجى شى جىنپىڭنىڭ پارتىيە ئىنتىزامى ۋە پارتىيە قائىدىسىنى چىڭىتىش ھەققىدىكى بايانلىرى مەجمۇئەسى››، ‹‹جۇڭگو كوممۇنىستىك پارتىيەسىنىڭ ئىنتىزام جازاسى نىزامى››، ‹‹جۇڭگو كوممۇنىستىك پارتىيەسىنىڭ مەسئۇلىيەتنى سۈرۈشتۈرۈش نىزامى››، ‹‹جۇڭگو كوممۇنىستىك پارتىيەسىنىڭ پاك – ئىنتىزامچان بولۇش مىزانى›› ۋە ‹‹ئىككىنى ئۆگىنىش، بىر بولۇش›› تەربىيەسى بىلەن پارتىيە ئىستىلى، پاكلىق قۇرۇلۇشىنى كۈچەيتىش تەربىيەسىگە ئالاقىدار ئۆگىنىش، تەربىيە پائالىيەتلىرىنى كۆپەيتىپ، پارتىيە ئىستىلى، پاكلىق قۇرۇلۇشىنى كۈچەيتىش تەربىيەسىدە ‹‹ئۈچ يىغىن، بىر دەرس›› تۈزۈمىنى ئەمەلىيلەشتۈردى.
</S>
<S ID=52119>
جۇڭگو كوممۇنىستىك پارتىيەسى قۇرۇلغانلىقىنىڭ 95 يىللىقىنى تەبرىكلەش مۇناسىۋىتى بىلەن 50 پارچىغا يېقىن ھۆسنخەت، رەسىم، فوتو سۈرەت، قول ھۈنەر – سەنئەت بۇيۇملىرى قاتناشتۇرۇلغان پاكلىق مەدەنىيىتى ئەسەرلىرى كۆرگەزمىسى ئۆتكۈزۈپ، پارتىيە ئەزالىرى ۋە كادىرلارنى تەربىيەگە ئىگە قىلدى.
</S>
<S ID=52120>
كادىرلارنى ئاپتونوم رايون ۋە قەشقەر ۋىلايىتىنىڭ پارتىيە ئىستىلى، پاكلىق قۇرۇلۇشىنى كۈچەيتىشكە ئالاقىدار ئىبرەت تەربىيەسى فىلىمىنى كۆرۈشكە تەشكىللىدى.
</S>
<S ID=52121>
‹‹قەشقەر ۋىلايەتلىك يەرلىك باج سىستېمىسىنىڭ رەھبىرىي كادىرلارنىڭ توي – تۆكۈن، نەزىر – چىراغ ئىشلىرىنى يەنىمۇ قېلىپلاشتۇرۇش ۋاقىتلىق چارىسى››نى تۈزۈپ، سىستېما بويىچە قاتتىق ئىجرا قىلدى.
</S>
<S ID=52122>
40 نەچچە پارتىيە ئەزاسىنى قەشقەر ۋىلايەتلىك چىرىكلىككە قارشى تۇرۇپ، پاكلىقنى تەشەببۇس قىلىش تەربىيە بازىسىغا پاكلىق بويىچە ئىبرەت تەربىيەسىنى قوبۇل قىلىشقا تەشكىللەپ، ئۇلارنىڭ پارتىيە ئەزالىق ئېڭى، قانۇن – ئىنتىزام، كەسىپ ئىستىلى ئېڭى ۋە پاكلىق ئېڭىنى يۇقىرى كۆتۈردى.
</S>
<S ID=52123>

</S>
</TEXT>
/BODY
/DOC