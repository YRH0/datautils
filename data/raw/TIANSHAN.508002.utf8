<DOC>
<DOCID>TIANSHAN.508002</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-10 13:24:43</DATE>
</HEADER>
<BODY>
<HEADLINE>
<S ID=19081>
پىچان ناھىيەسىدە ئاياللارنىڭ ھوقۇق-مەنپەئەتىنى قوغداش تورى رەسمىي شەكىللەندى
</S>
</HEADLINE>
<TEXT>
<S ID=19082>
     ئىختىيارىي مۇخبىرىمىز مىجىت ئىبراھىم خەۋىرى: پىچان ناھىيەلىك ئاياللار بىرلەشمىسى يېقىنقى يىللاردىن بۇيان ئاياللارنىڭ ھوقۇق-مەنپەئتىنى قوغداش تۈزۈمى ۋە تور قۇرۇلۇشىنى مۇكەممەللەشتۈرۈش، قانۇن-تۈزۈم تەشۋىقاتىنى كۈچەيتىش ئارقىلىق، ئاياللارنىڭ ھوقۇق-مەنپەئەتىگە مۇناسىۋەتلىك زىددىيەت-مەسىلىلەرنى توغرا بىر تەرەپ قىلىپ، ئەرزىيەت ۋە ھوقۇق-مەنپەئەتىنى كاپالەتلەندۈرۈش خىزمىتىدە ياخشى ئۈنۈمنى قولغا كەلتۈردى.
</S>
<S ID=19083>
    پىچان ناھىيەلىك ئاياللار بىرلەشمىسى ئەرزىيەت تۈزۈمى، رەھبەرلەر كۈتۈۋېلىش تۈزۈمى، ئاياللارغا قانۇن ياردىمى بېرىش تۈزۈمىنى يەنىمۇ مۇكەممەللەشتۈرۈپ، ئاياللارنىڭ ئەرز-شىكايىتى ۋە زىدىيەت-ماجىرالىرىنى ھەل قىلىشنى مۇھىم خىزمەت قاتارىدا تۇتتى.
</S>
<S ID=19084>
«مۇرەسسە قىلىشتا ئالدىنقى ئورۇنغا قويۇش» پىرىنسىپى بويىچە ئايال مۇرەسسە خادىملىرى ۋە ئەرزىيەت كادىرلىرىنىڭ سىياسىي ساپاسى، قانۇن ئېڭى ۋە مەسىللەرنى بىر تەرەپ قىلىش ئىقتىدارىنى ئۆستۈرۈپ، زىددىيەت-ماجرالارنى پەسەيتىش، مەسىللەرنى ھەل قىلىشقا كۈچ سەرپ قىلدى.
</S>
<S ID=19085>
ئاياللار ئارىسىدا «قانۇننى ئۆگىنىش، قانۇننى بىلىش، قانۇننى ئىشلىتىش، قانۇنغا رىئايە قىلىش»نى تەشەببۇس قىلىپ، ئاياللارنىڭ ئۆز-ئۆزىنى قوغداش ئىقتىدارىنى يۇقىرى كۆتۈرۈپ، جەمئىيەتتە ئاياللارنى ھۆرمەتلەش، ئاياللارغا كۆڭۈل بۆلۈش، ئاياللار-بالىلارنى قوغداش كەيپىياتىنى شەكىللەندۈردى.
</S>
<S ID=19086>
نۆۋەتتە ناھىيە بويىچە ئاياللارغا قانۇن ياردىمى بېرىش مەركىزىدىن بىرى، قانۇن ياردىمى بېرىش پونكىتىدىن 19 ى، زىددىيەت-ماجىرالارنى مۇرەسسە قىلىش كومىتېتىدىن 12 سى قۇرۇلدى، ئاياللارنىڭ ھوقۇق-مەنپەئەتىنى كاپالەتلەندۈرۈش قىزىق لېنىيەسىدىن 13 ى تەسىس قىلىنىپ، ئاياللارنىڭ ھوقۇق-مەنپەئەتىنى كاپالەتلەندۈرۈش تورى رەسمىي شەكىللەندى.
</S>
<S ID=19087>
يېقىنقى ئۈچ يىلدىن بۇيان «يېڭى نىكاھ قانۇنى»، ئاياللارنىڭ ھوقۇق-مەنپەئەتىنى كاپالەنلەندۈرۈش قانۇنى» قاتارلىق قانۇن-نىزاملار بويىچە 33 مەيدان لېكسىيە، 16 مەيدان زېھىن سىناش ياكى نۇتۇق سۆزلەش مۇسابىقىلىرى ئۇيۇشتۇرۇلۇپ، 7988 ئايال (قېتىم)تەربىيەلەندى. 299 پارچە ئەرز-شىكايەت قۇبۇل قىلىنىپ، بىر تەرەپ قىلىش نىسبىتى %98.2 كە يەتتى.
</S>
</TEXT>
/BODY
/DOC