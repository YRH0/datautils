<DOC>
<DOCID>TIANSHAN.566606</DOCID>
<HEADER>
<CLASS>خەلقئارا</CLASS>
<DATE>2016-11-22 11:17:03</DATE>
</HEADER>
<BODY>
<HEADLINE>
<S ID=60908>
ھىندىستاندىكى پويىز رېلىستىن چىقىپ كېتىش ھادىسىسىدە 146 ئادەم قازا قىلدى، قۇتقۇزۇش خىزمىتى توختىدى
</S>
</HEADLINE>
<TEXT>
<S ID=60909>
 شۇ يەر ۋاقتى 20-نويابىر ھىندىستاننىڭ شىمالىدا تېز سۈرئەتلىك پويىز رېلىستىن چىقىپ كېتىش ھادىسىسى يۈز بەردى، ھازىرغا قەدەر ئاز دېگەندىمۇ 146 ئادەم قازا قىلىپ، 150 ئادەم يارىلاندى.
</S>
<S ID=60910>
قۇتقۇزۇش خادىملىرى 21-نويابىر چۈشتىن كېيىن ھايات قالغۇچىلارنى ئاختۇرۇپ قۇتقۇزۇش خىزمىتىنىڭ ئاياغلاشقانلىقىنى جاكارلىدى.
</S>
<S ID=60911>
 ھادىسە ھىندىستاننىڭ شىمالىدىكى چەت رايوندا يۈز بەرگەن بولۇپ، پويىزنىڭ 14 ۋاگونى رېلىستىن چىقىپ كەتكەن.
</S>
<S ID=60912>
قۇتقۇزۇش خادىملىرى قازا قىلغۇچىلارنىڭ جەسىتىنى كېچىلەپ ۋاگوندىن ئېلىپ چىققان.
</S>
<S ID=60913>
خەۋەردە دېيىلىشىچە، نۆۋەتتە ھايات قالغۇچىلارنى تېپىش ئۈمىدى ناھايىتى كىچىك ئىكەن.
</S>
<S ID=60914>
 بۇ رايوننىڭ تۆمۈريول تورى باياناتچىسى ھادىسە يۈز بەرگەندە زادى قانچە ئادەمنىڭ بۇ پويىزغا ئولتۇرغانلىقىغا كېسىپ بىر نېمە دېگىلى بولمايدىغانلىقىنى، بىراق 2000 دىن كۆپ ئادەمنىڭ ئولتۇرغانلىقى مۇقەررەر ئىكەنلىكىنى ئېيتقان.
</S>
<S ID=60915>
 خەۋەردە دېيىلىشىچە، بۇ ھادىسە رېلىس بۇزۇلغانلىقتىن يۈز بەرگەن بولۇشى مۇمكىن بولۇپ، بۇ ھىندىستاندا يۈز بەرگەن 2010-يىلىدىن بۇيانقى ئەڭ ئېغىر تۆمۈريول ئاپىتى ئىكەن.
</S>
<S ID=60916>
 ئىگىلىنىشىچە، ھىندىستان دۇنيا بويىچە ئەڭ چوڭ تۆمۈريول تورىغا ئىگە بولۇپ، زېمىنى كەڭ بۇ دۆلەتتە پويىز يەنىلا ئۇزۇن سەپەردىكى مۇھىم قاتناش قورالى ئىكەن، بىراق خىراجەت يېتىشمەسلىكتىن دائىم دېگۈدەك تۈرلۈك ھادىسىلەر يۈز بېرىپ تۇرىدىكەن.
</S>
</TEXT>
/BODY
/DOC