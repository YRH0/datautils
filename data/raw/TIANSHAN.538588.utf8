<DOC>
<DOCID>TIANSHAN.538588</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-08-03 17:09:51</DATE>
</HEADER>
<BODY>
<HEADLINE>
<S ID=36513>
توقسۇ ناھىيەسىدە 3مىڭ 200 ئائىلىلىك دېھقان خەلقنى بېيتىش ئەمىن ئۆي قورۇلۇشىدىن نەپكە ئېرىشتى
</S>
</HEADLINE>
<TEXT>
<S ID=36514>
   سىدىق مىجىت خەۋەر قىلىدۇ: توقسۇ ناھىيە ئۈچقات يېزا تۈگمەنئېرىق كەنتىدىن مەڭلىك توقا بۇ يىل خەلقنى بېيتىش ئەمىن ئۆيى سېلىشنى پىلانلىغان بولۇپ، يېزا-بازار، كەنت كادىرلىرىنىڭ ئۆي سېلىش ياردىمى ھەققىدىكى تەشۋىقاتىنى ئاڭلىغاندىن كېيىن، ئۆزىمۇ ئۆي سېلىشقا جىددىي تەييارلىق قىلدى ھەمدە ئۈچقات يېزىلىق پارتكوم ۋە خەلق ھۆكۈمىتىنىڭ ئەمەلىي ياردىمىدە 60 كىۋادرات مېتر خەلقنى بېيتىش ئەمىن ئۆيىنى سالدى.
</S>
<S ID=36515>
   توقسۇ ناھىيەسى بۇ يىل يېزىلاردا خەلقنى بېيتىش ئەمىن ئۆي قورۇلۇشىنى خەلققە نەپ يەتكۈزىدىغان «ئەل رايى قۇرۇلۇشى»، سوتسىيالىستىك يېڭى يىزا قۇرۇشى، گۈزەل يېزا-كەنت بەرپا قىلىش قۇرۇلۇشى، تىنىچ، ئىناق مەھەللە بەرپا قىلىشنى ئىلگىرى سۈرۈشتىكى «كاپالەت قۇرۇلۇشى» سۈپىتىدە چىڭ تۇتۇپ، ئەمەلىي ئۈنۈمنى قولغا كەلتۈردى.
</S>
<S ID=36516>
خەلقنى بېيتىش ئەمىن ئۆي قورۇلۇشى بويىچە نىشانلىق باشقۇرۇش مەسئۇلىيەت تۈزۈمى ۋە سىناپ تەكشۈرۈش مېخانىزمىنى ئۈزلۈكسىز مۇكەممەللەشتۈرۈش ئارقىلىق، خەلقنى بېيتىش ئەمىن ئۆي قورۇلۇشىنىڭ تۈرلۈك تەدبىرلىرى ۋە يېزا-بازار، ئاساسي قاتلام كادىرلىرىنىڭ ۋەزىپە-مەسئۇلىيىتىنى پۇختا ئەمەليلەشتۈردى.
</S>
<S ID=36517>
خەلقنى بېيتىش ئەمىن ئۆي قورۇلۇشى باشلىنىشنىڭ ئالدى-كەينىدە 17 قارار كۇرس ئېچىپ، قورۇلۇش قىلغۇچىلاردىن 3435 ئادەم (قېتىم)، يېزا - بازار، كەنت كادىرلىرى، كەنت مۇدىر ياردەمچىلىرىدىن 346 ئادەم (قېتىم) ۋە ئۆي سالىدىغان ئائىلىلەردىن بولۇپ 3200 كىشىنى ئەتراپلىق تەربىيەلىدى.
</S>
<S ID=36518>
   قاتلاممۇقاتلام سۈپەت باشقۇرۇش، تەكشۈرۈپ ھەيدەكچىلىك قىلىش، نازارەت قىلىش گۇرۇپپىلىرىنى قورۇپ، «بەش ئۆتكەل»نى چىڭ تۇتۇپ، سېلىنغان ئۆيلەرنىڭ تېخنىكا تەلەپ بويىچە پۈتۈپ چىقىشىغا كاپالەتلىك قىلدى.
</S>
<S ID=36519>
   ناھىيەنىڭ ئەمەلىي ئەھۋالىغا ئاساسەن، تىجارەتچى ئائىلىلەرگە ئۆي سېلىش كۆلىمىنى كۆپەيتىپ بېرىش، چوڭ يول ئۈستىدىن ئۆي ئورنى بېرىش قاتارلىق تۈرلۈك ئېتىبار بېرىش سىياسەتلىرىنى يولغا قويۇپ، ئاممىنىڭ ئۆي سېلىش قىزغىنلىقىنى ئاشۇردى.
</S>
<S ID=36520>
   توقسۇ ناھىيەلىك خەلقنى بېيتىش ئەمىن ئۆي قۇرۇلۇشى ئىشخانىسىدىن ئىگىلىنىشىچە، ھازىرغا قەدەر 3000 دىن كۆپرەك ئۆي ئاساسىي جەھەتتىن پۈتكەن بولۇپ، 9-ئاينىڭ ئوتتۇرىلىرى قۇرۇلۇش تولۇق پۈتۈپ يىڭى ئۆيگە كۆچۈش ئىشقا ئاشۇرۇلىدىكەن.
</S>
</TEXT>
/BODY
/DOC