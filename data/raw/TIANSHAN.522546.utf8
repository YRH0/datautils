<DOC>
<DOCID>TIANSHAN.522546</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-05-11 11:24:46</DATE>
</HEADER>
<BODY>
<HEADLINE>
<S ID=27859>
كۇچا ناھىيەسى تۆۋەن كاپالەت ئوبيېكتلىرىنىڭ سالاھىيىتىنى قايتىدىن بېكىتتى
</S>
</HEADLINE>
<TEXT>
<S ID=27860>
      ئەھمەد ئىسمائىل خەۋەر قىلىدۇ: كۇچا ناھىيەسى شەھەر، يېزا – بازارلاردىكى تۆۋەن كاپالەت پۇلى ئالىدىغان ئائىلىلەرنىڭ ئەھۋالىنى ئومۇميۈزلۈك ئېنىقلاپ، ئائىلىسىدە قىيىنچىلىقى بار ئاممىنىڭ تۆۋەن كاپالەت پۇلىدىن بەھرىمەن بولۇشىغا كاپالەتلىك قىلىش ئۈچۈن، تۆۋەن كاپالەت ئوبيېكتلىرىنى باشقۇرۇشنىڭ يېڭى مېخانىزمى ئۈستىدە ئىزدەندى. تۆۋەن كاپالەت پۇلى ئېلىش ئوبيېكتلىرىنى دۆلەت ۋە ئاپتونوم رايوننىڭ تۆۋەن كاپالەت پۇلى ئۆلچىمىگە ئاساسەن بېكىتىش، مۇكەممەل ئارخىپ تۇرغۇزۇش، ئائىلە ئىقتىسادىي ئەھۋالى ياخشىلانغان ئوبيېكتلارنى شاللاش ۋە ئىقتىسادىي كىرىم مەنبەسى يوق ئائىلىلەرنى تاللاش تۈزۈمىنى يولغا قويۇپ، تۆۋەن كاپالەت پۇلى ئېلىش شەرتىگە توشقان ئاھالىلەرنىڭ تۆۋەن كاپالەت پۇلى ئېلىشىغا كاپالەتلىك قىلدى.
</S>
<S ID=27861>
    بۇ ناھىيە بۇ يىلنىڭ بېشىدا شەھەر، يېزا – بازارلاردىكى تۆۋەن كاپالەت پۇلى ئېلىش ئوبيېكتلىرىنىڭ كىرىم ئەھۋالى ۋە تۇرمۇش ئەھۋالىنى ئېنىقلاپ، ئىقتىسادىي ئەھۋالى ياخشىلانغان ۋە سىياسەتكە ئۇيغۇن كەلمەيدىغان 271 ئائىلىدىن 920 كىشىنى تۆۋەن كاپالەت پۇلى ئېلىشتىن چېكىندۈردى. تەكشۈرۈش ۋە ئېنىقلاش داۋامىدا تۆۋەن كاپالەت پۇلىدىن بەھرىمەن بولالماي كېلىۋاتقان شەھەر، يېزا – بازارلاردىكى ئائىلىسىدە قىيىنچىلىقى بار 93 ئائىلىدىكى 374 كىشىنى يېڭىدىن شەھەر، يېزا – بازارلاردىكى تۆۋەن كاپالەت پۇلىدىن بەھرىمەن بولۇش دائىرىسىگە كىرگۈزدى. ھازىر شەھەر، يېزا – بازارلاردىكى تۆۋەن كاپالەت پۇلىدىن بەھرىمەن بولىدىغان 10 مىڭ 653 ئائىلىدىكى 36 مىڭ 219 كىشىگە 9 مىليون 55 مىڭ يۈەن تۆۋەن كاپالەت پۇلى تارقاتتى.
</S>
<S ID=27862>
‏    
</S>
</TEXT>
/BODY
/DOC