<DOC>
<DOCID>TIANSHAN.565254</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-11-16 13:09:54</DATE>
</HEADER>
<BODY>
<HEADLINE>
<S ID=59709>
‹‹ئۈچ تولۇقلىما››سىياسىتى كۇچا ناھىيەسىنىڭ چارۋىچىلىق تەرەققىياتىغا تۈرتكە بولدى
</S>
</HEADLINE>
<TEXT>
<S ID=59710>
 ئەھمەد ئىسمائىل خەۋەر قىلىدۇ: كۇچا ناھىيەسى بۇ يىل كىرگەندىن بۇيان چارۋىچىلىقنى تەرەققىي قىلدۇرۇشتا بازارنى يېتەكچى قىلىشتا چىڭ تۇرۇپ، تولۇقلىما بېرىش سىياسىتىنى ئەمەلىيلەشتۈرۈشنى ماس ھالدا چىڭ تۇتقانلىقتىن، چارۋىچىلىقتا زور يۈكسىلىشكە ئېرىشتى.
</S>
<S ID=59711>
 بۇ ناھىيە چارۋا ماللارنى ئۇرۇقلاندۇرۇش تولۇقلىمىسى، نەسىللىك چارۋا مال سېتىۋېلىش تولۇقلىمىسى ۋە يەم – خەشەك پىششىقلاش تولۇقلىمىسى بېرىش قاتارلىق بىر قاتار ئېتىبار سىياسەتلەرنى يولغا قويۇپ ۋە جايىغا ئەمەلىيلەشتۈرۈپ، چارۋىچىلىق ئىشلەپچىقىرىشىنىڭ تەرەققىياتىغا تۈرتكە بولدى.
</S>
<S ID=59712>
ھازىرغا قەدەر ناھىيە بويىچە 1 مىليون 480 مىڭ يۈەن تولۇقلىما تارقىتىلىپ، 520 مىڭ قوي، ئۆچكىنىڭ نەسلى ياخشىلاندى.
</S>
<S ID=59713>
بۇ يىل يېڭىدىن سېتىۋېلىنغان 310 يەم – خەشەك توغراش ماشىنىسىغا 450 مىڭ يۈەن تولۇقلىما بېرىلىپ، 750 مىڭ توننا سىلوس ياسىلىپ، 980 مىڭ چارۋا مالنىڭ بۇ يىل قىش، كېلەر يىل ئەتىيازدىن بىخەتەر ئۆتۈشىگە ئاساس سېلىندى.
</S>
<S ID=59714>
چارۋا ماللارنى ئۇرۇقلاندۇرۇش تولۇقلىمىسى، نەسىللىك چارۋا مال سېتىۋېلىش تولۇقلىمىسىنىڭ تۈرتكىسىدە ھازىرغا قەدەر بېقىلىۋاتقان نەسىللىك كالا 47 مىڭغا، بېقىلىۋاتقان نەسىللىك قوي 465مىڭغا، بېقىلىۋاتقان ئۆي قۇشلىرى 2 مىليون 680 مىڭغا، باقمىچىلىق چوڭ ئائىلىسى 523كە يەتتى.
</S>
<S ID=59715>
‏
</S>
</TEXT>
/BODY
/DOC