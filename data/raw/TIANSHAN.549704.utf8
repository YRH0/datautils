<DOC>
<DOCID>TIANSHAN.549704</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-09-18 12:42:27</DATE>
</HEADER>
<BODY>
<HEADLINE>
<S ID=49195>
ئۆرۈك ئوخشاپ مول بولدى، يانچۇقلارغا پۇل تولدى
</S>
</HEADLINE>
<TEXT>
<S ID=49196>
   غەيرەت جاسارەت، نامەتجان يۈسۈپ خەۋەر قىلىدۇ: كەلپىن ناھىيەسى بۇ يىل كىرگەندىن بۇيان ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمەت گۇرۇپپىسىنىڭ ياردىمىدە ئۆرۈك مەھسۇلاتلىرىنى سېتىپ چىقىرىش يوللىرىنى كېڭەيتىپ، دېھقانلارنىڭ كىرىمىنىڭ ئېشىشىغا ياردەم بەردى.
</S>
<S ID=49197>
   كەلپىن ناھىيەلىك تەمىنات – سودا كوپىراتىپى نامرات ئائىلىلەرنىڭ تېزرەك نامراتلىقتىن قۇتۇلۇپ بېيىشىغا ئەمەلىي ياردەم بېرىش ئۈچۈن 1 مىليون يۈەن مەبلەغ توپلاپ، ناھىيە تەۋەسىدىكى نامرات ئائىلىلەرنىڭ ئۆرۈكلىرىنىڭ ھەر كىلوگىرامىنى ئۈچ يۈەندىن بەش يۈەنگىچە سېتىۋالدى ھەمدە بەزى ئائىلىلەرنىڭ ئۆرۈكلىرىنى ئىسسىق شامالدا گۈلە قۇرۇتۇش ئۈسكۈنىسى ئارقىلىق ھەقسىز قۇرۇتۇپ بېرىپ، دېھقانلارنىڭ قارشى ئېلىشىغا ئېرىشتى.
</S>
<S ID=49198>
كەلپىن ناھىيەلىك ئىجتىمائىي سۇغۇرتا ئىدارىسىدىن گەزلىك بازىرىنىڭ سېرىق توغراق كەنتىگە چۈشكەن خىزمەت گۇرۇپپىسىدىكىلەر ئۈندىدار سۇپىسىدىن پايدىلىنىپ، ئاقسۇدىكى مېۋە سودىگەرلىرى بىلەن ئالاقىلىشىپ، دېھقانلارنىڭ 13 توننىدىن ئارتۇق ئۆرۈكىنىڭ ھەر كىلوگىرامىنى تۆت يۈەندىن سېتىپ چىقىرىپ، دېھقانلارنىڭ باغ – ئورمانچىلىقتىن قىلغان كىرىمىنىڭ ئېشىشىغا تۈرتكە بولدى.
</S>
<S ID=49199>
   ئىگىلىشىمىزچە، بۇ ناھىيە تۈرلۈك نەپ يەتكۈزۈش سىياسەتلىرىنى ۋاقتىدا ئەمەلىيلەشتۈرۈپ، مۇلازىمەت سىستېمىسىنى مۇكەممەللەشتۈرگەنلىكتىن، ھازىر ناھىيە بويىچە ئۆرۈكلۈك باغ كۆلىمى 20 مىڭ موغا، ئۆرۈك ئومۇمىي ھوسۇلى 5000 توننىغا يېتىپ، ئۆرۈك كەلپىن دېھقانلىرىنىڭ ئاساسلىق كىرىم مەنبەسىگە ئايلانغان.
</S>
</TEXT>
/BODY
/DOC