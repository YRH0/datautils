<DOC>
<DOCID>TIANSHAN.566744</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-11-22 17:03:04</DATE>
</HEADER>
<BODY>
<HEADLINE>
<S ID=60968>
كۇچا دېھقانلىرى يېزا يېڭىچە ھەمكارلىشىپ داۋالىنىش سىياسىتىدىن نەپكە ئېرىشتى
</S>
</HEADLINE>
<TEXT>
<S ID=60969>
 ئەھمەد ئىسمائىل خەۋەر قىلىدۇ: كۇچا ناھىيەسى سەھىيە، داۋالاش ئىشلىرىنى ئۈزلۈكسىز تەرەققىي قىلدۇرۇپ ۋە مۇكەممەللەشتۈرۈپ، يېزا يېڭىچە ھەمكارلىشىپ داۋالىنىشنى نازارەت قىلىپ باشقۇرۇشنى كۈچەيتىپ، ئاممىنى بۇ جەھەتتە ئەمەلىي نەپكە ئېرىشتۈردى.
</S>
<S ID=60970>
 بۇ ناھىيە بۇ يىل كىرگەندىن بۇيان ‹‹خەلققە قولايلىق يارىتىش، ئاممىغا نەپ يەتكۈزۈش››تىن ئىبارەت خىزمەت پىرىنسىپىدا چىڭ تۇرۇپ، باشقۇرۇشنى كۈچەيتىش، مۇلازىمەتنى ئەلالاشتۇرۇپ، يېزا يېڭىچە ھەمكارلىشىپ داۋالىنىش سۇغۇرتىسىغا قاتناشقان دېھقان – چارۋىچىلارنىڭ كېسەل كۆرسىتىش ۋە داۋالىنىش خىراجىتىنى ئاتچوت قىلىش تەس بولۇش مەسىلىسىنى ئۈنۈملۈك ھەل قىلدى.
</S>
<S ID=60971>
ھەرقايسى يېزا – بازارلىق داۋالاش ئاپپاراتلىرىدا ‹‹بەشنى ئېنىقلاش، بەشنى تەكشۈرۈش›› پائالىيىتىنى يولغا قويۇپ، ئاغرىقلارنىڭ كېسەل تارىخى، رېتسېپى، مۇلازىمەت، دورا، ھەق ئېلىش ئۆلچىمى قاتارلىقلارنىڭ بەلگىلىمىگە ئۇيغۇن ياكى ئۇيغۇن ئەمەسلىكىنى تەكشۈرۈپ، مەسىلە بايقالغانلىرىنى ۋاقتىدا بىر تەرەپ قىلىپ، دېھقانلارنىڭ بۇ جەھەتتىكى قانۇنلۇق ھوقۇق – مەنپەئىتىنى كاپالەتلەندۈردى.
</S>
<S ID=60972>
داۋالاش ئاپپاراتلىرىدىكى داۋالىنىش خىراجىتىنىڭ ئاتچوت قىلىنىش ئەھۋالىنى نازارەت قىلىپ باشقۇرۇشنى كۈچەيتىش بىلەن بىللە، داۋالاش ئاپپاراتلىرى تولۇقلىما بېرىش تۈزۈمىنى يولغا قويۇپ، ناھىيە دەرىجىلىكتىن تۆۋەن دوختۇرخانىلاردا شۇ كۈنى ھېسابات قىلىش، ئاتچوت قىلىشنى ئەمەلگە ئاشۇردى.
</S>
<S ID=60973>
نەتىجىدە، بۇ ناھىيەدە بۇ يىل 1 – ئايدىن 10 – ئاينىڭ ئاخىرىغىچە 72 مىڭ 260 ئادەم (قېتىم)نىڭ 34 مىليون 439 مىڭ يۈەن داۋالىنىش خىراجىتى ئاتچوت قىلىنىپ، ‹‹يېنىك كېسەللەر يېزىدىن، ئېغىر كېسەللەر ناھىيەدىن چىقماسلىق››تەك داۋالاش ئەندىزىسى تۇرغۇزۇلۇپ، دېھقان – چارۋىچىلارنىڭ كېسەل سەۋەبىدىن قايتىدىن نامراتلىشىپ كېتىشىنىڭ ئالدىنى ئېلىش نىشانى ئاساسىي جەھەتتىن ئەمەلگە ئاشتى.
</S>
</TEXT>
/BODY
/DOC