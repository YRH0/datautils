<DOC>
<DOCID>TIANSHAN.573531</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-12-21 13:05:09</DATE>
</HEADER>
<BODY>
<HEADLINE>
<S ID=66803>
نىلقا ناھىيەسى ئومۇمىي خەلق ساغلاملىقى بويىچە سالامەتلىك تەكشۈرۈش خىزمىتىنى قانات يايدۈردى
</S>
</HEADLINE>
<TEXT>
<S ID=66804>
  گۈلزار ئوسمان خەۋەر قىلىدۇ: ئومۇمىي خەلق سالامەتلىك تەكشۈرتۈش خىزمىتى باشلانغاندىن بۇيان نىلقا ناھىيەسىدە ھازىر شەھەر – يېزا ئاھالىلىرىدىن 110 مىڭ كىشى ھەقسىز سالامەتلىك تەكشۈرتۈشتىن بەھرىمەن بولدى.
</S>
<S ID=66805>
سالامەتلىك تەكشۈرتۈش قۇرۇلۇشى ئاممىغا نەپ يەتكۈزۈپلا قالماي يەنە كىشىلەردىكى دائىم كۆرۈلىدىغان ئاستا خاراكتېرلىك ئېغىر كېسەللەر ۋە دائىم كۆرۈلىدىغان كېسەللەر ئېنىقلىنىپ، ئاممىنىڭ ساغلاملىقىغا كاپالەتلىك قىلىش سەۋىيەسى يەنىمۇ ئىلگىرىلىگەن ھالدا يۇقىرى كۆتۈرۈلدى.
</S>
<S ID=66806>
 ئاھالە جۈمەم مۇنداق دېدى: دوختۇرلارنىڭ ئۆيۈمگە كېلىپ مېنى تەكشۈرۈپ قويغانلىقىغا كۆپتىن – كۆپ رەھمەت ئېيتىمەن، ئون نەچچە يىل بولدى، يول ماڭالمايمەن، دوختۇرلار بۈگۈن تەكشۈرۈش ئۈسكۈنىلىرىنى ئېلىپ كېلىپ مېنى تەكشۈردى، يەنە تېخى ماڭا دورىلارنى سوۋغا قىلدى.
</S>
<S ID=66807>
 ئۇقۇشىمچە، داۋالاش ئارقىلىق خەلققە نەپ يەتكۈزۈش، ئومۇمىي خەلقنىڭ ساغلاملىق سەۋىيەسىنى ئۆستۈرۈش، 2020 – يىلىغىچە ئاپتونوم رايونىمىزدىكى ھەر مىللەت ئاممىنىڭ ساغلاملىق ئاساسىي كۆرسەتكۈچىنى پۈتۈن مەملىكەتنىڭ سەۋىيەسىگە يەتكۈزۈشكە كاپالەتلىك قىلىش ئۈچۈن، نىلقا ناھىيەسى ئاكتىپ تۈردە رەھبەرلىك گۇرۇپپىسى قۇرۇپ ‹‹نىلقا ناھىيە تەۋەلىكىدىكى شەھەر – يېزا ئاھالىلىرىنىڭ سالامەتلىك تەكشۈرتۈش قۇرۇلۇشىنى يولغا قويۇش لايىھەسى››نى تۈزۈپ چىققان، شۇنىڭ بىلەن بىللە 13 مىليون 800 مىڭ يۈەن مەبلەغ توپلاپ ، 13 يېزا – بازار شىپاخانىسى ئۈچۈن رەڭلىك ئۇلترا ئاۋاز دولقۇنلۇق تەكشۈرۈش ئاپپاراتى، بىيوخىمىيەلىك ئانالىزاتور، يۈرەك كۆزىتىش ئەسۋابى قاتارلىق ئۈسكۈنىلەرنى سەپلىگەن ھەم مۇقىم سالامەتلىك تەكشۈرتۈش نۇقتىسىدىن 15نى، كۆچمە سالامەتلىك تەكشۈرتۈش نۇقتىسىدىن 12نى تەسىس قىلغان، 720 تېببىي خادىم ۋە 260 كادىرنى سالامەتلىك تەكشۈرۈش خىزمىتىنى قانات يايدۇرۇشقا ئاجراتقان.
</S>
<S ID=66808>
‏
</S>
</TEXT>
/BODY
/DOC