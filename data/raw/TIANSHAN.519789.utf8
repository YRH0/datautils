<DOC>
<DOCID>TIANSHAN.519789</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-26 16:25:36</DATE>
</HEADER>
<BODY>
<HEADLINE>
<S ID=26524>
تولۇقلىما بېرىش سىياسىتى يېزا ئىگىلىكىنىڭ ماشىنىلىشىشىغا تۈرتكە بولدى
</S>
</HEADLINE>
<TEXT>
<S ID=26525>
    ئابدۇسالام قادىر خەۋەر قىلىدۇ: ئىلى ئوبلاستىغا بىۋاسىتە قاراشلىق جايلاردا دۆلەتنىڭ يېزا ئىگىلىك ماشىنىلىرى سېتىۋېلىش تولۇقلىمىسى بېرىش سىياسىتىنىڭ تۈرتكىسىدە يېزا ئىگىلىكىنىڭ ماشىنىلىشىش قەدىمى تېزلىتىلدى. بۇلتۇردىن ھازىرغىچە ئوبلاستتا يېزا ئىگىلىك ماشىنىلىرى سېتىۋېلىش تولۇقلىمىسىدىن 137 مىليون يۈەن تارقىتىلىپ، بۇنىڭدىن يېزا ئىگىلىك ماشىنىسى سېتىۋالغان 5000غا يېقىن دېھقان – چارۋىچى مەنپەئەتلەندى.
</S>
<S ID=26526>
   قورغاس ناھىيەسىنىڭ لەڭگەر يېزىسى روشەنباغ كەنتىدىكى يېزا ئىگىلىك ماشىنىسى چوڭ ئائىلىسى ئاۋۇت توختى مۇنداق دېدى: دۆلەتنىڭ يېزا ئىگىلىك ماشىنىلىرىنى سېتىۋېلىشقا تولۇقلىما بېرىش سىياسىتىنىڭ تۈرتكىسىدە ھازىرغىچە تىراكتوردىن تۆتنى سېتىۋالدىم ھەم بۇنىڭدىن يىلىغا 100 مىڭ يۈەندىن ئارتۇق كىرىم قىلدىم. يەنە يۈرۈشلۈك چاتما سايمان سېتىۋېلىپ تولۇقلىما پۇلدىن بەھرىمەن بولدۇم.
</S>
<S ID=26527>
   ئۇقۇشىمچە، ئوبلاستقا بىۋاسىتە قاراشلىق جايلاردا يېزا ئىگىلىكىنىڭ ماشىنىلىشىش سەۋىيەسىنىڭ ئېشىشىغا ئەگىشىپ، ئىلغار تېخنىكا، ئۇسۇللار يېزا ئىگىلىك ئىشلەپچىقىرىشىدا ئومۇملاشقان. نەتىجىدە ماشىنا ئارقىلىق تېمىتىپ سۇغىرىش كۆلىمى 950 مىڭ موغا، ماشىنا بىلەن ئۇرۇقنى دانىلاپ تېرىش كۆلىمى 3 مىليون 600 مىڭ موغا يەتكەن. دېھقانلار مۇشۇ بىر تۈردىنلا يىلىغا 50 مىليون يۈەنگە يېقىن چىقىمنى تېجەپ قالغان. ھازىر ئوبلاستقا بىۋاسىتە قاراشلىق جايلاردا يېزا ئىگىلىك ماشىنىلىرى دېھقانلار كەسپىي ھەمكارلىق كوپىراتىپىدىن 46 سى قۇرۇلۇپ، كوپىراتىپ ئەزاسى 2489 گە، يېزا ئىگىلىك ماشىنىلىرى ۋە يۈرۈشلۈك چاتما سايمان 3290 گە، دېھقانلارنىڭ يېزا ئىگىلىك ماشىنىلىرىدىن قىلغان يىللىق كىرىمى 140 مىليون يۈەنگە يەتكەن. بۇنىڭ ئىچىدە تۆت كوپىراتىپ ‹‹مەملىكەت بويىچە ئۈلگىلىك يېزا ئىگىلىك ماشىنىلىرى دېھقانلار كەسپىي ھەمكارلىق كوپىراتىپى››، سەككىز يېزا ئىگىلىك دېھقانلار كەسپىي ھەمكارلىق كوپىراتىپى ‹‹ئاپتونوم رايون بويىچە ئۈلگىلىك يېزا ئىگىلىك ماشىنىلىرى ھەمكارلىق كوپىراتىپى›› شەرىپىگە ئېرىشكەن. چوڭ، ئوتتۇرا تىپلىق تىراكتور 32 مىڭ 304كە؛ يۈرۈشلۈك چاتما سايمان 61 مىڭ 525كە يېتىپ، ماشىنا ئارقىلىق يەر ئاغدۇرۇش نىسبىتى %99.9كە، ماشىنا ئارقىلىق ئۇرۇق سېلىش نىسبىتى %97.9كە، ماشىنا ئارقىلىق ھوسۇل يىغىش نىسبىتى %84.4كە يەتكەن.
</S>
<S ID=26528>
‏
</S>
</TEXT>
/BODY
/DOC