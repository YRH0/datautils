<DOC>
<DOCID>TIANSHAN.563597</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-11-09 11:36:25</DATE>
</HEADER>
<BODY>
<HEADLINE>
<S ID=57775>
ئاقتۇ ناھىيەسى كەپە ئۆي رايونىنى ئۆزگەرتىش قۇرۇلۇشى قەدىمىنى تېزلەتتى
</S>
</HEADLINE>
<TEXT>
<S ID=57776>
  مۇختەر نۇرمۇھەممەت خەۋەر قىلىدۇ: ئاقتۇ ناھىيەسى كەپە ئۆي رايونىنى ئوزگەرتىشنى شەھەرلەشتۈرۈش قەدىمىنى تېزلىتىش، تۇرالغۇ مۇھىتىنى ياخشىلاش، شەھەر ئوبرازىنى ئۆستۈرۈشتىكى مۇھىم تەدبىر قاتارىدا چىڭ تۇتۇپ، كۆرۈنەرلىك ئۈنۈمنى قولغا كەلتۈردى.
</S>
<S ID=57777>
 بۇ ناھىيە يېقىنقى يىللاردىن بۇيان كەپە ئۆي رايونىنى ئۆزگەرتىپ، تۇرالغۇ مۇھىتىنى ياخشىلاش پىلان – تەدبىرلىرىنى تۈزۈپ يولغا قويۇش بىلەن بىللە، سىياسەت ۋە مەبلەغ جەھەتتىكى نەپ يەتكۈزۈش سىياسەتلىرىنى ئاممىغا تەشۋىق قىلىپ، ئەمەلىي كۈچى كۈچلۈك سودىگەرلەرنى كەپە ئۆي رايونىنى ئۆزگەرتىش قۇرۇلۇشىغا قاتنىشىشقا يېتەكلىدى ۋە رىغبەتلەندۈردى.
</S>
<S ID=57778>
كۆچۈرۈش – چېقىش خىزمىتىدە كەپە ئۆي رايونىدىكى ئاھالىلەرنىڭ ئىقتىسادىي شارائىتى، سېلىشنى خالايدىغان ئۆي شەكلى ۋە كۆلىمى قاتارلىقلارنى ئىگىلەپ، كەپە ئۆي رايونىنىڭ ئالاھىدىلىكىگە ماس كېلىدىغان ئۆزگەرتىش پىلانى تۈزۈپ يولغا قويدى ۋە ئالاقىدار ئىشلارنى ئاممىغا ئاشكارىلاپ، ئاممىنىڭ نازارىتىنى قوبۇل قىلدى.
</S>
<S ID=57779>
ئۆزگەرتىلگەن ئولتۇراق رايونلارنىڭ مەھەللە مۇلازىمەت ئاپپاراتلىرى ۋە ئاساسىي ئۇل ئەسلىھەلىرىنى مۇكەممەللەشتۈرۈپ، يېشىللاشقان، باغچە تۈسىنى ئالغان يېڭى ئولتۇراق رايونلارنى قۇرۇپ، كۆچۈرۈلگەن ئاممىنى زامانىۋى بىنا ئۆيلەردە ئولتۇرۇش ئىمكانىيىتىگە ئىگە قىلدى.
</S>
<S ID=57780>
نەتىجىدە ھازىرغا قەدەر ناھىيە بويىچە كەپە ئۆي رايونىدىكى 4000 يۈرۈش كونا ئۆي چېقىلىپ، باغچە تۈسىنى ئالغان يەتتە ئولتۇراق رايون يېڭىدىن بەرپا قىلىندى ھەم كەپە رايونىدىكى 4000دىن ئارتۇق ئاھالە يېڭى ئۆيلەرگە كۆچۈپ كىردى.
</S>
<S ID=57781>
‏
</S>
</TEXT>
/BODY
/DOC