<DOC>
<DOCID>TIANSHAN.528880</DOCID>
<HEADER>
<CLASS>شىنجاڭ</CLASS>
<DATE>2016-06-19 13:20:22</DATE>
</HEADER>
<BODY>
<HEADLINE>
<S ID=30778>
قىزىلسۇ قىرغىز ئاپتونوم ئوبلاستى نامراتلىقتىن قۇتۇلدۇرۇش، چېگرانى مۇستەھكەملەش قەدىمىنى تېزلەتتى
</S>
</HEADLINE>
<TEXT>
<S ID=30779>
مۇخبىرلىرىمىز لى ياڭ، ياۋ تۇڭ
</S>
<S ID=30780>
   14 – ئىيۇن ئاسماننى قويۇق بۇلۇت قاپلاپ، سىم – سىم يامغۇر يېغىۋاتقان بولسىمۇ، 55 ياشلىق قىرغىز چېگرا قوغدىغۇچى توختاخۇن تۇردالى چېگرانى چارلاۋاتاتتى. ئۇ يېشىل، شالاڭ تاغ چوققىلىرىنىڭ يامغۇردا تېخىمۇ يېشىللىققا پۈركەنگەنلىكىنى كۆردى.
</S>
<S ID=30781>
   پامىر ئېگىزلىكىگە جايلاشقان ئاتۇش شەھىرىنىڭ تۈگۈرمىتى يېزىسى مەيدان كەنتىنىڭ دېڭىز يۈزىدىن ئېگىزلىكى 2900 مېتىر، چېگرا لىنىيەسى بىلەن بولغان تۈز سىزىق ئارىلىقى ئون كىلومېتىرلا كېلىدۇ. توختاخۇن چېگرانى چارلاپ بولۇپ، ئائىلىسىگە ئەھۋال ئىگىلىگىلى كەلگەن كادىرلارنى ئۇچراتتى. ئۇ كېيىنكى يېرىم يىللىق ئويى توغرىسىدا گەپ بولغاندا، ئوڭايسىزلانغان ھالدا: ‹‹باقمىچىلىق كۆلىمىنى كېڭەيتمەكچى ئىدىم، لېكىن قىشتا يەم – خەشەك يېتىشمىگەچكە، بېشىم قېتىۋاتىدۇ›› دېدى.
</S>
<S ID=30782>
   توختاخۇننىڭ ئاتۇشتا ئېچىلىۋاتقان يىغىننىڭ ئۆزى بىلەن مۇناسىۋەتلىك ئىكەنلىكىدىن خەۋىرى يوق ئىدى.
</S>
<S ID=30783>
   ‹‹ئوت – چۆپ ئىمپورت قىلىشنى مۇھىم يول قىلىش، شۇنىڭ بىلەن بىللە ئوتلاق سۈپىتىنى ياخشىلاپ، سۈنئىي يەم – خەشەك بازىسى قۇرۇش كېرەك››. توختاخۇن كۆڭۈل بۆلۈۋاتقان يەم – خەشەك مەسىلىسىگە ئاپتونوم رايوننىڭ قىزىلسۇ قىرغىز ئاپتونوم ئوبلاستىنىڭ نامراتلىقتىن قۇتۇلدۇرۇش جېڭىنى ئىلگىرى سۈرۈش، خەلقنى بېيىتىپ، چېگرانى مۇستەھكەملەش سۆھبەت يىغىنىدا چۈشەنچە بېرىلدى.
</S>
<S ID=30784>
 چېگرا رايوننى نامراتلىقتىن قۇتۇلدۇرۇش، چېگرانى مۇستەھكەملەش يولىنى تېپىپ چىقىش كېرەك
</S>
<S ID=30785>
   قىزىلسۇ قىرغىز ئاپتونوم ئوبلاستى ئېگىز ھەم سوغۇق رايونغا جايلاشقان بولۇپ، نامراتلىق كۆرۈلۈش نىسبىتى ئاپتونوم رايون بويىچە 2 – ئورۇندا، نامرات ئاھالىنىڭ سانى جەھەتتە ئاپتونوم رايون بويىچە 3 – ئورۇندا تۇرىدۇ. ئۇزاقتىن بۇيان، ۋەتىنىمىزنىڭ ئەڭ غەربىي بۇرجىكىدىكى بۇ زېمىن ۋەتىنىمىزنىڭ ئەڭ ئۇزۇن چېگرا لىنىيەسىنى قوغدىماقتا. لېكىن، تاغلىق ئوبلاست دېگەن نام بۇ جاينىڭ نامرات، ئاساسى ئاجىز بولۇشتەك رېئاللىقىنى يوشۇرالمىدى، ھازىرغىچە 156 مىڭ نامرات ئامما نامراتلىق سىزىقىنىڭ گىرۋىكىدە تىركەشمەكتە.
</S>
<S ID=30786>
   ئالاھىدە جۇغراپىيەلىك مۇھىت ۋە كۆپ خىل مۇرەككەپ ئامىل قىزىلسۇ قىرغىز ئاپتونوم ئوبلاستنىڭ ئىقتىسادىنىڭ تەرەققىياتىنى ئېغىر دەرىجىدە چەكلەپ تۇرماقتا. 2015 – يىلى قىزىلسۇ قىرغىز ئاپتونوم ئوبلاستىنىڭ ئىچكى ئىشلەپچىقىرىش ئومۇمىي قىممىتى (GDP) 10 مىليارد 150 مىليون يۈەن بولۇپ، ئاپتونوم رايونىمىزدىكى ۋىلايەت، ئوبلاست، شەھەرلەر ئىچىدە ئەڭ ئاخىرىدا تۇردى.
</S>
<S ID=30787>
   مەۋقەنى چېگرانى مۇستەھكەملەش ئارقىلىق نامراتلىقتىن قۇتۇلدۇرۇشقا قويۇش، نامراتلىقتىن قۇتۇلدۇرۇش ئارقىلىق چېگرانى مۇستەھكەملەش كېرەك شۇجى جاڭ چۈنشيەننىڭ سۆھبەت يىغىنىدا قىلغان بۇ سۆزى نامراتلىقتىن قۇتۇلدۇرۇش جېڭىنىڭ خەلقنى بېيىتىپ، چېگرانى مۇستەھكەملەش بىلەن بولغان مۇناسىۋىتىنى چوڭقۇر، ئېنىق كۆرسىتىپ بەردى. يىغىندا مۇنداق دېيىلدى: چېگرانى قوغداش، چېگرانى مۇستەھكەملەش تۈپ مەنپەئەت ۋە ئۇزاق ئىستراتېگىيە، شۇنداقلا مۇقەددەس بۇرچىمىز. قىزىلسۇ قىرغىز ئاپتونوم ئوبلاستى چېگرا رايون، چېگرانىڭ ئەڭ چېتىدىكى ئامما ئارىسىدا نامراتلار %40 تىن كۆپرەكنى ئىگىلەيدۇ. نامراتلىقتىن قۇتۇلدۇرۇش جېڭىدە ئالدى بىلەن چېگرانى مۇستەھكەملەشتىن ئىبارەت بۇ ئالدىنقى شەرتكە بويسۇنۇش ۋە ئۇنىڭغا مۇلازىمەت قىلىش، شۇنداقلا يەنە نامراتلىقتىن قۇتۇلدۇرۇپ، خەلقنى بېيىتىش ئارقىلىق چېگرا ئاھالىسىنى خاتىرجەم قىلىپ، خاتىرجەم چېگرانى قوغداپ، چېگرانى مۇستەھكەملەشكە كاپالەتلىك قىلىش كېرەك.
</S>
<S ID=30788>
   سۆھبەت يىغىنىدا مۇنداق دەپ تەكىتلەندى: قىزىلسۇ قىرغىز ئاپتونوم ئوبلاستى نامراتلىقتىن قۇتۇلدۇرۇپ، چېگرانى مۇستەھكەملەشنى ئىلگىرى سۈرۈشتە، باش شۇجى شى جىنپىڭنىڭ بىر قاتار مۇھىم سۆزىنىڭ روھىنى چوڭقۇر ئىزچىللاشتۇرۇپ، ‹‹بەش بىر گەۋدىلەشكەن›› ئومۇمىي ئورۇنلاشتۇرمىسى ۋە ‹‹تۆت ئومۇميۈزلۈك››تىن ئىبارەت ئىستراتېگىيەلىك ئورۇنلاشتۇرما بويىچە، ئىجتىمائىي مۇقىملىق ۋە ئەبەدىي ئەمىنلىكتىن ئىبارەت ئومۇمىي نىشاننى چۆرىدەپ، يېڭىلىق يارىتىش، ماس بولۇش، يېشىل بولۇش، ئوچۇق بولۇش، تەڭ بەھرىلىنىشتىن ئىبارەت يېڭى تەرەققىيات ئىدىيەسىدە، ئېچىۋېتىشنى يېتەكچى، تەرەققىياتنى ئاساس، خەلقنى بېيىتىشنى يادرو، چېگرا رايوننى مۇستەھكەملەشنى نىشان قىلىشتا، ئىقتىسادتا ئۈستۈنلۈكنى ئالدىنقى ئورۇنغا قويۇش، ئاساسنى پۇختا سېلىش، ماس تەرەققىي قىلىش، كۆپ تەرەپ تەڭ كۈچ چىقىرىش، يېتەرسىزلىكلەرنى تۈگىتىشتە چىڭ تۇرۇپ، 1 – سەپتىكى چېگرا ئاھالىسىنى نامراتلىقتىن ئىمكانقەدەر تېز قۇتۇلدۇرۇشنى تىرىشىپ قولغا كەلتۈرۈپ، 2020 – يىلغىچە ئومۇميۈزلۈك نامراتلىقتىن قۇتۇلدۇرۇشقا، ئومۇميۈزلۈك ھاللىق جەمئىيەت قۇرۇپ چىقىشقا ھەقىقىي كاپالەتلىك قىلىپ، چېگرا رايوننى نامراتلىقتىن قۇتۇلدۇرۇش، چېگرانى مۇستەھكەملەش يولىنى تېپىپ چىقىش كېرەك.
</S>
<S ID=30789>
   نامراتلارنى دەل جايىدا يۆلەش، نامراتلىقتىن دەل جايىدا قۇتۇلدۇرۇش بەخت ئىشىكى ئېچىلدى
</S>
<S ID=30790>
‏   &lt;&lt;يىل بويى چارۋا باقساقمۇ، قەلبىمىزدە ئۇلۇغ ۋەتىنىمىزگە بولغان مىننەتدارلىق ھېسسىياتىمىز مەڭگۈ ئۆكسۈمەيدۇ، زىممىمىزدىكى مەسئۇلىيەتنىڭ ئېغىرلىقىنى ھەر ۋاقىت ھېس قىلىپ تۇرىمىز›› دېدى ئۇلۇغچات ناھىيەسىنىڭ تويۇن يېزىسى تويۇن كەنت پارتىيە ياچېيكىسىنىڭ شۇجىسى توختىتۇسۇن تۇرسۇن سۆھبەت يىغىنىدا.
</S>
<S ID=30791>
   ‹‹بىر كىگىز ئۆي بىر قاراۋۇلخانا، بىر چېگرا ئاھالىسى بىر مۇھاپىزەتچى››. كۆپ يىللاردىن بۇيان، ھەر مىللەت چېگرا ئاھالىسى چېگرا لىنىيەسىدە ياشاپ، ئىشلەپچىقىرىش بىلەن شۇغۇللىنىپ، چېگرانى قوغدىدى، مۇھاپىزەت قىلدى.
</S>
<S ID=30792>
   ‹‹ئۇلار ئالاھىدە بۇرچنى زىممىسىگە ئالغان، ئەمما ئۇلار تۇرۇۋاتقان جاينىڭ تەبىئىي شارائىتى ناھايىتى ناچار، ئىشلەپچىقىرىشنى راۋاجلاندۇرۇش، يۆتكەپ ئىشقا ئورۇنلاشتۇرۇش، باشقا جايغا كۆچۈرۈش قاتارلىق شەكىللەر ئارقىلىق نامراتلىقتىن قۇتۇلدۇرۇشقا ئامالسىز، بۇ نامراتلىقتىن قۇتۇلدۇرۇش جېڭىدىكى ئەڭ قىيىن مەسىلە، ئەمما بۇنى جەزمەن يېڭىشىمىز زۆرۈر›› دېدى ئاپتونوم رايونلۇق خەلق ئىشلىرى نازارىتى پارتگۇرۇپپىسىنىڭ شۇجىسى لى نىڭپىڭ سۆز قىلىپ.
</S>
<S ID=30793>
   يىغىندا مۇنداق دېيىلدى: ‹‹ئۈچ سەپ ھەمتۈرتكە بولۇش››تىن ئىبارەت نامراتلارنى يۆلەش ئەندىزىسىدە چىڭ تۇرۇپ، 1 – سەپتىكى چېگرا ئاھالىسىنى بالدۇرراق نامراتلىقتىن قۇتۇلدۇرۇشقا كاپالەتلىك قىلىش كېرەك.
</S>
<S ID=30794>
   ‹‹1 – سەپتىكىلەر چېگرانى قوغداش، 2 – سەپتىكىلەر چېگرانى مۇستەھكەملەش، 3 – سەپتىكىلەر مۇلازىمەت قىلىش›› قىزىلسۇ قىرغىز ئاپتونوم ئوبلاستىنىڭ تەجرىبىسى. يىغىندا مۇنداق دېيىلدى: بۇ تەجرىبىلەرنى ئۈزلۈكسىز مۇكەممەللەشتۈرۈش كېرەك. بىرىنچى سەپتىكى كەنتلەردە چېگرانى قوغداشنى گەۋدىلەندۈرۈپ، چېگرانى قوغداشقا ئالاقىدار ئەسلىھە ۋە ئاساسىي تۇرمۇش شارائىتىنى ياخشىلاش؛ 2 – سەپتىكى يېزا – بازارلاردا كەسىپلەرنى راۋاجلاندۇرۇشنى نۇقتىلىق تۇتۇپ، 1 – سەپتىكى چېگرا ئاھالىسىنى تېخىمۇ ياخشى كاپالەت بىلەن تەمىنلەش؛ 3 – سەپتىكى ناھىيە، شەھەرلەر ئۇنىۋېرسال مۇلازىمەت فۇنكسىيەسىنى مۇكەممەللەشتۈرۈپ، چېگرا 1 – لىنىيەسى، 2 – لىنىيەسىنى ياخشى ئۇنىۋېرسال مۇلازىمەت، ياردەم بىلەن تەمىنلەش كېرەك.
</S>
<S ID=30795>
   ‹‹چېگرانى قوغدىغۇچىلار ۋە 1 – سەپتىكى چېگرا ئاھالىسىنىڭ قوشۇمچە ياردەم پۇل ئۆلچىمىنى ئۆستۈرۈپ، چېگرانىڭ ئەڭ چېتىدىكى كەنتلەرنىڭ شارائىتىنى ياخشىلاپ، چارۋىچىلىقنى ئاساس قىلغان كەسىپلەرنى چىڭ تۇتۇش كېرەك››.
</S>
<S ID=30796>
   قىزىلسۇ قىرغىز ئاپتونوم ئوبلاستلىق پارتكومنىڭ شۇجىسى ليۇ خۈيجۈن مۇنداق دېدى: قىزىلسۇ قىرغىز ئاپتونوم ئوبلاستى ‹‹بەش بەش قۇرۇلۇشى››نى زور كۈچ بىلەن ئىلگىرى سۈرۈپ، مەخسۇس تۈر بويىچە يۆلەش، ساھەلەر بويىچە يۆلەش، جەمئىيەت يۆلەش، شىنجاڭغا نىشانلىق ياردەم بېرىش بويىچە يۆلەشتىن ئىبارەت ‹‹تۆت بىر گەۋدىلەشكەن››، ماسلىشىپ ئۆتكەلگە ھۇجۇم قىلىش مېخانىزمىنى مۇكەممەللەشتۈرۈپ، نامراتلارنى يۆلەش سىياسىتىنىڭ دەل جايىدا ئەمەلىيلىشىشىگە، خەلق تۇرمۇشىنى ياخشىلاشتا، ئىتتىپاقلىقنى ئىلگىرى سۈرۈشتە ئەمەلىيلىشىشىگە كاپالەتلىك قىلىش كېرەك.
</S>
<S ID=30797>
   30 تارماق بىرىكمە كۈچ شەكىللەندۈرۈپ، ئۆتكەلگە ھۇجۇم قىلىش
</S>
<S ID=30798>
   ئاپتونوم رايوننىڭ قىزىلسۇ ئوبلاستىنىڭ نامراتلىقتىن قۇتۇلدۇرۇش جېڭىنى ئىلگىرى سۈرۈش، خەلقنى بېيىتىپ، چېگرانى مۇستەھكەملەش سۆھبەت يىغىنىدا، ئاپتونوم رايونلۇق تەرەققىيات ۋە ئىسلاھات كومىتېتى، ئاپتونوم رايونلۇق خەلق ئىشلىرى نازارىتى، ئاپتونوم رايونلۇق يۆلەش – ئېچىش ئىشخانىسى قاتارلىق تارماقلارنىڭ مەسئۇللىرى بىر – بىرلەپ سۆز قىلدى.
</S>
<S ID=30799>
   ئاپتونوم رايونلۇق خەلق ئىشلىرى نازارىتىنىڭ مەسئۇلى مۇنداق دېدى: قىزىلسۇ قىرغىز ئاپتونوم ئوبلاستىدىكى چېگرا قوغدىغۇچىلار ۋە ئۇلارنىڭ ئائىلە ئەزالىرى يېزىلارنىڭ ئەڭ تۆۋەن تۇرمۇش كاپالىتى دائىرىسىگە كىرگۈزۈلۈشى؛ شۇنىڭ بىلەن بىللە، چېگرا قوغدىغۇچىلارنىڭ ئائىلىسىگە ئالاھىدە ھېسابات چارىسى قوللىنىپ، چېگرا قوغدىغۇچىلار ئائىلىسىنىڭ كىرىمىنى ئاشۇرۇش كېرەك.
</S>
<S ID=30800>
   ئاپتونوم رايونلۇق دېھقانچىلىق نازارىتى بۇ يىل قىزىلسۇ قىرغىز ئاپتونوم ئوبلاستىنىڭ ‹‹13 – بەش يىل››لىق چۆللۈك ئەسلىھە يېزا ئىگىلىك تەرەققىيات پىلانىنى تۈزۈش خىزمىتىگە ياردەم بەردى ھەم دۆلەتنىڭ ياردىمىنى پائال قولغا كەلتۈرۈپ، يېزا ئىگىلىكىگە چېتىشلىق كارخانا، ھەمكارلىق كوپىراتىپى قاتارلىقلارغا ئۆسۈم ياردىمى، كېپىللىك قاتارلىق جەھەتلەردىن ياردەم بېرىپ، دېھقان – چارۋىچىلارنىڭ قەرز ئېلىشى قىيىن بولۇش مەسىلىسىنى ھەل قىلدى.
</S>
<S ID=30801>
   ئاپتونوم رايونلۇق ساياھەت ئىدارىسى قىزىلسۇ قىرغىز ئاپتونوم ئوبلاستىدا يېزا، كەنت ساياھىتى بىلەن شۇغۇللىنىدىغانلارنى تەربىيەلەش، يېتىشتۈرۈش، ساياھەت ئارقىلىق نامراتلارنى يۆلەيدىغان كەنتلەردە كەسىپكارلارنى نۆۋەتلەشتۈرۈپ تەربىيەلەشنى پىلانلىدى.
</S>
</TEXT>
/BODY
/DOC