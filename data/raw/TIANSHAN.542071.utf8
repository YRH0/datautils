<DOC>
<DOCID>TIANSHAN.542071</DOCID>
<HEADER>
<CLASS>شىنجاڭ</CLASS>
<DATE>2016-08-17 16:55:19</DATE>
</HEADER>
<BODY>
<HEADLINE>
<S ID=40509>
ئاپتونوم رايونلۇق ئاياللار بىرلەشمىسى ئايال تەشۋىقاتچىلارنى تەربىيەلەش كۇرسى ئاچتى
</S>
</HEADLINE>
<TEXT>
<S ID=40510>
   ئاينۇر ئابلىمىت خەۋەر قىلىدۇ: ئاپتونوم رايونلۇق ئاياللار بىرلەشمىسى ئۇيۇشتۇرغان، جەنۇبىي شىنجاڭدىكى ئۈچ ۋىلايەت، بىر ئوبلاستتىن تاللانغان 100 ئايال تەشۋىقاتچى قاتناشقان تەشۋىقاتچىلارنى تەربىيەلەش كۇرسى 12 – ئاۋغۇست ئۈرۈمچىدە ئوقۇش باشلىدى.
</S>
<S ID=40511>
ئوقۇش باشلاش مۇراسىمىدا كۇرسانتلارغا ئاياللار بىرلەشمىسى ئورتاق ئېتىراپ قىلغان ئايال تەشۋىقاتچىلار ئىزنىكى تارقىتىلدى.
</S>
<S ID=40512>
بۇنىڭدىن ئىلھاملانغان ھەم پەخىرلەنگەن ئايال تەشۋىقاتچىلار زىممىسىدىكى مەسئۇلىيەت ۋە بۇرچىنىڭ ئېغىرلىقىنى ھېس قىلىپ، ئاساسىي قاتلامغا قايتقاندىن كېيىن، ئەتراپىدىكى ھېكايىلەر ئارقىلىق يۇرتداشلىرىغا پارتىيەنىڭ ئەۋزەل سىياسەتلىرىنى چۈشەندۈرۈشكە، شىنجاڭدىكى تەرەققىيات – ئۆزگىرىشلەرنى ئەتراپلىق تەشۋىق قىلىشقا بەل باغلىدى.
</S>
<S ID=40513>
   ئۇقۇشىمچە، يەتتە كۈن داۋاملىشىدىغان بۇ كۇرستا كۇرسانتلار نۇتۇق سۆزلەش ماھارىتىنى يېتىلدۈرۈش، ئەسەبىيلىكنى تۈگىتىش، مىللەتلەر ئىتتىپاقلىقىنى قوغداپ، جەمئىيەت مۇقىملىقى ۋە ئەبەدىي ئەمىنلىكنى ئىلگىرى سۈرۈش، ئەر – ئاياللار باراۋەرلىكى، نىكاھ قانۇنى، ئائىلە زوراۋانلىقىغا قارشى تۇرۇش قانۇنى بويىچە تەربىيەلىنىدىكەن.
</S>
<S ID=40514>
كۇرسانتلار گۇرۇپپىلار بويىچە مۇسابىقىگە چۈشۈپ، ئەلا باھالانغانلىرى ئاپتونوم رايونىمىزنىڭ جاي – جايلىرىدا لېكسىيە سۆزلەش سەپىرىگە ئاتلىنىدىكەن.
</S>
<S ID=40515>
‏
</S>
</TEXT>
/BODY
/DOC