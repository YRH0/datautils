<DOC>
<DOCID>TIANSHAN.562805</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-11-07 10:17:15</DATE>
</HEADER>
<BODY>
<HEADLINE>
<S ID=57324>
قەشقەر يېڭىشەھەر ناھىيەسىدە خىزمەت گۇرۇپپىسى دېھقانلارنىڭ كىرىمىنى كۆپەيتىشىگە ياردەم بەردى
</S>
</HEADLINE>
<TEXT>
<S ID=57325>
 پەن لىمىڭ خەۋەر قىلىدۇ: 11 – ئاينىڭ 6 – كۈنى قەشقەر يېڭىشەھەر ناھىيەسىنىڭ ئارال يېزىسى خەنىچە كەنتىدىكى رىزۋانگۈل مەمەت ئۆزىنىڭ دېھقاندىن ئىشچىغا ئايلانغانلىقىدىن ناھايىتى خۇشال بولدى.
</S>
<S ID=57326>
چۈنكى، ئاپتونوم رايونلۇق خەلق ھۆكۈمىتى بەنگۇڭتىڭىدىن ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى بويىچە بۇ كەنتكە چۈشكەن خىزمەت گۇرۇپپىسىنىڭ نەچچە ئاي كېڭىشىشى، تەييارلىق قىلىشى، شەندۇڭ ئۆلكىسىنىڭ شىنجاڭغا نىشانلىق ياردەم بېرىش قوماندانلىق ئىشتابىنىڭ زور كۈچ بىلەن قوللىشى نەتىجىسىدە، 35 مىليون يۈەن مەبلەغ سېلىنغان ‹‹شىندا›› كىيىم – كېچەك چەكلىك شىركىتىنىڭ ‹‹شىندا›› كىيىم – كېچەك زاۋۇتى بۈگۈن ئارال يېزىسىدا ئىشلەپچىقىرىشقا كىرىشتۈرۈلۈپ، ئۇ مۇشۇ زاۋۇتقا ئىشقا چۈشكەنىدى.
</S>
<S ID=57327>
 گۇرۇپپىسى دۆلەتنىڭ شىنجاڭنىڭ توقۇمىچىلىق كەسپىنى زور كۈچ بىلەن قوللاش سىياسىتىنىڭ تۈرتكىسىدە، باش شۇجى شى جىنپىڭنىڭ مۇھىم سۆزىنىڭ روھى ۋە ئاپتونوم رايونلۇق پارتكومنىڭ تەدبىر، ئورۇنلاشتۇرمىسىنى ئەمەلىي ھەرىكىتى ئارقىلىق چوڭقۇر ئىزچىللاشتۇرۇپ، ئالاقىلىشىش، ماسلاشتۇرۇش ئارقىلىق ‹‹شىندا›› كىيىم – كېچەك زاۋۇتىنى بۇ ناھىيەگە ماكانلاشتۇرۇپ، ئارال يېزىسىدىكى ‹‹شىندا›› كىيىم – كېچەك زاۋۇتى بىلەن يېڭى ئاۋات يېزىسىدىكى كىيىم – كېچەك زاۋۇتىدا تەڭ ئىش باشلىغان.
</S>
<S ID=57328>
 تۆت ئايدىن كۆپرەك ۋاقىتتىن بۇيان، ‹‹شىندا›› كىيىم – كېچەك چەكلىك شىركىتى ھەم قۇرۇلۇش قىلىپ، ھەم يېزا بويىچە 200دىن كۆپرەك ئايالنى قەشقەردىكى باش شىركەتتە تەربىيەلىدى.
</S>
<S ID=57329>
 ئۇقۇشىمچە، تۈر رەسمىي ئىشلەپچىقىرىشقا كىرىشتۈرۈلگەندىن كېيىن، يىلدا 1 مىليون يۈرۈش كىيىم تىكىلىدىكەن، 500 كىشى ئىشقا ئورۇنلىشالايدىكەن.
</S>
<S ID=57330>
 قەشقەر يېڭىشەھەر ناھىيەلىك پارتكومنىڭ شۇجىسى دۇڭ جيەن مۇنداق دېدى: ئۈچ يىلدىن بۇيان، ئاپتونوم رايونلۇق خەلق ھۆكۈمىتى بەنگۇڭتىڭىدىن 297 كادىر ناھىيەمىزنىڭ ئارال، يېڭى ئاۋات يېزىلىرىدىكى 15 كەنتكە چۈشۈپ، ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتىنى قانات يايدۇردى، ئۇلار ئىستىلدا تەلەپچان، ئېھتىياتچان، راستچىل – ئەمەلىيەتچىل بولۇپ، ئاممىغا نۇرغۇن ياخشى، ئەمەلىي ئىش قىلىپ بەردى.
</S>
<S ID=57331>
2014 – يىلىدىن بۇيان 200 مىليون يۈەندىن كۆپرەك مەبلەغ سېلىپ، خەلق تۇرمۇشىغا مۇناسىۋەتلىك 100دەك تۈرنى يولغا قويۇپ، ئاممىنىڭ ياخشى باھاسىغا ئېرىشتى.
</S>
</TEXT>
/BODY
/DOC