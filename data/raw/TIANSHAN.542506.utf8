<DOC>
<DOCID>TIANSHAN.542506</DOCID>
<HEADER>
<CLASS>مەملىكەت</CLASS>
<DATE>2016-08-19 11:43:35</DATE>
</HEADER>
<BODY>
<HEADLINE>
<S ID=41193>
5 - نۆۋەتلىك مەملىكەتلىك ئاز سانلىق مىللەتلەر ئەدەبىيات - سەنئەت كۆرىكىنىڭ باشلىنىش مۇراسىمىغا تەييارلانغان ئەدەبىيات - سەنئەت كېچىلىكى بېيجىڭدا ئۆتكۈزۈلدى
</S>
</HEADLINE>
<TEXT>
<S ID=41194>
 شىنخۇا ئاگېنتلىقى، بېيجىڭ، 18 - ئاۋغۇست تېلېگراممىسى. جۇڭخۇا مىللىتى بىر ئائىلە كىشىلىرىدەك ئىتتىپاقلىشىپ، جۇڭگو ئارزۇسىنى ئورتاق ئىشقا ئاشۇرىدۇ.
</S>
<S ID=41195>
5 - نۆۋەتلىك مەملىكەتلىك ئاز سانلىق مىللەتلەر ئەدەبىيات - سەنئەت كۆرىكىنىڭ باشلىنىش مۇراسىمى 18 - ئاۋغۇست كەچتە بېيجىڭ خەلق سارىيىدا تەنتەنىلىك ئۆتكۈزۈلدى.
</S>
<S ID=41196>
شى جىنپىڭ، لى كېچياڭ، يۈ جېڭشېڭ، ليۇ يۈنشەن قاتارلىق پارتىيە ۋە دۆلەت رەھبەرلىرى 3000دىن ئارتۇق ھەر مىللەت ئامما بىلەن بىللە كېچىلىكنى كۆردى.
</S>
<S ID=41197>
    خەلق سارىيىنىڭ چىراغلىرى جۇلالىنىپ تۇراتتى، كەيپىيات ئىنتايىن قىزغىن ئىدى.
</S>
<S ID=41198>
سەھنىنىڭ ئوتتۇرىسىدا «جۇڭگو ئارزۇسىنى ئورتاق ئىشقا ئاشۇرايلى» دېگەن قىزىل رەڭلىك خەت كۆزگە تاشلىنىپ تۇراتتى.
</S>
<S ID=41199>
سەھنىنىڭ ئىككى تەرىپى بەخت - سائادەتنىڭ سىمۋولى بولغان كۆركەم توز پېيى بىلەن زىننەتلەنگەنىدى.
</S>
<S ID=41200>
    سائەت 20 ئەتراپىدا، شى جىنپىڭ قاتارلىقلار نەق مەيدانغا كىرگەندە، مەيداندا قىزغىن ئالقىش سادالىرى كۆتۈرۈلدى.
</S>
<S ID=41201>
«جۇڭگو ئارزۇسىنى ئورتاق ئىشقا ئاشۇرايلى» تېمىسىدىكى ئەدەبىيات - سەنئەت كېچىلىكى «جۇڭخۇا مىللىتى بىر ئائىلە كىشىلىرى» ناملىق ناخشا - ئۇسسۇل بىلەن داغدۇغىلىق باشلاندى.
</S>
<S ID=41202>
پۈتكۈل كېچىلىك «ئىتتىپاقلىق قىسمى»، «تەرەققىيات قىسمى» ۋە «ئارزۇ قىسمى»دىن ئىبارەت ئۈچ قىسىمدىن تەركىب تاپقان بولۇپ، ئارتىسلارنىڭ قىزغىن ھەم جۇشقۇن ئورۇنلىغان نومۇرلىرى ھەر مىللەت ئاممىنىڭ مول مەدەنىيىتىنى نامايان قىلىپ، بارچە گۈللەر تەكشى ئېچىلغاندەك تۇيغۇ بېرىپ، جۇڭخۇا مىللىتى ئەدەبىيات - سەنئەت ئىشلىرىنىڭ ھاياتىي كۈچىنى ئۇرغۇتتى.
</S>
<S ID=41203>
ناخشا - ئۇسسۇل «تاغدەك بۈيۈك، دېڭىزدەك چوڭقۇر قېرىنداشلىق مېھرى»، «تۇلپار قايتىپ كەلدى»، كوللېكتىپ ئۇسسۇل «مۇراسىم كىيىمى»، مەنزىرىلىك ناخشا - ئۇسسۇل «شادىمان ئۈمىد سەپىرىڭىز قايان»... ھەر بىر ئوخشىمىغان ئۇسلۇبتىكى سەنئەت نومۇرلىرىدا، ھەر مىللەت پەرزەنتلىرىنىڭ پارتىيەنىڭ رەھبەرلىكىدە ئىناق بىللە ياشاپ، بىر ياقىدىن باش چىقىرىپ، ئىناق تەرەققىي قىلغانلىقىدەك بەختلىك تۇرمۇشى قىزغىن مەدھىيەلىنىپ، ئۇلۇغ ۋەتەنگە بولغان ساداقىتى ۋە مۇھەببىتى تولۇق ئىپادىلەنگەن.
</S>
<S ID=41204>
پۈتكۈل كېچىلىكنىڭ مىللىي ئالاھىدىلىكى قويۇق، دەۋر ئالاھىدىلىكى روشەن بولۇپ، پارتىيە 18 - قۇرۇلتىيىدىن بۇيان ھەر مىللەت ئاممىنىڭ يولداش شى جىنپىڭ باش شۇجىلىقىدىكى پارتىيە مەركىزىي كومىتېتىنىڭ يۈكسەك ئەھمىيەت بېرىشى ۋە سەمىمىي غەمخورلۇقىدا، ئانارنىڭ دانىسىدەك زىچ ئىتتىپاقلىشىپ، قەلبنى، كۈچنى مۇجەسسەملەپ، ئۆزئارا ھەمدەم بولۇپ، گۈزەل كەلگۈسىنى ئورتاق يارىتىشتىكى قەتئىي ئىرادىسى جانلىق ئىپادىلەنگەن، پۈتكۈل مەيداندا قىزغىن ئالقىش سادالىرى ئۈزۈلمىدى.
</S>
<S ID=41205>
ئەڭ ئاخىرىدا، «جۇڭگو ئارزۇسىنى ئورتاق ئىشقا ئاشۇرايلى» ناملىق تەسىرلىك مۇزىكىغا ئەگىشىپ، كېچىلىك غەلىبىلىك ئاخىرلاشتى.
</S>
<S ID=41206>
    ئويۇن باشلىنىشتىن بۇرۇن، شى جىنپىڭ قاتارلىق پارتىيە ۋە دۆلەت رەھبەرلىرى ھەر مىللەت ئارتىسلار ۋەكىللىرى بىلەن قىزغىن قول ئېلىشىپ كۆرۈشتى ھەم بىللە خاتىرە سۈرەتكە چۈشتى.
</S>
<S ID=41207>
    ليۇ يەندۇڭ، ليۇ چىباۋ، سۈن چۈنلەن، لى جەنشۇ، گو جىنلۇڭ، ياڭ جىڭ، شياڭباپىڭسو، ئەركىن ئىمىرباقى، ۋاڭ جېڭۋېي، ما بياۋ، چى شۈچۈن ۋە جاڭ ياڭلار پائالىيەتكە قاتناشتى.
</S>
<S ID=41208>
    5 - نۆۋەتلىك مەملىكەتلىك ئاز سانلىق مىللەتلەر ئەدەبىيات - سەنئەت كۆرىكىنى دۆلەت مىللەتلەر ئىشلىرى كومىتېتى، مەدەنىيەت مىنىستىرلىقى، دۆلەت ئاخبارات - نەشرىيات - رادىيو - كىنو - تېلېۋىزىيە باش ئىدارىسى ۋە بېيجىڭ شەھەرلىك خەلق ھۆكۈمىتى بىرلىشىپ ئۇيۇشتۇردى.
</S>
<S ID=41209>
مەملىكەتنىڭ ھەرقايسى جايلىرىدىن كەلگەن 7000دىن ئارتۇق ئاز سانلىق مىللەت ئارتىسى 16 - ئاۋغۇستتىن 14 - سېنتەبىرگىچە بېيجىڭدا 43 مەيدان مۇنەۋۋەر نومۇرلارنى ئورۇنلايدۇ.
</S>
</TEXT>
/BODY
/DOC