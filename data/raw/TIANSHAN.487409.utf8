<DOC>
<DOCID>TIANSHAN.487409</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-01-13 12:15:44</DATE>
</HEADER>
<BODY>
<HEADLINE>
<S ID=2683>
غۇلجا شەھىرىدە ۋەدە قىلىنغان نۇقتىلىق خەلق تۇرمۇشى قۇرۇلۇشلىرىنىڭ ھەممىسى ئورۇندالدى
</S>
</HEADLINE>
<TEXT>
<S ID=2684>
    ئەخەت ئېلاخۇن خەۋەر قىلىدۇ: بۇلتۇر غۇلجا شەھىرى 7 مىليارد 200 مىليون يۈەن مەبلەغ سېلىپ، شەھەر قۇرۇلۇشى، ئىشقا ئورۇنلاشتۇرۇش، داۋالاش قاتارلىق 423 تۈرلۈك خەلق تۇرمۇشى قۇرۇلۇشىنى يولغا قويغانىدى.
</S>
<S ID=2685>
ھازىر بۇ نۇقتىلىق خەلق تۇرمۇشى قۇرۇلۇشلىرىنىڭ ھەممىسى ئورۇندىلىپ بولدى.
</S>
<S ID=2686>
    ئەسلىدىكى شەھەرلىك سېمونت زاۋۇتى ئائىلىلىكلەر قورۇسىدا ئولتۇرۇشلۇق خۇ كەيچاۋ، خې شىنجىنلەرنىڭ دېيىشىچە، ئۇلار ئولتۇرۇۋاتقان كونا بىنانىڭ سىرتىغا بۇلتۇر ئىسسىقلىق ساقلاش چاپلىمىسى چاپلانغاچقا، بۇ يىل قىشتا ئۆيلىرى ئوبدان ئىسسىغان.
</S>
<S ID=2687>
خۇ كەيچاۋ مۇنداق دېدى: بىنالارغا ئىسسىقلىق ساقلاش چاپلىمىسى چاپلانغاندىن كېيىن، ئۆيىمىزنىڭ تېمپېراتۇرىسى ئىلگىرىكىدىن كۆپ يۇقىرى بولدى.
</S>
<S ID=2688>
    ئىگىلىنىشىچە، بۇلتۇر غۇلجا شەھىرى 41 كونا ئولتۇراق رايوننى ئۆزگەرتىش قۇرۇلۇشىنى تاماملىغان، 37 كىلومېتىر شەھەر يولىنى ياسىغان.
</S>
<S ID=2689>
يەتتە يولنى تۇتاشتۇرۇش قۇرۇلۇشى، ئارقا – يان كوچىلارنى قاتتىقلاشتۇرۇش قۇرۇلۇشى، ئىسسىقلىق بىلەن تەمىنلەش قۇرۇلۇشى ۋە ئەۋرەز يولى تور قۇرۇلۇشىنى تاماملىغان.
</S>
<S ID=2690>
3200 يۈرۈش ئەمىن ئۆي، 2344 يۈرۈش كاپالەتلىك ئۆي سېلىپ، ھەر مىللەت ئاھالىسىنىڭ ئولتۇراق شارائىتىنى كۆرۈنەرلىك ياخشىلىغان.
</S>
<S ID=2691>
5805 كىشىنى تۈرلۈك كەسىپ بىلەن تەربىيەلىگەن، 10 مىڭ كىشىنى ئىشقا ئورۇنلاشتۇرغان، يېزىلاردىكى 60 مىڭ ئېشىنچا ئەمگەكچىنى سىرتقا چىقىرىپ، 412 مىليون يۈەن كىرىم قىلغان.
</S>
<S ID=2692>
شۇنىڭ بىلەن بىللە، تۆۋەن كاپالەت پۇلى تارقىتىش، شەھەر – يېزا ئاھالىلىرىنىڭ ياشانغاندا كۈتۈنۈش، ئىجتىمائىي قۇتقۇزۇش قاتارلىق خەلق تۇرمۇشى قۇرۇلۇشلىرىنى ئومۇميۈزلۈك ئەمەلىيلەشتۈرگەن.
</S>
<S ID=2693>
‏    
</S>
</TEXT>
/BODY
/DOC