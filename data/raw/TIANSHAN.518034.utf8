<DOC>
<DOCID>TIANSHAN.518034</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-15 18:39:31</DATE>
</HEADER>
<BODY>
<HEADLINE>
<S ID=25439>
مايتاغنىڭ ئالدىنى ئېلىش خاراكتېرلىك ئېلېكتىر سىنىقى تېخىمۇ ئىلمىيلاشتۇرۇلدى
</S>
</HEADLINE>
<TEXT>
<S ID=25440>
    ئوبۇلقاسىم قادىر خەۋەر قىلىدۇ: مايتاغ نېفىت – خىمىيە سانائىتى شىركىتىنىڭ يىلدا بىر قېتىم ئېلىپ بېرىلىدىغان ئالدىنى ئېلىش خاراكتېرلىك ئېلېكتىر سىنىقىنىڭ مەزمۇنى بۇ يىل تېخىمۇ بېيىتىلىپ، نېفىت ئايرىش زاۋۇتى، ئېتىلېن زاۋۇتى، تېرمو ئېلېكتىر ئىستانسىسى، ئېنېرگىيە شىركىتى قاتارلىق ئورۇنلار ئېلېكتىر سىنىقىنى ئۆز ئەھۋالىغا ئاساسەن ئىنچىكە ئورۇنلاشتۇردى.
</S>
<S ID=25441>
   مايتاغ نېفىت – خىمىيە سانائىتى شىركىتى ئىشلەپچىقىرىشنى يۈرۈشتۈرۈش – ئورۇنلاشتۇرۇش باشقارمىسى ئېلېكتىر كۈچى بۆلۈمىنىڭ مۇئاۋىن باشلىقى ليۇ جۈن مۇنداق دېدى: ئىلگىرى سىناق خىزمىتى بىر تۇتاش ئېلىپ بېرىلغاچقا، توك ئىشلەتكۈچى ئورۇنلارنىڭ ئېھتىياجى سىناق خىزمىتىگە بويسۇندۇرۇلاتتى، ھازىر بىز توك ئىشلەتكۈچى ئورۇنلارنىڭ ئېھتىياجىنى چىقىش قىلىپ، توك توختىتىش، تەكشۈرۈپ رېمونت قىلىش ۋاقتىنى ئىلمىي تەڭشىدۇق، ئەڭ قىسقا مۇددەتتە بىخەتەر، يۇقىرى ئۈنۈملۈك رېمونت قىلىش ۋە سىناق قىلىش بۇ قېتىمقى ئېلېكتىر سىنىقىدىكى ئاساسىي ئالاھىدىلىك.
</S>
<S ID=25442>
شۇڭا بىز بۇ يىل 1 – ئايدىن باشلاپلا تەييارلىق خىزمەتلىرىنى پۇختا ئىشلىدۇق.
</S>
<S ID=25443>
   ئىگىلىشىمچە، نېفىت ئايرىش، ئېتىلېن زاۋۇتى، تېرمو ئېلېكتىر ئىستانسىسى، ئېنېرگىيە شىركىتى بۇ يىلقى سىناقنىڭ مۇۋەپپەقىيەتلىك ئېلىپ بېرىلىشى ئۈچۈن ئىلگىرىكى يىللاردىكى ئېلېكتىر سىنىقى جەريانىدا يۈز بەرگەن مەسىلىلەرنى ئىنچىكە ئانالىز قىلىپ، ئالدىنى ئېلىش تەدبىرلىرىنى تۈزۈپ، خادىملارنى تەربىيەلەش، قائىدە – تۈزۈملەرنى ئىلمىيلاشتۇرۇش، كېتەرلىك سايمان، زاپچاسلارنى تەييارلاش خىزمەتلىرىنى پۇختا ئىشلىگەن.
</S>
<S ID=25444>
‏
</S>
</TEXT>
/BODY
/DOC