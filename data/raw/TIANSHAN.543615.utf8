<DOC>
<DOCID>TIANSHAN.543615</DOCID>
<HEADER>
<CLASS>مەملىكەت</CLASS>
<DATE>2016-08-24 10:52:33</DATE>
</HEADER>
<BODY>
<HEADLINE>
<S ID=42222>
ئۇرۇش يىللىرىدىكى گېنېرال يې تىڭ
</S>
</HEADLINE>
<TEXT>
<S ID=42223>
شىنخۇا ئاگېنتلىقى مۇخبىرلىرى ۋاڭ پەن، جەن يىجيا
</S>
<S ID=42224>
   بىز يېقىندا گېنېرال يې تىڭنىڭ يۇرتى گۇاڭدۇڭ ئۆلكىسى خۇيجۇ شەھىرى خۇيياڭ رايونىغا كەلدۇق.
</S>
<S ID=42225>
   گېنېرال يې تىڭ ئۆزىگە دەستۇر قىلغان ‹‹ئارمىيەنى مەغلۇپ قىلغىلى بولىدۇ، لېكىن كىشىنىڭ ئىرادىسىنى سۇندۇرغىلى بولمايدۇ›› دېگەن جۈملە يېتىڭ گېنېرالنىڭ خاتىرە باغچىسىدىكى تاش ئابىدىگە ئويۇلغان ئىكەن.
</S>
<S ID=42226>
   بۇ يىل ھەربىي ئالىم يې تىڭنىڭ تالاپەتكە ئۇچرىغانلىقىنىڭ 70 يىللىقى. 70 يىل ئۆتۈپ كەتتى، گېنېرال يې تىڭنىڭ ئىنقىلابىي كۈرەش ھاياتىغا مۇناسىۋەتلىك ھېكايىلار ھېلىھەم كەڭ تارقىلىپ، كىشىلەرنىڭ مەدھىيلىشىگە ئېرىشمەكتە؛ ئۇنىڭ پارتىيەگە سادىق بولۇش، خەلق ئۈچۈن جېنىنى پىدا قىلىشتەك تەۋرەنمەس ئېتىقادى ۋە قۇربان بېرىش روھىنى كىشىلەر چوڭقۇر سېغىنماقتا ۋە ئۇنىڭغا ئاپىرىن ئوقۇماقتا.
</S>
<S ID=42227>
   ئېتىقادىدىن ئاخىرىغىچە تەۋرەنمەسلىك
</S>
<S ID=42228>
   1924 – يىلى دېكابىردا، موسكۋا شەرق ئەمگەكچىلەر كوممۇنىزم ئۇنىۋېرسىتېتىدا ئوقىغان يې تىڭ ۋاڭ رۇفېي، ۋاڭ يىفېينىڭ تونۇشتۇرۇشى بىلەن جۇڭگو كوممۇنىستىك پارتىيەسىگە كىردى.
</S>
<S ID=42229>
   يې تىڭ شۇنىڭدىن كېيىنكى 20 يىلدىن كۆپرەك ۋاقىتتا ئەگرى – توقاي، جاپالىق ھەم شانلىق ئىنقىلابىي كۈرەش ھاياتىنى باشتىن ئۆتكۈزدى؛ مىللىي ئىنقىلابىي ئارمىيە 4 – جۈنى مۇستەقىل تۈەنىگە رەھبەرلىك قىلىپ، شىمالغا يۈرۈش قىلىش ئۇرۇشىغا قاتناشتى؛ نەنچاڭ قوزغىلىڭى ئالدىنقى سەپ باش قوماندانى بولدى؛ گۇاڭجۇ قوزغىلىڭىدا تۇنجى ئىشچى – دېھقانلار قىزىل ئارمىيەسىنىڭ باش قوماندانى بولدى؛ چەت ئەلدە ئون يىلدىن ئارتۇق سەرگەردان بولغاندىن كېيىن ۋەتەنگە قايتىپ كېلىپ، يېڭى 4 – ئارمىيەنىڭ كورپۇس كوماندىرى بولدى؛ جەنۇبىي ئەنخۇي ھەرىكىتىدا تۇتۇپ تۇرۇلۇپ، بەش يىلدىن ئارتۇق تۈرمىگە سولاندى...
</S>
<S ID=42230>
   يې تىڭ خاتىرە سارىيىنىڭ باشلىقى چىن لەن مۇنداق دېدى: مەيلى ئۇرۇش قىلىش، سەرگەردان بولۇش ياكى تۈرمىگە سولانغاندا بولسۇن، گېنېرال يې تىڭنىڭ ئىرادىسى ۋە ئېتىقادى ئەزەلدىن ئۆزگەرمىدى، ئۇ بىر ئۆمۈر پارتىيەگە سادىق بولۇپ، ھەقىقىي كومپارتىيە ئەزاسىغا مۇناسىپ ئىش قىلدى.
</S>
<S ID=42231>
يې تىڭ تۈرمىگە سولانغاندىن كېيىن قاتتىق قىيىن – قىستاققا ئېلىنغان، ھەر خىل ئېزىقتۇرۇشلارغا ئۇچرىغان بولسىمۇ، لېكىن باشتىن – ئاخىر باش ئەگمىدى››.
</S>
<S ID=42232>
كىشىلەر چىقىدىغان ئىشىكتە قۇلۇپ،
</S>
<S ID=42233>
ئىتلارغا يامىشىدىغان ئۆڭكۈرلەر ئوچۇق،
</S>
<S ID=42234>
شۇنداق بىر ئاۋازلار قىلىدۇ خىتاب:
</S>
<S ID=42235>
ئۆمىلەپ چىق، تۇرىدۇ ئەركىنلىك كۈتۈپ!
</S>
<S ID=42236>
.......
</S>
<S ID=42237>
   يې تىڭ يازغان ‹‹تۈرمە ناخشىسى›› تولىمۇ تەسىرلىك بولۇپ، ئۇنىڭ قەيسەر، ئالىيجاناب، قەتئىي تىز پۈكمەس ئىنقىلابىي ئىرادىسى ۋە ئېتىقادىنى ئىپادىلەيدۇ.
</S>
<S ID=42238>
   بىز گېنېرال يې تىڭ خاتىرە باغچىسىنىڭ يىلىغا 800 مىڭ ئادەم(قېتىم) ساياھەتچى كۈتىۋالىدىغانلىقىنى، كۈندە باغچىنى ئېكسكۇرسىيە قىلىدىغانلارنىڭ 30 مىڭ ئادەمدىن ئېشىپ كېتىدىغانلىقىنى بىلدۇق.
</S>
<S ID=42239>
   قىيىنچىلىق ۋە خېيىم – خەتەردىن قورقماي مەسئۇلىيەتنى زىممىسىگە ئېلىش
</S>
<S ID=42240>
   قىيىنچىلىق ۋە خېيىم – خەتەردىن قورقماي مەسئۇلىيەتنى زىممىسىگە ئېلىش يې تىڭنىڭ پەزىلىتى ئىدى.
</S>
<S ID=42241>
   زىيارەت جەريانىدا يې تىڭ تىلغا ئېلىنسا، شۇ جايدىكى دېھقانلارنىڭ چېھرىدىن يۇرتدىشىدىن ناھايىتى ئىپتىخارلىق ھېس قىلىدىغانلىقىنى كۆرىۋالغىلى بولاتتى.
</S>
<S ID=42242>
   گېنېرال يې تىڭ شىمالغا يۈرۈش قىلىش ئۇرۇشىدا 4 – ئارمىيە مۇستەقىل تۈەنى يوشيەن ناھىيەسى، لى لىڭ، كې پىڭجياڭغا كىرىپ، تىڭ سى، خەننىڭ، خېشېڭ، ۋۇچاڭنى ئىگىلەپ، ھەممە جەڭدە غەلىبە قىلىپ، دۈشمەننى تولۇق مەغلۇپ قىلىپ، ‹‹يىمىرىلمەس قوشۇن›› دېگەن نامى ھەممە جايغا تارالدى.
</S>
<S ID=42243>
   يې تىڭ ھايات – ماماتلىق پەيتلەردە، نەنچاڭ قوزغىلىڭى ۋە گۇاڭجۇ قوزغىلىڭىغا داۋاملىق يېتەكچىلىك قىلىپ، خېيىم – خەتەردىن قورقماي، پىداكارلىق بىلەن يېڭىچە قوشۇن قۇرۇشقا تارىخىي خاراكتېرلىك تۆھپە قوشتى.
</S>
<S ID=42244>
   ياپون تاجاۋۇزچىلىرى ئېلىمىزگە تاجاۋۇز قىلىپ، دۆلەتنىڭ تەقدىرى خەتەرلىك پەيتتە تۇرغاندا، يې تىڭ ۋەتەنگە قايتىپ كېلىپ، سەككىز ئۆلكىدىكى ئەزىمەتلەرنى توپلاپ، يېڭى 4 – ئارمىيەنى يېتەكلەپ، چاڭجياڭ، خۇەيخېدىن ئۆتۈپ، بىر يىلدا دۈشمەن بىلەن 500 قېتىمدىن ئارتۇق جەڭ قىلىپ، ياپونىيە قورچاق ئارمىيەسىدىن 7000 دىن ئارتۇق كىشىنى تالاپەتكە ئۇچراتتى...
</S>
<S ID=42245>
   يې تىڭنىڭ مەسئۇلىيەتنى دادىللىق بىلەن زىممىسىگە ئېلىشتەك روھى ئەۋلادتىن – ئەۋلادقا داۋاملىشىدۇ. مەملىكەت بويىچە 200 دىن ئارتۇق ‹‹قىزىل ئارمىيە باشلانغۇچ مەكتىپى››نىڭ بىرى بولغان شۇ جايدىكى تېڭيۈن باشلانغۇچ مەكتىپى ئىلگىرى يې تىڭ ئوقىغان تېڭيۈن مەكتىپىنىڭ ئورنى ئىدى.
</S>
<S ID=42246>
يېقىنقى يىللاردىن بۇيان، تېڭيۈن باشلانغۇچ مەكتىپى قىزىل ئىنقىلاب ئەنئەنىسىنى نامايان قىلىدىغان كۆرگەزمىخانا تەسىس قىلىپلا قالماي، دائىم ئىنقىلابىي ناخشىلارنى، خور مۇسابىقىلىرىنى ۋە نۇتۇق سۆزلەش مۇسابىقىلىرىنى ئۇيۇشتۇردى.
</S>
<S ID=42247>
   يې تىڭ خەلقنى كۆڭلىگە پۈكۈپ، خەلققە رىشتە باغلىدى
</S>
<S ID=42248>
   يې تىڭنىڭ ئىسمىنى ئەينى يىلى تېڭيۈن مەكتىپىنىڭ ئوقۇتقۇچىسى چېن جىڭرۇ ئۆزگەرتكەن بولۇپ، ‹‹ئادەم يۇقىرىغا قاراپ ئۆرلەيدۇ، يوپۇرماق باراقسان ئۆسىدۇ›› دېگەن مەنىنى بىلدۈرىدىغان بولۇپ، ئۇنىڭ كۆكرەك كېرىپ مەيدانغا چۈشۈپ، جۇڭگونى قۇتقۇزۇشىنى ئۈمىد قىلغان.
</S>
<S ID=42249>
   يې تىڭنىڭ ھاياتى باشتىن – ئاخىر مىللەت ئۈچۈن جان كۆيدۈرگەن، خەلقنىڭ بەخت – سائادىتى ئۈچۈن كۈرەش قىلغان ھايات.
</S>
<S ID=42250>
ئۇ تۇرمۇشتا تولىمۇ ئاددىي – ساددا بولۇپ، ئالاھىدە ئىمتىيازلاردىن مۇستەسنا ئىدى، باشقىلارغا تولىمۇ كۆڭۈل بۆلەتتى.
</S>
<S ID=42251>
   ‹‹دەۋر ئۆزگىرىۋاتقان بولسىمۇ، لېكىن خەلق ئۈچۈن خىزمەت قىلىش بىزنىڭ مەڭگۈ ئۆزگەرمەس نىشانىمىز››.
</S>
<S ID=42252>
خۇيياڭ رايونى دەنشۈي كوچا باشقارمىسى سۇڭلىڭ مەھەللىسى مەھەللە پارتكومىنىڭ شۇجىسى لياۋ خۇيخۇاڭ مۇنداق دېدى: يېقىنقى يىللاردىن بۇيان، مەھەللە پارتكومى، ئاھالىلەر كومىتېتى ئۆيلەرگە كىرىپ زىيارەت قىلىش، كەنت ئاممىسىنى يوقلاش قاتارلىق خىزمەتلەرنى قەرەللىك قانات يايدۇرۇپ، مەھەللىدىكى ئاممىنىڭ رايىنى ئىگىلەپ، نامرات ئاممىنىڭ نوپۇس، مەكتەپتە ئوقۇش، تۆۋەن كاپالەت ۋە ئەرزان ئىجارىلىك تۇرالغۇ قاتارلىق ئىجتىمائىي كاپالەت مۇلازىمەت مەسىلىلىرىنى ھەل قىلىشىغا ياردەم بەردۇق.
</S>
<S ID=42253>
   گېنېرال يې تىڭنىڭ قەھرىمانلىق ئىش ئىزلىرى كىشىلەرنى تەسىرلەندۈرىدۇ، كىشىلەر گېنېرال يې تىڭنىڭ قەھرىمانلىق روھىغا ئاپىرىن ئوقۇيدۇ.
</S>
<S ID=42254>
بۇ يىل يې تىڭ تۇغۇلغانلىقىغا 120 يىل بولغان خاتىرە يىل، شۇنداقلا تالاپەتكە ئۇچرىغانلىقىنىڭ 70 يىللىقى.
</S>
<S ID=42255>
يې تىڭنىڭ يۇرتى يۈرۈشلۈك خاتىرىلەش پائالىيەتلىرىنى تەشكىللەپ ۋە شىمالغا يۈرۈش قىلىش ئۇرۇشىنىڭ باشلىنىش نۇقتىسى بولغان شەھەر ۋە سارايدا ‹‹شىمالغا قايتا يۈرۈش قىلىش يولى›› پائالىيىتىنى قانات يايدۇرۇپ، يې تىڭ روھىنى تېخىمۇ كەڭ تەشۋىق قىلماقتا.
</S>
<S ID=42256>
(شىنخۇا ئاگېنتلىقى)
</S>
</TEXT>
/BODY
/DOC