<DOC>
<DOCID>TIANSHAN.542310</DOCID>
<HEADER>
<CLASS>شىنجاڭ</CLASS>
<DATE>2016-08-18 13:09:51</DATE>
</HEADER>
<BODY>
<HEADLINE>
<S ID=40934>
ئاپتونوم رايونىمىزدا بالىلارنىڭ دەسلەپكى تەرەققىياتىغا تېخىمۇ ياخشى مۇلازىمەت قىلىنىدۇ
</S>
</HEADLINE>
<TEXT>
<S ID=40935>
    ئاينۇر ئابلىمىت خەۋەر قىلىدۇ: بىرلەشكەن دۆلەتلەر تەشكىلاتى بالىلار فوندى جەمئىيىتى بىلەن مەملىكەتلىك ئاياللار بىرلەشمىسى بىرلىكتە يولغا قويغان نۆل ياشتىن ئۈچ ياشقىچە بولغان بالىلارغا قارىتىلغان جامائەت پاراۋانلىقى تۈرى ‹‹بالىلارنىڭ دەسلەپكى تەرەققىياتىنى مەھەللە ۋە ئائىلىلەر قوللاش تۈرى›› يېقىندا ئاپتونوم رايونىمىزدا يولغا قويۇلدى.
</S>
<S ID=40936>
8 – ئاۋغۇستتىن 11 – ئاۋغۇستقىچە، خۇنەن، خۇبېي، خېبېي ئۆلكىلىرى ۋە ئۈرۈمچى شەھىرى، ئىلى ئوبلاستىدىن كەلگەن 90 خادىم ئۈرۈمچىدە مۇشۇ تۈر بويىچە مەخسۇس تەربىيەلىنىپ، دۆلەت دەرىجىلىك مائارىپ مۇتەخەسسىسلىرىدىن تەلىم ئالدى.
</S>
<S ID=40937>
   ئۇقۇشىمچە، ‹‹بالىلارنىڭ دەسلەپكى تەرەققىياتىنى مەھەللە ۋە ئائىلىلەر قوللاش تۈرى›› مەملىكىتىمىزدە 2013 – يىلى يولغا قويۇلغان.
</S>
<S ID=40938>
بۇ تۈر ئائىلىلەرنى ئاساس، مەھەللىلەرنى تايانچ قىلىپ، بالىلارنى ئىلمىي پەرۋىش قىلىش توغرىسىدا مەسلىھەت بېرىش ۋە ئۇنىڭغا يېتەكچىلىك قىلىش، ساغلام ئانا – بالا مۇناسىۋىتىنى تەشۋىق قىلىپ، نۆل ياشتىن ئۈچ ياشقىچە بولغان بالىلارنىڭ ئائىلىدىكى دەسلەپكى تەربىيەسىنىڭ ئىلمىي بولۇشىغا كاپالەتلىك قىلىشنى مەقسەت قىلغان.
</S>
<S ID=40939>
بىرلەشكەن دۆلەتلەر تەشكىلاتى بالىلار فوندى جەمئىيىتى ۋە مەملىكەتلىك ئاياللار بىرلەشمىسى ئاپتونوم رايونىمىزدىكى بالىلارنىڭ دەسلەپكى تەربىيەسىنىڭ تېخىمۇ ياخشى بولۇشىنى قوللاش ئۈچۈن، ئاپتونوم رايونىمىزنى بۇ تۈرنى يولغا قويۇش نۇقتىسى قىلغان.
</S>
<S ID=40940>
ئاپتونوم رايونىمىز ئۈرۈمچى شەھىرى بىلەن ئىلى ئوبلاستىدىكى تۆت مەھەللىنى سىناق نۇقتىسى قىلىپ بېكىتكەن.
</S>
<S ID=40941>
   ئاپتونوم رايونلۇق ئاياللار بىرلەشمىسى پارتگۇرۇپپىسىنىڭ شۇجىسى خۇ خەنمىن مۇنداق دېدى: بالىلارنىڭ دەسلەپكى تەرەققىياتىغا مۇلازىمەت قىلىش ئەندىزىسىنىڭ ئاپتونوم رايونىمىزدا يولغا قويۇلۇشى ئاپتونوم رايونىمىزدىكى نۆل ياشتىن ئۈچ ياشقىچە بولغان بالىلارنىڭ دەسلەپكى تەربىيەسىنى كۈچەيتىشتە تۈرتكىلىك رول ئويناپلا قالماي، مەھەللىلەردىكى ئاممىغا مۇلازىمەت قىلىش، ئاساسىي قاتلام ئۇل خىزمىتىنى كۈچەيتىش، ئىجتىمائىي مۇقىملىقنى قوغداشتا رېئال ئەھمىيەتكە ئىگە.
</S>
<S ID=40942>
‏
</S>
</TEXT>
/BODY
/DOC