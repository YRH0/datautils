<DOC>
<DOCID>TIANSHAN.512283</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-23 17:35:07</DATE>
</HEADER>
<BODY>
<HEADLINE>
<S ID=21690>
كۇچا ناھىيەسىدە 316مىڭ تۇياقتىن ئارتۇق تۆل ئېلىندى
</S>
</HEADLINE>
<TEXT>
<S ID=21691>
    ئىختىيارىي مۇخبىرىمىز ئەھمەد ئىسمائىل خەۋىرى: ھازىر تۆل ئېلىشنىڭ ھالقىلىق مەزگىلى بولۇپ، قوزىلارنىڭ ئەي بولۇش نىسبىتىنى يۇقىرى كۆتۈرۈش ئۈچۈن، يېقىنقى مەزگىللەردە كۇچا ناھىيەسىدىكى چارۋىچىلىق تارماقلىرى دېھقان-چارۋىچىلارنى تېخنىكا جەھەتتىن قوللاشنى كۈچەيتىپ، باقمىچى ئائىلىلەر بىلەن ھەمكارلىشىپ، چارۋىلاردىكى يۇقۇملۇق كېسەللەرنىڭ ئالدىنى ئېلىش خىزمىتىنى قانات يايدۇرۇپ، تۆل ئېلىش خىزمىتىنىڭ ئوڭۇشلۇق ئېلىپ بېرىلىشىغا كاپالەتلىك قىلدى.
</S>
<S ID=21692>
    يېقىندا، مۇخبىر بۇ ناھىيەنىڭ ئۇچا بازىرى 2-ئۇچا كەنتىدە كەنتىنىڭ چارۋىچىلىق پونكىتىدىكى خادىملارنىڭ كەنت كادىرلىرى بىلەن بىرلىكتە چارۋىچىلارنىڭ ئۆيلىرىگە بېرىپ، ئۇلارنى تۆل ئېلىش جەھەتتىكى تېخنىكا مۇلازىمىتى بىلەن تەمىنلەۋاتقانلىقىنى كۆردى.
</S>
<S ID=21693>
ئەركىنجان 2-ئۇچا كەنتىنىڭ ئاھالىسى بولۇپ، مۇخبىر ئۇنىڭ قوي قوتىنىدا تۇغۇلغىنىغا ئانچە ئۇزۇن بولمىغان 40 تىن ئارتۇق قوزىلارنىڭ تاقلاپ يۈرگەنلىكىنى كۆردى. ئەركىنجان مۇخبىرغا ساغلىقلىرىنىڭ مارتنىڭ ئوتتۇرلىرىدىن باشلاپ قوزىلاشقا باشلىغانلىقىنى، قوزىلارنىڭ ئەي بولۇش نىسبىتىنىڭ يۇقىرى ئىكەنلىكىنى ئېيتتى.
</S>
<S ID=21694>
    باقمىچى ئەركىنجان مۇنداق دېدى: بازارلىق چارۋ-مال دوختۇرلۇق پونكىتىدىكى تېخنىك خادىملىرى دائىم ئۆيۈمگە كېلىپ، چارۋىلاردىكى يۇقۇملۇق كېسەلنىڭ ئالدىنى ئېلىش ، تۆل ئېلىش قاتارلىق جەھەتلەردە بىزگە ياردەم قىلىدۇ.
</S>
<S ID=21695>
بىز ئۇلاردىن مىننەتدارمىز. بازارلىق چارۋ-مال دوختۇرى تېخنىكى ئېزىز مۇنداق دېدى: بازىرىمىزدا 50 مىڭ تۇياق قوي بار، بۇنىڭ 32 مىڭى ساغلىق .
</S>
<S ID=21696>
ھازىرغىچە بازىرىمىزنىڭ ئەتىيازلىق تۆل ئېلىش نىسبىتى %70 تىن ئاشتى، ئەي بولۇش نىسبىتى %99 تىن ئاشتى.
</S>
<S ID=21697>
بىز تۆل ئېلىشتىن بۇرۇن ئائىلىلەرگە كىرىپ، چارۋىلارغا يۇقۇملۇق كېسەلنىڭ ئالدىنى ئېلىش ۋاكسىنىسى ئەملىدۇق، چارۋىچىلارغا تۆل ئېلىش ۋە تۆل ئېلىشتىن كىيىنكى پەرۋىش قىلىش ساۋاتلىرىنى سۆزلەپ بەردۇق، بۇ ئارقىلىق قوزىلارنىڭ ئەي بولۇش نىسبىتىنى يۇقىرى كۆتۈردۇق.
</S>
<S ID=21698>
    ئىگىلىنىشىچە، بۇ يىل كۇچا ناھىيەسىدىكى 378 مىڭ تۇياق ساغلىقتىن ھازىرغىچە 316 مىڭ100تۇياق تۆل ئېلىنغان بولۇپ، تۆللەرنىڭ ئەي بولۇش نىسبىتى %99 كە يەتكەن.
</S>
</TEXT>
/BODY
/DOC