<DOC>
<DOCID>TIANSHAN.523010</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-05-13 11:17:47</DATE>
</HEADER>
<BODY>
<HEADLINE>
<S ID=28090>
بورتالا ئوبلاستىنىڭ سانائەت ئىقتىسادى تېز يۈكسەلدى
</S>
</HEADLINE>
<TEXT>
<S ID=28091>
   تەكلىپلىك مۇخبىر ئابدۇغېنى ھاجىيۇپنىڭ بورتالا ئوبلاستلىق تەرەققىيات ۋە ئىسلاھات كومىتېتىدىن ئۇقۇشىچە، ئوبلاستنىڭ سانائەت ئىقتىسادى 1 – پەسىلدە بۇلتۇرقى ئوخشاش مەزگىلدىكىدىن %30.7 ئېشىپ، ئېشىش سۈرئىتى ئاپتونوم رايونىمىز بويىچە ئالدىنقى ئورۇنغا ئۆتكەن.
</S>
<S ID=28092>
   ئوبلاست بۇ يىل تەرەققىياتتا يېڭىلىق يارىتىش، ماس تەرەققىي قىلىش، تەرەققىياتتىن ئورتاق بەھرىلىنىش قارىشىنى مۇستەھكەم تۇرغۇزۇپ، ئۈنۈملۈك تەدبىر قوللىنىپ، ئىقتىسادنىڭ تۆۋەنلەش بېسىمىغا تاقابىل تۇردى. نەتىجىدە بورتالا شەھىرى، جىڭ ناھىيەسى، ئالاتاۋ شەھىرىنىڭ سانائەت ئىقتىسادى تېز ئاشتى. 1 – پەسىلدە ئوبلاستتا كۆلەملەشكەن كارخانىدىن يېڭىدىن يەتتىسى كۆپىيىپ، سانائەت قوشۇلما قىممىتى 15 مىليون 373 مىڭ يۈەنگە يەتتى. ھازىرغىچە ئوبلاستتىكى سانائەت رايونلىرىغا ماكانلاشقان كارخانا 204كە يەتتى، بۇنىڭ ئىچىدە كۆلەمدىن يۇقىرى سانائەت كارخانىسى 58گە، سانائەت قوشۇلما قىممىتى 248 مىليون يۈەنگە يەتتى.
</S>
</TEXT>
/BODY
/DOC