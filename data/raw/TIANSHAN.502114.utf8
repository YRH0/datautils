<DOC>
<DOCID>TIANSHAN.502114</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-25 20:49:44</DATE>
</HEADER>
<BODY>
<HEADLINE>
<S ID=15927>
كادىرلار ئاممىغا ياخشى ئىش قىلىپ بەردى
</S>
</HEADLINE>
<TEXT>
<S ID=15928>
    ئىختىيارىي مۇخبىرىمىز نەبىجان ئەخمەت خەۋەر قىلىدۇ: نىلقا ناھىيەسىنىڭ قاراسۇ يېزىسى چوڭ قاراسۇ كەنتىدىكى دېھقان ئوراز بەختبەك مۇنداق دېدى: ئىلى ئوبلاستلىق مالىيە مۇپەتتىش ئىدارىسىدىن كەنتىمىزگە چۈشكەن كادىرلار كەنتىمىزدىكى 700 ئائىلىگە سۇ تۇرۇبىسى تارتىپ بېرىپ، بىزنى ئېرىق – ئۆستەڭ، قار سۈيى ئېچىشتىن ئازاد قىلدى، ئۇلارغا چىن دىلىمىزدىن رەھمەت ئېيتىمەن.
</S>
<S ID=15929>
    بۇلتۇر نىلقا ناھىيەسىدىكى كەنتلەرگە چۈشكەن ‹‹ئىككى دەرىجىلىك›› كادىرلار ئاممىغا ئەمەلىي، ياخشى ئىش قىلىپ بېرىپ، دېھقان – چارۋىچىلارنىڭ قەلب تۆرىدىن چوڭقۇر ئورۇن ئالدى.
</S>
<S ID=15930>
ئۇقۇشىمچە، بۇلتۇر ئەتىيازدا ئىلى ئوبلاستى ئوبلاست دەرىجىلىك ئورۇنلاردىن 52 كادىر، ناھىيەگە بىۋاسىتە قاراشلىق ئورۇنلاردىن 694 كادىر نىلقا ناھىيەسىنىڭ 85 كەنتىگە ‹‹ئۈچ ئەل›› خىزمىتى بويىچە چۈشكەن بولۇپ، ئۇلار بۇ بىر يىل جەريانىدا يەرلىكتىكى ھەر مىللەت ئاممىغا پارتىيە ۋە ھۆكۈمەتنىڭ ئېتىبار سىياسەتلىرى، قانۇن – نىزاملىرىنى تەشۋىق قىلىپ، ئاممىنى دۆلەتنىڭ سىياسەت، قانۇن – نىزاملىرىدىن ۋاقتىدا خەۋەردار قىلىپ، ئاممىنىڭ قانۇن – تۈزۈم ئېڭىنى يەنىمۇ يۇقىرى كۆتۈردى.
</S>
<S ID=15931>
كادىرلار ئۆزلىرى چۈشكەن كەنتكە يۇقىرىدىن 84 تۈر، 8 مىليون 450 مىڭ يۈەن تۈر مەبلىغى ھەل قىلىپ، ئاممىنىڭ تۇرالغۇ، داۋالىنىش، ئىشقا ئورۇنلىشىش، ئىچىملىك سۇ، يول، مەدەنىيەت قاتارلىق خەلق تۇرمۇشى ساھالىرىدە 1135 ئەمەلىي ئىش، ياخشى ئىش قىلىپ بەردى، شۇنداقلا كەنتلەردىكى ئىش كۈتۈپ تۇرغان 879 كىشىگە ئىش تېپىپ بەردى، كەنتنىڭ ئۇل ئەسلىھەلىرىنى ياخشىلاپ، كەنتنىڭ قالاق قىياپىتىنى ئۆزگەرتىپ، كەنت ئاھالىلىرىنىڭ بەخت كۆرسەتكۈچىنى ئاشۇردى.
</S>
<S ID=15932>
‏
</S>
</TEXT>
/BODY
/DOC