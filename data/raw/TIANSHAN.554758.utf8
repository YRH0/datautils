<DOC>
<DOCID>TIANSHAN.554758</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-08 17:05:10</DATE>
</HEADER>
<BODY>
<HEADLINE>
<S ID=52507>
ئېۋىرغول رايونىنىڭ تېز ئۈنۈم بېرىدىغان تۈرلىرى ئاپتونوم رايونىمىزنىڭ مەخسۇس تۈر مەبلىغىگە ئېرىشتى
</S>
</HEADLINE>
<TEXT>
<S ID=52508>
   ئابلىمىت ئابلىز خەۋەر قىلىدۇ: ئېۋىرغول رايونلۇق ئىقتىساد ۋە ئۇچۇرلاشتۇرۇش كومىتېتىدىن يېقىندا ئۇقۇشىمچە، ئېۋىرغول رايونىنىڭ ئاپتونوم رايون دەرىجىلىك 33 تېز ئۈنۈم بېرىدىغان تۈرى ئاپتونوم رايوننىڭ 4 مىليون 370 مىڭ يۈەن مەخسۇس تۈر مەبلىغىگە ئېرىشكەن.
</S>
<S ID=52509>
بۇ تۈرلەر ئاساسەن ئاساسىي قاتلامدىكى يېزا، كەنتلەرنىڭ كىيىم – كېچەك، كەشتىچىلىك، دېھقانچىلىق قوشۇمچە مەھسۇلاتلىرىنى پىششىقلاش قاتارلىق كەسىپلەرگە مەركەزلەشكەن بولۇپ، يېزا، كەنتلەردىكى ئېشىنچا ئەمگەكچىلەرنى يېقىن ئەتراپتا ئىشقا ئورۇنلاشتۇرۇشنى ئىلگىرى سۈرىدىكەن.
</S>
<S ID=52510>
   قومۇل ‹‹ئۇزۇن سەپەر›› مېۋە، كۆكتاتچىلىق دېھقانلار كەسپىي ھەمكارلىق كوپىراتىپىنىڭ يىلدا 400 توننا قارا ئۈجمە قېقى ئىشلەپچىقىرىش تۈرى بۇ قېتىم تېز ئۈنۈم بېرىدىغان تۈرلەر ياردەم مەبلىغىگە ئېرىشتى.
</S>
<S ID=52511>
كوپىراتىپ مەسئۇلىنىڭ دېيىشىچە، زاۋۇت رايونى بۇلۇڭتوغراق يېزىسىغا جايلاشقان بولۇپ، ھەر يىلى قارا ئۈجمە ئۈزىدىغان مەزگىلدە شۇ جايدىكى 30 دەك ئېشىنچا ئەمگەكچىنى ئىشلىتىدىكەن، ئۇلارنىڭ كۈنلۈك ئىش ھەققى 100 – 120 يۈەنگىچە بولىدىكەن، يەنە 30دەك ئېشىنچا ئەمگەكچى قارا ئۈجمىنى پىششىقلاش ئىشىنى قىلىپ، كۆڭۈلدىكىدەك كىرىم قىلىدىكەن.
</S>
<S ID=52512>

</S>
</TEXT>
/BODY
/DOC