<DOC>
<DOCID>TIANSHAN.557398</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-18 17:26:06</DATE>
</HEADER>
<BODY>
<HEADLINE>
<S ID=53950>
قىزىلئاۋات دېھقانلىرى يەر ياڭىقى تېرىغاننىڭ پايدىسىنى كۆردى
</S>
</HEADLINE>
<TEXT>
<S ID=53951>
   رازىيە راخمان خەۋەر قىلىدۇ: مەكىت ناھىيەسىنىڭ قىزىلئاۋات يېزىسى بۇ يىل ئۆز يېرىنىڭ بايلىق ئەۋزەللىكىگە بىرلەشتۈرۈپ، دېھقانلارنى كەسىپ قۇرۇلمىسىنى تەڭشەپ، ئىقتىسادىي ئۈنۈمى يۇقىرى يەر ياڭىقى تېرىشقا يېتەكلىدى.
</S>
<S ID=53952>
نەتىجىدە دېھقانلار تېرىغان 1200 مو يەردىكى يەر ياڭىقىدىن ئوبدان ھوسۇل ئېلىپ، يەر ياڭىقى تېرىغاننىڭ پايدىسىنى كۆردى.
</S>
<S ID=53953>
   بۇ يېزىنىڭ ئويباغ كەنتىدىكى يەر ياڭىقى تېرىش ئۈلگە بازىسىغا يېقىندا بارغىنىمدا، كەنت ئاھالىلىرىنىڭ ئالدىراش يەر ياڭىقى يىغىۋاتقانلىقىنى كۆردۈم.
</S>
<S ID=53954>
بۇ كەنتتىكى تۇرسۇن تۇردىنىڭ 15 مو تېرىلغۇ يېرى بولۇپ، يەر ياڭىقىنىڭ ئىقتىسادىي ئۈنۈمىنىڭ يۇقىرىلىقىنى بىلگەندىن كېيىن، بۇ يىل 15 يېرىگە يەر ياڭىقى تېرىدى.
</S>
<S ID=53955>
يېزىدىن ئەۋەتىلگەن تېخنىكلار تېخنىكىلىق پەرۋىش ھالقىسىغا يېتەكچىلىك قىلغاچقا، مو بېشى ھوسۇلى 500 كىلوگىرامغا يەتتى ھەم يەر ياڭىقىدىنلا 40 مىڭ يۈەن ئەتراپىدا كىرىم قىلىشنى پىلانلىدى.
</S>
<S ID=53956>
   ئۇقۇشىمچە، يەر ياڭىقى تېرىغان دېھقانلارنىڭ مەنپەئىتىگە ھەقىقىي كاپالەتلىك قىلىپ، ئۇلارنى سېتىپ چىقىرىش غېمىدىن خالاس قىلىش ئۈچۈن، يېزىلىق ھۆكۈمەت يىل بېشىدا ئىچكىرىدىكى يەر ياڭىقىنى كۆڭۈلدىكىدەك باھادا سېتىۋالىدىغان ئىككى شىركەت بىلەن ئالاقىلىشىدىكەن، شىركەت خادىملىرى دېھقانلار بىلەن يەر ياڭىقىنىڭ ھەر كىلوگىرامىنى 5.3 يۈەندىن سېتىش – سېتىۋېلىش توختامى تۈزگەن، يېزىدىكى تېخنىكلار دېھقانلارنى تېرىشتىن تارتىپ ھوسۇل ئېلىشقىچە يۈرۈشلەشكەن مۇلازىمەت بىلەن تەمىنلىگەن، كەنت كېلەر يىلى يەر ياڭىقى تېرىلغۇ كۆلىمىنى كېڭەيتىپ 5000 موغا يەتكۈزۈشنى پىلانلىغان.
</S>
</TEXT>
/BODY
/DOC