<DOC>
<DOCID>TIANSHAN.499232</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-19 16:09:11</DATE>
</HEADER>
<BODY>
<HEADLINE>
<S ID=13189>
كەلپىن ناھىيەسى «بىخەتەر ئىشلەپچىقىرىش مەخسۇس تۈزەش ھەرىكىتى»نى قانات يايدۇردى
</S>
</HEADLINE>
<TEXT>
<S ID=13190>
    ئىختىيارىي مۇخبىرلىرىمىز غەيرەت جاسارەت، تالىپ تۇرسۇن خەۋىرى: يېقىنقى كۈنلەردىن بۇيان، كەلپىن ناھىيەسىنىڭ ھەر قايسى يېزا-بازارلىرىدا قاتناش ساقچىلىرىنىڭ كەڭ خەلق ئاممىسىغا قاتناش بىلىملىرى توغرىسىدا تەشۋىقات ئېلىپ بېرىش بىلەن بىرگە، موتوسىكلىت قالپىقى كىيمىگەن، پىراۋىسىز، ھاراق ئىچىپ ماشىنا ھەيدىگەنلەرنى قاتتىق بىر تەرەپ قىلىۋاتقانلىقىنى كۆرگىلى بولىدۇ.
</S>
<S ID=13191>
بۇ دەل دۆلەت ۋە ئاپتونوم رايون رەھبەرلىرىنىڭ بىخەتەر ئىشلەپچىقىرىش خىزمىتى توغرىسىدىكى مۇھىم يوليۇرۇقىنىڭ ئەمەلىيلەشكەنلىكىدىن دېرەك بېرىدۇ.
</S>
<S ID=13192>
    بۇ يىل كىرگەندىن بۇيان، كەلپىن ناھىيەسى بىخەتەر ئىشلەپچىقىرىش خىزمىتىنى خىزمەتلەر ئىچىدىكى مۇھىم خىزمەت قاتارىدا چىڭ تۇتتى.
</S>
<S ID=13193>
مەركەز، ئاپتۇنۇم رايوندا ئېچىلغان بىخەتەر ئىشلەپچىقىرىش توغرىسىدىكى يىغىنلارنىڭ روھىغا ئاساسەن، ناھىيەلىك پارتكومنىڭ 2016-يىللىق 1- قېتىملىق مەركەزلىك ئۆگىنىشىدە «بىخەتەر ئىشلەپچىقىرىش» تىكى ئالاقىدار قانۇن- نىزاملارنى تۆت يۈرۈش بەنزە رەھبەرلىكى باشلامچى بولۇپ ئاۋۋال ئۆگەندى.
</S>
<S ID=13194>
قاتناش چوڭ ئەترىتى تاكسى شىركىتى، يولۇچىلار ترانسپورت شىركىتىدىكى 140 نەپەر شوپۇرغا بولغان تەربىيەلەشنى كۈچەيتىپ، بىخەتەر ئىشلەپچىقىرىش خىزمىتى توغرىسىدا قاتلاممۇ-قاتلام مەسئۇلىيەتنامە ئىمزالىدى.
</S>
<S ID=13195>
خېيىم-خەتەر ئامىللىرىنى ئازايتىش ئۈچۈن، بىۋاستە، يوشۇرۇن تەكشۈرۈش ئۇسۇلىنى قوللىنىپ، قاتناش تىرانسفورت ئورۇنلىرى، ماي قاچىلاش پونكىتى، خېمىيەلىك بۇيۇملارنى ئىشلەش زاۋۇتلىرى، مەكتەپ، دوختۇرخانا قاتارلىق مۇھىم نۇقتىلىق ئورۇنلارنى تەكشۈرۈپ، 63 تۈرلۈك مەسىلىنى بايقاپ، 59 تۈرلۈك مەسىلىنى نەق مەيداندا بىر تەرەپ قىلىپ، بىر تەرەپ قىلىش نىسبتىنى %94 كە يەتكۈزى.
</S>
<S ID=13196>
25 ئورۇنغا تۈزىتىش توغرىسىدا ئۇقتۇرۇش چۈشۈردى.
</S>
<S ID=13197>
ناھىيە مالىيەسىدىن 180 مىڭ يۈەندىن ئارتۇق مەبلەغ ئاجرىتىپ، ئىككى يېزا، ئۈچ بازارنىڭ ھەر قايسى كەنتلىرىگە ئاگاھلاندۇرۇش بەلگىسى، سۈرەت چەكلەش بەلبېغى ئورناتتى.
</S>
<S ID=13198>
15 كىلومېتىر دائىرىدىكى ئۆچۈپ كەتكەن يول سىزىقلىرىنى قايتىدىن يېڭىلىدى.
</S>
<S ID=13199>
    مۇخبىرنىڭ ئىگىلىشىچە، كەلپىن ناھىيەسىدە «بىخەتەر ئىشلەپچىقىرىش مەخسۇس تۈزەش ھەرىكىتى» ئۈچ ئاي داۋاملىشىدىغان بولۇپ، بۇ ھەرىكەت قانات يايدۇرۇلۇپ، 20 كۈنگە يەتمىگەن ۋاقىت ئىچىدە قاتناش تارماقلىرى قانۇنسىز يولۇچى توشىغان قارا تاكسىدىن 28 نى بايقاپ بىر تەرەپ قىلىپ، مىڭدىن ئارتۇق رەسمىيىتى تولۇق بولمىغان موتسىكىلىت ئىگىسىنى رەسمىيەت تولۇقلاشقا بۇيرىغان.
</S>
<S ID=13200>
ئىككى نەپەر پىراۋىسىز ماشىنا ھەيدىگەن ۋە بىر نەپەر ھاراق ئىچىپ موتوسىكلىت ھەيدىگەن شوپۇرنى قانۇن ئورۇنلىرىغا دېلو تۇرغۇزۇپ يوللىغان.
</S>
<S ID=13201>
نەتىجىدە، ھادىسە يۈز بېرىش نىسبىتى نۆلدە كونترول قىلىنىپ، ياخشى بولغان ئۈنۈم قولغا كەلتۈرۈلگەن.
</S>
</TEXT>
/BODY
/DOC