<DOC>
<DOCID>TIANSHAN.535078</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-16 13:43:32</DATE>
</HEADER>
<BODY>
<HEADLINE>
<S ID=33445>
«ئۈچ ئەل» خىزمەت گۇرۇپپىسى باشبۇلاق كەنتىدىكىلەرگە تۈرلۈك توغرا بېيىش يوللىرىنى ئۆگەتتى
</S>
</HEADLINE>
<TEXT>
<S ID=33446>
   ئىختىيارىي مۇخبىرىمىز ئابدۇنىياز ئابلا، شۈ بىنيوڭ خەۋىرى، فوتوسى: نامراتلارنى دەل جايىدا يۆلەش خىزمىتىنى يەنىمۇ ئىلگىرى سۈرۈپ، ئەمەلىي ئۈنۈمگە ئېرىشىش، نامرات ئائىلىلەرنى ھەقىقىي تۈردە نامراتلىقتىن قۇتۇلدۇرۇش مەقسىتىدە، ئاپتونوم رايونلۇق پارتكوم تەشۋىقات بۆلۈمىدىن خوتەن ۋىلايىتى گۇما ناھىيەسى چودا يېزا باشبۇلاق كەنتىگە چۈشكەن «ئۈچ ئەل» خىزمەت گۇرۇپپىسى كەنتنىڭ ئەنئەنىۋى چارۋىچىلىق جەھەتتىكى ئارتۇقچىلىقىنى ياخشى جارى قىلدۇرۇشنى كۆزدە تۇتقان ئاساستا، «دەل جايىدا يۆلەش» تۈرىنى ھەقىقىي يولغا قويۇپ، ئىلمىي باقمىچىلىق تېخنىكىسىنى زور كۈچ بىلەن ئومۇملاشتۇرۇپ، نامرات ئاممىنىڭ نامراتلىقتىن قۇتۇلۇش ئىشەنچىسىنى كۈچەيتتى، شۇنداقلا كەنت ئاممىسىنى ئۆزلىرىنىڭ ئەمەلىي شارائىتىدىن تولۇق پايدىلىنىپ، ئۆز كۈچىگە تاينىپ تىرىشىپ ئىشلەپ، گۈزەل يۇرت-ماكانىنى قۇرۇپ چىقىشقا يېتەكلىدى.
</S>
<S ID=33447>
   خىزمەت گۇرۇپپىسى «ئىگىىدارلىق ھوقۇق قويى»نى ئايلاندۇرۇپ بېقىش تۈرىنى يولغا قويۇپ، 60 مىڭ يۈەن مەبلەغ سېلىپ، كەنتتىكى 14 نامرات ئائىلىگە 70تىن ئارتۇق ساغلىق تارقىتىپ بەردى، شۇنداقلا بۇ ئاساستا مەركەزلەشتۈرۈپ يۆلەش سالمىقىنى ئاشۇرۇپ، 500 مىڭ يۈەنلىك ئۆلچەملەشكەن قوتان سېلىش تۈرىنى ھەل قىلىپ، 25 نامرات ئائىلىنىڭ ھەر بىرىگە 60 كۋادرات مېتىردىن كەم بولمىغان قوي قوتىنى سېلىپ بەردى؛  500 مىڭ يۈەنلىك ئائىلە كەپتىرى بېقىش تۈرىنى ئاكتىپلىق بىلەن ئىلتىماس قىلىپ، 50 نامرات ئائىلىنىڭ باقمىچىلىق تۈرىنى كۆپەيتىشىگە ياردەملەشتى؛ ئۇنىڭدىن سىرت، خىزمەت گۇرۇپپىسى يەنە شىنجاڭ يېزا ئىگىلىك ئۇنۋېرسىتېتىدىن باقمىچىلىق، يېزا ئىگىلىككە ئائىت پىروفسسورلارنى تەكلىپ قىلىپ، كەنت ئاممىسىنى ئىلمىي باقمىچىلىق تېخنىكىسى بويىچە تەربىيەلەپ، كەنت ئاممىسىنىڭ كېسەللىكنىڭ ئالدىنى ئېلىش، نەسىلنى ساپلاشتۇرۇش ۋە ئىلمىي باشقۇرۇش، ئىلمىي ئوزۇقلاندۇرۇش قاتارلىق باقمىچىلىق تېخنىسىنى ئۆگەتتى.
</S>
<S ID=33448>
   خىزمەت گۇرۇپپىسى يۇقىرىقىدەك تۈرلۈك ئۇسۇللار ئارقىلىق، نامرات ئائىلەردە ئائىلە باقمىچىلىقىنى زور كۈچ بىلەن تەرەققىي قىلدۇرۇش ئارقىلىق، كۆلەم، كەسىپچانلىق جەھەتتە زور بۆسۈش ھاسىل قىلىپ، ئائىلە باقمىچىلىقىغا تايىنىپ ئائىلە ئىقتىسادىنى ياخشىلاش ئەندىزىسىنى شەكىللەندۈرۈپ، كەنت ئاممىسىنىڭ بېيىش ئىشەنچىسىنى ئاشۇردى. كەنت ئاممىسى بىردەك، پارتىيە-ھۆكۈمەتنىڭ ياخشى سىياسەتلىرىدىن ئۈنۈملۈك پايدىلىنىپ، ئىدىيەۋى تونۇشىنى ئاكتىپلىق بىلەن ئۆزگەرتىپ، نامراتلىقتىن قۇتۇلۇش ئىشەنچىسىنى تېخىمۇ كۈچەيتىدىغانلىقىنى، ئىلمىي باقمىچىلىق تېخنىكىسىنى تىرىشىپ ئىگىلەپ، تىرىشىپ، ئەمەلىي ئىشلەپ، نامراتلىق قالپىقىنى بالدۇر چۆرۈپ تاشلايدىغانلىقىنى بىلدۈرۈشتى.
</S>
</TEXT>
/BODY
/DOC