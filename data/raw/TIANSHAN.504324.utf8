<DOC>
<DOCID>TIANSHAN.504324</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-02 17:18:43</DATE>
</HEADER>
<BODY>
<HEADLINE>
<S ID=17450>
كۇچا ناھىيەسى ئىقتىسادىي تەرەققىياتتا «قوش 16 مىليارد» يۈەنلىك ئۆتكەلنى بۆسۈپ ئۆتتى
</S>
</HEADLINE>
<TEXT>
<S ID=17451>
     ئىختىيارىي مۇخبىرىمىز ئەھمەد ئىسمائىل خەۋىرى: كۇچا ناھىيەسى بۇلتۇر بايلىق ئەۋزەللىكىنى ئىقتىسادىي ئەۋزەللىككە ئايلاندۇرۇپ، يېڭىچە سانائەتلەشتۈرۈش ئىستراتېگىيەسىدە چىڭ تۇرۇپ، سىرتتىن كۆپلەپ سودىگەر ۋە مەبلەغ جەلپ قىلىپ، ئىقتىسادنىڭ سىجىل ئايلىنىشىنى تېزلىتىپ، ئىشلەپچىقىرىش ئومۇمىي قىممىتى ۋە مۇقىم مۈلۈك سېلىنمىسىنى ئاشۇرۇشتا «قوش 16 مىليارد» يۈەنلىك ئۆتكەلنى بۆسۈپ ئۆتتى.
</S>
<S ID=17452>
    بۇلتۇر كۇچا ناھىيەسى سىرتتىن سودىگەر ۋە مەبلەغ جەلپ قىلىش سالمىقىنى ئاشۇرۇپ، نېفىت-خىمىيە، كۆمۈر ئېلېكتىر، فوتوۋولت، ياسىمىچىلىق، پولات-تۆمۈر، رەڭلىك مېتال، يېزا ئىگىلىك قوشۇمچە مەھسۇلاتلىرىنى پىششىقلاش، شەھەر قۇرۇلۇشى، يېزا ئىگىلىك ئۇل ئەسلىھە قۇرۇلۇشى، سۇچىلىق، قاتناش تىرانسىپورت، تۆمۈريول ۋە ئەشيا ئوبۇرۇت قاتارلىق 123 نۇقتىلىق تۈر قۇرۇلۇشىغا 16 مىليارد 700 مىليون يۈەن مەبلەغ سېلىپ، 2014-يىلىدىكىدىن ％18.3 ئاشۇرۇپ، شەھەر ئىقتىسادىنىڭ تېز، پۇختا راۋاجلىنىشىغا ئاساس سالدى.
</S>
<S ID=17453>
بۇنىڭ بىلەن كۇچا ناھىيەسىنىڭ ئىشلەپچىقىرىش ئومۇمىي قىممىتى 16 مىليارد 628مىليون يۈەنگە، يەرلىك مالىيە كىرىمى 2 مىليارد 826 مىليون يۈەنگە يېتىپ، 2014-يىلىدىكىدىن ％12.1، ％8.8 ئاشتى.
</S>
<S ID=17454>
شەھەر-بازار ئاھالىسىنىڭ كىشى بېشى ئوتتۇرىچە ساپ كىرىمى 23 مىڭ 804 يۈەنگە، دېھقان-چارۋىچىلارنىڭ كىشى بېشى ئوتتۇرىچە ساپ كىرىمى 10 مىڭ 838 يۈەنگە يېتىپ، 2014 - يىلىدىكىدىن ％10.1، ％8.91 ئاشتى.
</S>
</TEXT>
/BODY
/DOC