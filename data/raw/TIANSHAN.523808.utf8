<DOC>
<DOCID>TIANSHAN.523808</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-18 17:56:46</DATE>
</HEADER>
<BODY>
<HEADLINE>
<S ID=28362>
ئامما نىشانلىق ياردەمدىن نەپ ئالدى
</S>
</HEADLINE>
<TEXT>
<S ID=28363>
    ئابدۇسالام قادىر خەۋەر قىلىدۇ: قورغاس ناھىيەسىدە شىنجاڭغا نىشانلىق ياردەم بېرىش مەبلىغىنىڭ تۈرتكىسىدە قۇرۇلغان ئىگىلىك تىكلەش رايونىغا 2 – تۈركۈمدە توققۇز كارخانا ماكانلاشتى، بۇ كارخانىلارنىڭ ماكانلىشىشى 1500 كىشىنىڭ ئىشقا ئورۇنلىشىشىغا تۈرتكە بولدى.
</S>
<S ID=28364>
   جياڭسۇ ئۆلكىسىنىڭ جياڭيىن شەھىرى قورغاس ناھىيەسىگە نىشانلىق ياردەم بېرىش ئالدىنقى سەپ قوماندانلىق ئىشتابى بۇلتۇر 8 – ئايدا 14 مىليون 500 مىڭ يۈەن مەبلەغ سېلىپ، ئىگىلىك تىكلەش رايونىنىڭ 2 – قارارلىق قۇرۇلۇشىنى پۈتتۈرۈپ، ئوتتۇرا، كىچىك كارخانىلارنىڭ تەرەققىياتىنى قوللاپ، ئىشقا ئورۇنلىشىش، ئىگىلىك تىكلەشكە پۈتۈن كۈچ بىلەن مەدەت بەردى. ‹‹شىئوكېۋېي›› كىيىم – كېچەك شىركىتى مۇشۇ پۇرسەتتە ئىگىلىك تىكلەش رايونىغا ماكانلىشىپ، ئىشلەپچىقارغان پەلەيلىرىنى ئوتتۇرا ئاسىيادىكى بەش دۆلەت ۋە رۇسىيەگە سېتىپ چىقاردى.
</S>
<S ID=28365>
   ئۇقۇشىمچە، بۇ ناھىيەدە بۇ يىل نىشانلىق ياردەم بېرىش تۈرىدىن 21ى پىلانلانغان بولۇپ، 134 مىليون 570 مىڭ يۈەن مەبلەغ سېلىنىدىكەن، بۇنىڭ ئىچىدە خەلق تۇرمۇشىغا ئائىت تۈرلەرگە سېلىنىدىغان مەبلەغ %53تىن كۆپرەكنى ئىگىلەيدىكەن؛ 5 مىليون يۈەن ئاجرىتىلىپ، ئىشقا ئورۇنلاشتۇرۇش سۇپىسىدىن توققۇزى بەرپا قىلىنىدىكەن؛ 40 مىليون 500 مىڭ يۈەن مەبلەغ ئاجرىتىلىپ، جياڭسۇ سانائەت رايونى ئىگىلىك تىكلەش بازىسىنىڭ ئۇل ئەسلىھە قۇرۇلۇشى داۋاملىق مۇكەممەللەشتۈرۈلىدىكەن؛ 12 مىليون 600 مىڭ يۈەن مەبلەغ سېلىنىپ، كۈرە قەدىمىي شەھىرى، داشىگۇر مەنزىرە رايونىنىڭ ئەسلىھەلىرى ياخشىلىنىدىكەن؛ 22 مىليون 500 مىڭ يۈەن مەبلەغ سېلىنىپ، يەسلى ۋە مەكتەپلەرنىڭ ئۇل ئەسلىھە قۇرۇلۇشى ياخشىلىنىدىكەن؛ 13 مىليون يۈەندىن كۆپرەك مەبلەغ سېلىنىپ، تۈرلۈك ئىختىساسلىقلار تەربىيەلىنىدىكەن؛ 13 مىليون 640 مىڭ يۈەن مەبلەغ سېلىنىپ، ئەمىن تاپقۇزۇپ خەلقنى بېيىتىش قۇرۇلۇشى داۋاملىق يولغا قويۇلۇپ، قىيىنچىلىقى بار ئائىلىلەرگە 20 مىڭ يۈەن ئەمىن ئۆي تولۇقلىما پۇلى تارقىتىلىدىكەن.
</S>
<S ID=28366>
‏
</S>
</TEXT>
/BODY
/DOC