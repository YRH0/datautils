<DOC>
<DOCID>TIANSHAN.513049</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-27 15:00:10</DATE>
</HEADER>
<BODY>
<HEADLINE>
<S ID=22212>
ئەسلىھەلىك يېزا ئىگىلىكى كۇچا دېھقانلىرىنىڭ بېيىشىغا تۈرتكە بولدى
</S>
</HEADLINE>
<TEXT>
<S ID=22213>
    ئەھمەد ئىسمائىل خەۋەر قىلىدۇ: كۇچا ناھىيەسىنىڭ ئۇزۇن بازىرى يېڭىتۇر 2 – كەنتىدىكى ئابلىمىتجان مۇنداق دېدى: بۇلتۇر كەنت ئاھالە كومىتېتىنىڭ ياردىمىدە ئىككى پارنىكنى ھۆددە ئېلىپ، شوخلا مايسىسى كۆچۈرۈپ، پەرۋىشىنى ياخشى ئىشلىگەنىدىم، ھەر مو پارنىكتىن ئوتتۇرا ھېساب بىلەن 25 مىڭ يۈەندىن ئارتۇق كىرىم قىلدىم.
</S>
<S ID=22214>
    ئۇنىڭ گېپىنى ئاڭلاپ، ئالاقىدار خادىملار بىلەن بېھىشباغ يېزىسىنىڭ چىنەباغ كەنتىدىكى مايسا ئۆستۈرۈش پارنىكىغا باردىم ۋە تۇرسۇنگۈل بىلەن پاراڭلىشىپ قالدىم.
</S>
<S ID=22215>
ئۇ مۇنداق دېدى: مەن ئۈچ پارنىكنى ھۆددە ئېلىپ، ھەر خىل كۆكتات مايسىسى ئۆستۈردۈم، يىلدا ھەر بىر پارنىكتىن 28 مىڭ يۈەندىن ئارتۇق كىرىم قىلىۋاتىمەن، بۇ يىل ھەر بىر پارنىكتىن ئوتتۇرا ھېساب بىلەن 35 مىڭ يۈەندىن ئارتۇق كىرىم قىلىشىمدا گەپ يوق.
</S>
<S ID=22216>
    ئۇقۇشىمچە، بۇ ناھىيە يېقىنقى يىللاردىن بۇيان دېھقانلارنىڭ پارنىك تېرىقچىلىقى قىلىشىغا ئىلھام بېرىپ ۋە ئۇلارنى قوللاپ، پارنىك تېرىقچىلىقى تېخنىكلىرىنى تەربىيەلەشنى كۈچەيتكەن.
</S>
<S ID=22217>
بۇنىڭ بىلەن يېزا،كەنتلەردە پارنىك ھۆددە ئالىدىغانلار، ناھىيە ۋە يېزا – بازارلار تەشكىللىگەن پارنىك تېرىقچىلىقى تېخنىكا كۇرسلىرىغا قاتنىشىدىغانلار يىلسېرى كۆپىيىپ، كىرىمىمۇ ئاشقان.
</S>
<S ID=22218>
بۇلتۇر ناھىيە بويىچە ئەسلىھەلىك يېزا ئىگىلىك كۆلىمى 12 مىڭ 437 موغا، پارنىك 2464كە، يىللىق كۆكتات ھوسۇلى 35 مىڭ 637 توننىغا، ئەسلىھەلىك يېزا ئىگىلىكىدىن قىلىنغان ئومۇمىي كىرىم 89 مىليون 192 مىڭ يۈەنگە، ھەر بىر پارنىكتىن قىلىنغان ئوتتۇرىچە كىرىم 18 مىڭ 600 يۈەنگە يېتىپ، پارنىك كۆكتاتچىلىقى دېھقانلار كىرىمىنىڭ ئېشىشىغا تۈرتكە بولغان.
</S>
<S ID=22219>
‏    
</S>
</TEXT>
/BODY
/DOC