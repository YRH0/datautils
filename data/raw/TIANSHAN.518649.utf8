<DOC>
<DOCID>TIANSHAN.518649</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-20 11:21:58</DATE>
</HEADER>
<BODY>
<HEADLINE>
<S ID=25971>
باي ناھىيەسى باج تاپشۇرغۇچىلارغا قولايلىق يارىتىپ بەردى
</S>
</HEADLINE>
<TEXT>
<S ID=25972>
    قەھرىمان روزى خەۋەر قىلىدۇ: باي ناھىيەسى دۆلەت، يەرلىك باج ئىشلىرىنى بىرلىكتە بېجىرىش مۇلازىمىتىنى يولغا قويۇپ، باج تاپشۇرغۇچىلارغا بىر ئورۇندا بىرلا ۋاقىتتا دۆلەت ۋە يەرلىك باج رەسمىيىتىنى بېجىرەلەيدىغان شارائىت يارىتىپ بەردى.
</S>
<S ID=25973>
   يېقىندا ناھىيەلىك مەمۇرىي مۇلازىمەت زالىدا دۆلەت ۋە يەرلىك باج ئىشلىرىنى بىرلىكتە بېجىرىش مۇلازىمىتى يولغا قويۇلغانلىقىنى ئاڭلاپ، بۇ ئورۇننى كۆرۈپ بېقىش مەقسىتىدە كەلگىنىمدە ‹‹بىر ئىشىكتىن كىرىپ، ئىككى تۈرلۈك باج تاپشۇرۇش رەسمىيىتىنى بېجىرىش›› مۇلازىمەت ئەندىزىسىنىڭ يولغا قويۇلۇپ، باج تاپشۇرغۇچىلارنىڭ ئۈنۈملۈك، قولاي مۇلازىمەتتىن بەھرىمەن بولۇۋاتقانلىقىنى كۆردۈم.
</S>
<S ID=25974>
   مەلۇم خۇسۇسىي كارخانىنىڭ بوغالتىرى يەن شياۋپىڭ مۇنداق دېدى: ھازىر ئىش بېجىرىش تەرتىپى ئاددىيلىشىپ، ئىش بېجىرىش ۋاقتى قىسقىراپ، باج تاپشۇرغۇچىلارغا ھەقىقەتەنمۇ قولايلىق يارىتىلىپتۇ، بەش مىنۇتتىلا ئىشىمنى پۈتكۈزدۈم.
</S>
<S ID=25975>
   باي ناھىيەسىنىڭ ئومباش يېزىسىدىن كەلگەن توختى ئېلى ھەر قېتىم دۆلەت، يەرلىك باج ئىشلىرىنى بېجىرگەندە، ئىككى ئورۇنغا بارىدىغان بولغاچقا، ۋاقتى ئىسراپ بولاتتى، ئۇنىڭ ئۈستىگە بېرىپ كېلىش كىرا پۇلىمۇ ئېشىپ كېتەتتى. بۇ قېتىم ئۇ بىر ئورۇندىلا بارلىق رەسمىيەتلەرنى بېجىرىپ بولدى، ئۇنىڭ ئۈستىگە كىرا ھەققىمۇ تېجىلىپ قالدى، ئۇ بۇنىڭدىن تولىمۇ خۇشال بولدى.
</S>
<S ID=25976>
   ئۇقۇشىمچە، ناھىيەلىك دۆلەت، يەرلىك باجنى بىرلىكتە بېجىرىش مۇلازىمىتى يولغا قويۇلغاندىن كېيىن، باج تاپشۇرغۇچىلار كۆپ قېتىم كېلىش، ئۆچرەتتە تۇرۇشتىن قۇتۇلغان؛ ۋاقىت تېجىلىپ، باج تاپشۇرۇش ئۈنۈمى، سۈپىتى ۋە نىسبىتى ئۈنۈملۈك ئۆسكەن.
</S>
</TEXT>
/BODY
/DOC