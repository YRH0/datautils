<DOC>
<DOCID>TIANSHAN.551460</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-09-22 15:34:37</DATE>
</HEADER>
<BODY>
<HEADLINE>
<S ID=49986>
توقسۇ ناھىيەسى لىشۈي شەھەرلىك خەلق دوختۇرخانىسى بىلەن ھەمكارلىق ئورناتتى
</S>
</HEADLINE>
<TEXT>
<S ID=49987>
     نىياز ساتتار خەۋەر قىلىدۇ: توقسۇ ناھىيەسى يېقىندا جېجياڭ ئۆلكىسىنىڭ لىشۈي شەھەرلىك خەلق دوختۇرخانىسى بىلەن ھەمكارلىق ئورنىتىپ، ناھىيەنىڭ داۋالاش، ساقلىقنى ساقلاش سەۋىيەسىنى ئۆستۈردى.
</S>
<S ID=49988>
    ھەمكارلىق ئورنىتىش مۇراسىمىدا ناھىيەلىك خەلق دوختۇرخانىسى لىشۈي شەھەرلىك خەلق دوختۇرخانىسىدىكى ئون مۇتەخەسسىسكە توقسۇ ناھىيەسىنىڭ داۋالاش، تېخنىكا ماھارىتىدىكى باشلامچى ئۇستازلىق تەكلىپنامىسىنى تارقاتتى.
</S>
<S ID=49989>
لىشۈي شەھەرلىك خەلق دوختۇرخانىسى توقسۇ ناھىيەلىك خەلق دوختۇرخانىسىغا 051 مىڭ يۈەن قىممىتىدىكى داۋالاش، سالامەتلىكنى ئەسلىگە كەلتۈرۈش ئۈسكۈنىلىرىنى تەقدىم قىلدى.
</S>
<S ID=49990>
    ئۇقۇشىمچە، ئىككى تەرەپ بۇنىڭدىن كېيىن دوختۇرخانىنى ئورتاق باشقۇرۇش، تېخنىكا جەھەتتىن يېتەكچىلىك قىلىش، ئىختىساسلىقلارنى يېتىشتۈرۈش قاتارلىق كۆپ تەرەپلەردە ھەمكارلىقنى كۈچەيتىپ، تايانچلارنى تەربىيەلەش، تۈر ئارقىلىق بىلىم ئاشۇرۇش ۋە مۇتەخەسسىسلەر بىرلىشىپ دىياگنوز قويۇش قاتارلىق پائالىيەتلەرنى قانات يايدۇرىدىكەن.
</S>
<S ID=49991>
    لىشۈي شەھەرلىك خەلق دوختۇرخانىسىنىڭ مۇئاۋىن باشلىقى جياڭ يىڭخۇا مۇنداق دېدى: بىز توقسۇ ناھىيەلىك خەلق دوختۇرخانىسىنىڭ چوڭ داۋالاش، ساقلىقنى ساقلاش ئۇل ئەسلىھەلىرىنى ياخشى پىلانلاپ ئورۇنلاشتۇرۇش بىلەن بىللە، دوختۇرخانىمىزدىكى ئىختىساسلىقلار ۋە تېخنىكا تايانچلىرىنى تەشكىللەپ، توقسۇ ناھىيەلىك خەلق دوختۇرخانىسىنىڭ داۋالاش، ساقلىقنى ساقلاش جەھەتتىكى ئەمەلىي قىيىنچىلىقى ۋە تېخنىك خادىم كەمچىل بولۇش مەسىلىسىنى ھەل قىلىشىغا ياردەم بېرىمىز.
</S>
<S ID=49992>
‏    
</S>
</TEXT>
/BODY
/DOC