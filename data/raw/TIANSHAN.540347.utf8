<DOC>
<DOCID>TIANSHAN.540347</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-08-10 17:41:51</DATE>
</HEADER>
<BODY>
<HEADLINE>
<S ID=38495>
باي ناھىيەسىدە تاشيول قاتنىشىغا ئالاقىدار قانۇن–نىزام تەشۋىقاتى كۈچەيتىلدى
</S>
</HEADLINE>
<TEXT>
<S ID=38496>
   قۇربان سايىم خەۋەر قىلىدۇ: باي ناھىيەلىك ج خ ئىدارىسى قاتناش ساقچى چوڭ ئەترىتى 5 – ئايدىن بۇيان شوپۇرلارنىڭ ھاراق ئىچىپ ياكى ھەيدەش كىنىشكىسى يوق ئاپتوموبىل ھەيدەش، بېزىندە تاقىماسلىق ۋە نومۇر تاختىسى يوق قاتناش ۋاسىتىلىرىنى ھەيدەش قىلمىشلىرىنى مەخسۇس تۈزەش ھەرىكىتىنى يولغا قويۇش بىلەن بىللە، تاشيول قاتنىشىغا ئالاقىدار قانۇن ساۋاتلىرى تەشۋىقاتى ۋە ئىبرەت تەربىيەسى پائالىيىتىنى قانات يايدۇرۇپ، ياخشى ئۈنۈمگە ئېرىشتى.
</S>
<S ID=38497>
   ناھىيەلىك ج خ ئىدارىسى قاتناش ساقچى چوڭ ئەترىتى قاتناش تەرتىپىنى تۈزەش مەخسۇس ھەرىكىتىگە بىرلەشتۈرۈپ، خادىملارنى ئامما كۆپ توپلىشىدىغان جايلاردا قاتناش بىخەتەرلىكىگە ئائىت قانۇن ساۋاتلىرى تەشۋىقاتى ئېلىپ بېرىشقا تەشكىللىدى.
</S>
<S ID=38498>
قاتناش ساقچىلىرى بۇ جەرياندا ‹‹جۇڭخۇا خەلق جۇمھۇرىيىتىنىڭ يول قاتناش بىخەتەرلىكى قانۇنى››، ‹‹شىنجاڭ ئۇيغۇر ئاپتونوم رايوننىڭ توكسىكلىت باشقۇرۇش چارىسى››نى تەشۋىق قىلىپ، تاشيول قاتنىشىغا خىلاپ قىلمىشلار ۋە بىخەتەر يول يۈرۈش ساۋاتلىرى توغرىسىدا 15 مىڭ پارچىدىن ئارتۇق تەشۋىقات ۋەرەقى ۋە تەشۋىقات قوللانمىسى تارقاتتى.
</S>
<S ID=38499>
10 مىڭدىن ئارتۇق ئادەم (قېتىم)گە ھاراق ئىچىپ ياكى ھەيدەش كىنىشكىسى يوق ئاپتوموبىل ھەيدەش، بېزىندە تاقىماسلىق ۋە نومۇر تاختىسى يوق قاتناش ۋاسىتىلىرىنى ھەيدەش قاتارلىق يول قاتناش بىخەتەرلىكى قانۇنىغا خىلاپ قىلمىشلار سەۋەبىدىن كېلىپ چىققان ‹‹چوڭ قاتناش ھادىسىلىرى›› سۈرەتلىك كۆرگەزمىسىنى كۆرسىتىپ ۋە بۇ خىل ئېچىنىشلىق ئاقىۋەتلەرنىڭ يۈز بېرىش سەۋەبىنى چۈشەندۈرۈپ، ئىبرەت تەربىيەسى بەردى .
</S>
<S ID=38500>
1800 ئادەم (قېتىم) گە ھەيدەش كىنىشكىسى ئېلىش، سۇغۇرتا بېجىرىش ۋە يول يۈرۈش تەرتىپلىرى ھەققىدە يۈزتۇرا مەسلىھەت بېرىپ، ئاممىنىڭ بۇ جەھەتتىكى تونۇشىنى ئۆستۈردى.
</S>
</TEXT>
/BODY
/DOC