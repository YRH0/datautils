<DOC>
<DOCID>TIANSHAN.565261</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-11-16 13:13:47</DATE>
</HEADER>
<BODY>
<HEADLINE>
<S ID=59802>
مول مەزمۇنلۇق مەدەنىيەت پائالىيەتلىرى قويۇق مىللەتلەر ئىتتىپاقلىقى كەيپىياتى ياراتتى
</S>
</HEADLINE>
<TEXT>
<S ID=59803>
 گۈزەلنۇر ئۆمەر خەۋەر قىلىدۇ: توققۇزتارا ناھىيەسى بۇ يىل ‹‹مەدەنىيەت ئارقىلىق خەلققە نەپ يەتكۈزۈش قۇرۇلۇشلىرى››نى پائال ئەمەلىيلەشتۈرۈپ، ھەر ھەپتىدە پائالىيەت بولۇش، ھەر ئايدا ئويۇن قويۇشقا كاپالەتلىك قىلىشتىن سىرت، يېزا – بازارلارمۇ تۈرلۈك سەنئەت پائالىيەتلىرىنى ئۆتكۈزۈپ، ئاممىنىڭ مەنىۋى تۇرمۇشىنى بېيىتىپ، قويۇق مىللەتلەر ئىتتىپاقلىقى كەيپىياتى يارىتىپ، ئىجتىمائىي مۇقىملىق ۋە ئەبەدىي ئەمىنلىككە پۇختا ئاساس سالدى.
</S>
<S ID=59804>
 توققۇزتارا بازىرىنىڭ چولپان ئاھالىلەر كومىتېتى ‹‹لاياقەتلىك پارتىيە ئەزالىرىدىن بولۇپ، مىللەتلەر ئىتتىپاقلىقىنى ئىلگىرى سۈرەيلى›› تېمىسىدا ئۆتكۈزگەن مەھەللە ناۋاسى ئويۇن قويۇش پائالىيىتىدە ئورۇنلانغان نومۇرلار ئىچىدىكى چولپان ئاھالىلەر كومىتېتىدىكى كادىرلار ئۆزلىرى تەييارلىغان ئېتۇت ‹‹ئەسلىگە قايتىش››تا ئەسەبىي ئىدىيەنىڭ تەسىرىگە ئۇچرىغان ئاھالىنىڭ ئاھالىلەر كومىتېتىدىكى كادىرلارنىڭ ياردىمىدە ئۆزگىرىپ، بۈگۈنكى بەختلىك تۇرمۇشنى قەدىرلەشكە قايتقانلىقىدەك ۋەقەلىك بايان قىلىنغان بولۇپ، بۇ نومۇر ئاممىنىڭ قىزغىن ئالقىشىغا ئېرىشتى.
</S>
<S ID=59805>
 توققۇزتارا بازىرىنىڭ دايىڭپەن ئاھالىلەر كومىتېتى ئۆتكۈزگەن ‹‹پارتىيەگە سادىق بولۇش، ۋەتەننى سۆيۈش›› تېمىسىدىكى سەنئەت پائالىيىتىدىكى رەڭدار نومۇرلار ئاھالىلەرنىڭ مەنىۋى تۇرمۇشىنى بېيىتتى.
</S>
<S ID=59806>
ياشانغانلار ئۇسسۇل ئەترىتى ئورۇنلىغان ‹‹جەم بولۇش›› ھەر مىللەت ئاممىنىڭ ئۆز ئارا ياردەملىشىپ، ئىناق تۇرمۇش كەچۈرۈۋاتقانلىقىدەك گۈزەل تۇرمۇش كارتىسىنى نامايان قىلدى.
</S>
<S ID=59807>
 يۇقىرىقى پائالىيەتلەردە بازاردىكى دېھقان – چارۋىچىلار مىللەتلەر ئىتتىپاقلىقىنى كۈيلەپ ناخشا ئېيتىپ، ئۇسسۇل ئويناپ، ھەر مىللەت ئاممىسى ئوتتۇرىسىدىكى ئالاقە ئالماشتۇرۇشنى كۆپەيتىپ، ‹‹مىللەتلەر ئىتتىپاقلىشىپ بىر ئائىلە كىشىلىرىدەك بولۇش››تىكى گۈزەل مېلودىيەنى ياراتتى.
</S>
<S ID=59808>

</S>
</TEXT>
/BODY
/DOC