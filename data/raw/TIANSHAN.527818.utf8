<DOC>
<DOCID>TIANSHAN.527818</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-06-12 17:11:18</DATE>
</HEADER>
<BODY>
<HEADLINE>
<S ID=30342>
پىچان ناھىيەسىنىڭ جامائەت مالىيە خامچوت كىرىمى مۇقىم ئاشتى
</S>
</HEADLINE>
<TEXT>
<S ID=30343>
    مىجىت ئىبراھىم خەۋەر قىلىدۇ: پىچان ناھىيەسى بۇ يىل كىرگەندىن بۇيان ئىقتىسادىي قۇرۇلۇشنى زىچ چۆرىدەپ، نۇقتىلىق باج مەنبەلىرىنى باشقۇرۇشنى چىڭ تۇتۇش بىلەن بىللە، ئۈنۈملۈك تەدبىرلەرنى تۈزۈپ ۋە يولغا قويۇپ، ئەۋزەللىككە ئىگە كەسىپلەرنى تەرەققىي قىلدۇرۇشقا كۈچەش بىلەن يېڭى مالىيە مەنبەلىرىنى ئېچىشقا تەڭ ئەھمىيەت بەرگەنلىكتىن، جامائەت مالىيە خامچوت كىرىمى مۇقىم ئاشتى.
</S>
<S ID=30344>
   بۇ ناھىيە بۇ يىل مالىيە باشقۇرۇش تۈزۈلمە ئىسلاھاتىنى پائال ئىلگىرى سۈرۈپ، مالىيەنىڭ ماكرولۇق تەڭشەش، كونترول قىلىش رولىنى مۇكەممەللەشتۈرۈپ ۋە كۈچەيتىپ، تەستىقلاش ۋە ھېسابات ئۆتكىلىنى پۇختا ئىگىلەپ، ‹‹كىرىمگە قاراپ چىقىم قىلىش، كىرىم – چىقىمنى تەڭپۇڭلاشتۇرۇش››تەك مالىيە باشقۇرۇش پىرىنسىپىغا ئاساسەن، ئىقتىسادچىللىق بىلەن مالىيە باشقۇرۇپ، كىرىمنى ئاشۇرۇپ، چىقىمنى تېجەش خىزمىتىنى ھەقىقىي ياخشى ئىشلىدى. خامچوت سىرتىدىكى مەبلەغنى باشقۇرۇش تەدبىرلىرىنى ئۈزلۈكسىز كۈچەيتىپ، غەيرىي ئىشلەپچىقىرىش خاراكتېرلىك چىقىملارنى ئىمكانىيەتنىڭ بارىچە قىسقارتتى. مالىيە تارماقلىرى باج تارماقلىرىغا پائال ماسلىشىپ، باج يىغىش ۋە باشقۇرۇش خىزمىتىنى كۈچەيتىپ، كىرىملەرنىڭ خەزىنىگە تولۇق كىرگۈزۈلۈشىگە ھەقىقىي كاپالەتلىك قىلدى. سانائەت، يېزا ئىگىلىكى، 2 –، 3 – كەسىپ ۋە ئالاھىدە باغۋەنچىلىكنى زور كۈچ بىلەن تەرەققىي قىلدۇرۇپ ۋە ئۇل ئەسلىھە قۇرۇلۇشىغا ئايانماي مەبلەغ سېلىپ، جامائەت مالىيە خامچوت كىرىمىنىڭ ئېشىشىغا ‹‹يېشىل چىراغ›› يېقىپ بەردى. سودىگەر چاقىرىپ مەبلەغ جەلپ قىلىش قەدىمىنى تېزلىتىپ، جەلپ قىلىنغان مەبلەغنىڭ دەل جايىغا ئەمەلىيلىشىشىنى كۈچلۈك ئىلگىرى سۈردى. بۇنىڭ بىلەن يىل بېشىدىن 4 – ئايغىچە پىچان ناھىيەسىنىڭ جامائەت مالىيە خامچوت كىرىمى 284 مىليون يۈەنگە يېتىپ، بۇلتۇرقى ئوخشاش مەزگىلدىكىدىن %17.16 ئاشتى.
</S>
<S ID=30345>
‏
</S>
</TEXT>
/BODY
/DOC