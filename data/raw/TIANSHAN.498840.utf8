<DOC>
<DOCID>TIANSHAN.498840</DOCID>
<HEADER>
<CLASS>مەملىكەت</CLASS>
<DATE>2016-02-18 17:11:28</DATE>
</HEADER>
<BODY>
<HEADLINE>
<S ID=12683>
يانۋاردا مەملىكەت بويىچە ئاھالىلەرنىڭ ئىستېمال باھا ئومۇمىي سەۋىيەسى ئوخشاش مەزگىلىدىكىگە قارىغاندا %1.8ئاشقان
</S>
</HEADLINE>
<TEXT>
<S ID=12684>
   جۇڭگو ئۇيغۇرچە رادىيو تورى، 18-فېۋرال، بېيجىڭ خەۋىرى: دۆلەتلىك ئىستاتىستىكا ئىدارىسىنىڭ 18-فېۋرال ئېلان قىلغان سانلىق مەلۇماتىدىن ئايان بولۇشىچە، 1-ئايدا مەملىكەت بويىچە ئاھالىلەرنىڭ ئىستېمال باھا ئومۇمىي سەۋىيەسى ئوخشاش مەزگىلىدىكىگە قارىغاندا %1.8 ئاشقان، بۇ ئۆتكەن يىلى 12-ئايغا قارىغاندا 0.2 پوئىنتى ئۆرلىگەن.
</S>
<S ID=12685>
   1-ئايدا ئاھالىلەر ئىستېمال باھا ئومۇمىي سەۋىيەسى %0.5 ئاشقان.
</S>
<S ID=12686>
ئۇنىڭ ئىچىدە يېمەكلىك باھاسى %2، يېمەكلىكتىن باشقا مەھسۇلاتلارنىڭ باھاسى %0.2 ئاشقان.
</S>
<S ID=12687>
ئىستېمال باھاسى %0.6، مۇلازىمەت باھاسى %0.4 ئاشقان.
</S>
<S ID=12688>
   دۆلەتلىك ئىستاتىستىكا ئىدارىسى شەھەر مەھكىمىسىنىڭ ئالىي دەرىجىلىك مەسئۇل ئىستاتىستىكىچىسى يۈ چيۇمىي تەھلىل قىلىپ مۇنداق دېدى: 1-ئايدا ئاھالىلەرنىڭ ئىستېمال باھا ئومۇمىي سەۋىيەسى ئوخشاش مەزگىلىدىكىگە قارىغاندا ئېشىش كۆلىمى ئۆرلىگەن، ئاساسلىقى كۆكتات، ئايروپىلان بېلىتى، ساياھەت كوپىراتىپى كىرىمى قاتارلىقلارنىڭ تۈرلەر بويىچە باھاسى ئوخشاش مەزگىلىدىكىگە قارىغاندا بەلگىلىك ئاشقان.
</S>
<S ID=12689>
بۇنىڭدىن باشقا، ئەمگەك كۈچى تەننەرخىنىڭ ئۆسۈشى تەسىرىدە، ئائىلە مۇلازىمەتچىلىكى، چاچ گۈزەللەشتۈرۈش قاتارلىقلارنىڭ مۇلازىمەت باھاسى ئوخشاش مەزگىلىدىكىگە قارىغاندا بىرقەدەر زور ئاشقان.
</S>
</TEXT>
/BODY
/DOC