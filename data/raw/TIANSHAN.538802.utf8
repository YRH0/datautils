<DOC>
<DOCID>TIANSHAN.538802</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-08-04 15:38:42</DATE>
</HEADER>
<BODY>
<HEADLINE>
<S ID=36965>
جېجياڭ ئۆلكىسىنىڭ تەكشۈرۈپ تەتقىق قىلىش گۇرۇپپىسى ئونسۇ ناھىيەسىدە جىنخۇانىڭ ئونسۇغا ياردەم بېرىش قۇرۇلۇش تۈرلىرىنى تەكشۈرۈپ تەتقىق قىلدى
</S>
</HEADLINE>
<TEXT>
<S ID=36966>
   ئىختىيارىي مۇخبىرىمىز نۇربىيە توختى خەۋىرى: يېقىندا جېجياڭ ئۆلكىلىك شىنجاڭغا ياردەم بېرىش قوماندانلىق ئىشتابى پارتكومىنىڭ مۇئاۋىن شۇجىسى، ئىنتىزام تەكشۈرۈش كومىتېتى شۇجىسى، مۇئاۋىن قوماندان لاۋ خۇڭنىڭ باشلامچىلىقىدا جېجياڭ ئۆلكىسىدىكى مۇناسىۋەتلىك ئورۇنلارنىڭ مەسئۇللىرى ئونسۇ ناھىيەسىگە كېلىپ جىنخۇانىڭ شىنجاڭغا ياردەم بېرىش تۈرلىرىنى تەكشۈرۈپ تەتقىق قىلدى.
</S>
<S ID=36967>
ئۇلار ئونسۇ جىنخۇا تەجرىبە مەكتەپ (ئونسۇ 5-ئوتتۇرا مەكتەپ)، ئونسۇ بازارلىق دەپسەن ئاھالە كومىتېتى مۇلازىمەت مەركىزى، ئونسۇ ياش-ئۆسمۈرلەر پائالىيەت مەركىزى، ناھىيەلىك كەسپىي تېخنىكا مەكتىپى ئەمەلىي مەشىق تەلىم-تەربىيە بازىسى ۋە ناھىيەلىك خەلق دوختۇرخانىسىنىڭ 120 جىددىي قۇتقۇزۇش، سالامەتلىكنى ئەسلىگە كەلتۈرۈش، كۆز كېسەللىكلىرى مەركىزى قاتارلىق شىنجاڭغا ياردەم بېرىش تۈرلىرىنى نەق مەيداندا تەكشۈرۈپ كۆزدىن كەچۈردى ھەمدە شىنجاڭغا ياردەم بېرىش خىزمىتى سۆھبەت يىغىنى چاقىردى.
</S>
<S ID=36968>
   سۆھبەت يىغىنىدا، لاۋ خۇڭ جىنخۇانىڭ شىنجاڭغا ياردەم بېرىش قوماندانلىق ئىشتابىنىڭ ئۈچ يىلدىن بۇيانقى خىزمەتلىرىنى تولۇق مۇئەييەنلەشتۈرۈپ، جىنخۇانىڭ شىنجاڭغا ياردەم بېرىش خىزمىتىدە «بەشكە ئەھمىيەت بەرگەن» لىكىنى ماختىدى، يەنى: تەشەببۇسكارلىق بىلەن ئونسۇ ناھىيەسىنىڭ ئەمەلىي ئېھتىياجىغا قاراپ، ئونسۇ ناھىيەسىنىڭ ئىجتىمائىي مۇقىملىقى ۋە ئەبەدىي ئەمىنلىكىنى ئىلگىرىلىتىشتە ئۈنۈملۈك ياردەم بەرگەن؛ كەڭ كۆلەملىك قاپلىنىشىغا ئەھمىيەت بەرگەن؛ مەۋقەنى ئاساسىي قاتلامغا قارىتىشقا ئەھمىيەت بەرگەن؛ تۈجۈپىلەپ ئىشلەشكە ئەھمىيەت بەرگەن؛ ئۇزاق مۇددەتلىك ئۈنۈمدارلىقىغا ئەھمىيەت بەرگەن.
</S>
<S ID=36969>
   لاۋ خۇڭ مۇنۇلارنى تەلەپ قىلدى: بىرىنچىدىن، «ئۈچنى سوراش، تۆتنى قىلىش» روھىنى داۋاملىق جارى قىلدۇرۇپ، ئەڭ ئاخىرقى يېرىم يىللىق خىزمەتنى پۇختا، ياخشى ئىشلەش كېرەك. ئومۇميۈزلۈك ئېنىقلاپ خۇلاسە قىلىپ، نامراتلارنى يۆلەش جېڭى، ئۆز -ئارا ئالاقە، مىللەتلەر ئىتتىپاقلىقى قاتارلىق تەرەپلەردە ئەمەلىي ئىشلارنى قىلىش كېرەك؛ ئىككىنچىدىن، يېتەرسىزلىكلەرنى تولۇقلاش كېرەك؛ ئۈچىنچىدىن، توققۇزىنچى تۈركۈمدىكىلەر بىلەن ئۆتكۈزۈپ بېرىش ۋە تاپشۇرۇۋېلىشتىكى تەييارلىق خىزمەتلەرنى ياخشى ئىشلەپ، سىستېمىدىكى ئۈچ يىللىق خىزمەتلەرنى رەتلەپ، تەكشۈرۈپ تەتقىق قىلىش ماتېرىيالىنى تەييارلاپ، ياخشى تەكلىپ-پىكىرلەرنى ئوتتۇرىغا قويۇش كېرەك.
</S>
</TEXT>
/BODY
/DOC