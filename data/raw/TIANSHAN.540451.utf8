<DOC>
<DOCID>TIANSHAN.540451</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-08-11 12:07:44</DATE>
</HEADER>
<BODY>
<HEADLINE>
<S ID=38634>
ئىلى ئوبلاستىغا بىۋاسىتە قاراشلىق جايلار سۇچىلىق قۇرۇلۇشىنىڭ ئۈنۈمىنى ئۆستۈردى
</S>
</HEADLINE>
<TEXT>
<S ID=38635>
   كامال جامال خەۋەر قىلىدۇ: ئىلى ئوبلاستىغا بىۋاسىتە قاراشلىق جايلار بۇ يىل چەت، ياقا دېھقانچىلىق، چارۋىچىلىق رايونلىرىدا سۇچىلىق ئۇل ئەسلىھە قۇرۇلۇشىنى كۈچەپ يولغا قويۇپ، يەنىمۇ كۆپ ئاممىنى سۇچىلىق قۇرۇلۇشىدىن نەپكە ئېرىشتۈردى.
</S>
<S ID=38636>
   غۇلجا شەھىرى بۇ يىل سۇچىلىق قۇرۇلۇشىنى كۈچەيتىپ، خەلق تۇرمۇشىغا نەپ يەتكۈزۈش نىشانىنى چۆرىدەپ سېلىنمىنى زورايتتى.
</S>
<S ID=38637>
134 مىليون يۈەن مەبلەغ سېلىپ، ئون تۈرلۈك سۇچىلىق قۇرۇلۇشىنى يولغا قويۇپ، شەھەر رايونىنى سۇ بىلەن تەمىنلەش قۇرۇلۇشى، پىلىچى سېيى سۇ بىلەن تەمىنلەش زاۋۇتى، يۇقىرى ئۈنۈملۈك تېمىتىپ سۇغىرىش قۇرۇلۇشى، شەھەر سۇ سىستېمىسى قۇرۇلۇشى ۋە سازلىقلارنى قوغداش قۇرۇلۇشىنىڭ 2 – قارارلىق قۇرۇلۇشىنى ئېلىپ باردى.
</S>
<S ID=38638>
بۇ يىل 5 – ئايدىن باشلاپ غۇلجا شەھەرلىك يېزىلارنىڭ ئىچىدىغان سۇ سۈپىتىنى ئۆلچەش مەركىزى قۇرۇلۇشى پۈتۈپ ئىشقا كىرىشتۈرۈلدى.
</S>
<S ID=38639>
   غۇلجا ناھىيەسىنىڭ نۇقتىلىق سۇچىلىق قۇرۇلۇشى كۆكتاش سۇ ئامبىرى قۇرۇلۇشىغا 300 مىليون يۈەن مەبلەغ سېلىنغان بولۇپ، قۇرۇلۇش پۈتۈپ ئىشلىتىشكە كىرىشتۈرۈلگەندىن كېيىن 39 مىڭ 300 مۇ سۇغىرىش كۆلىمى كۆپىيىپ، 38 مىڭ 300 مۇ يايلاقنىڭ سۇغىرىش مەسىلىسى ھەل بولۇپ، يېزا، كەنتلەرنىڭ ئىچىدىغان سۇ بىخەتەرلىكى ۋە ئېكولوگىيەلىك مۇھىتى زور دەرىجىدە ياخشىلىنىدۇ.
</S>
<S ID=38640>
ھازىر كۆكتاش سۇ ئامبىرىنىڭ گەۋدە قۇرۇلۇشى پۈتۈپ، سۇ ئامبىرىغا رەسمىي سۇ باشلاندى.
</S>
<S ID=38641>
   تېكەس ناھىيەسى تۈرلۈك نۇقتىلىق سۇ قۇرۇلۇشىنى تەرتىپلىك يولغا قويۇپ، ھازىرغىچە سۇ قۇرۇلۇشىغا 40 مىليون يۈەن مەبلەغ سېلىپ، چەت، ياقا يېزا، كەنتلەردىكى دېھقان – چارۋىچىلارنىڭ ئىچىدىغان سۇ مەسىلىسىنى نۇقتىلىق ھەل قىلدى.
</S>
</TEXT>
/BODY
/DOC