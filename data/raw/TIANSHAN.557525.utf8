<DOC>
<DOCID>TIANSHAN.557525</DOCID>
<HEADER>
<CLASS>شىنجاڭ</CLASS>
<DATE>2016-10-19 10:49:14</DATE>
</HEADER>
<BODY>
<HEADLINE>
<S ID=54034>
قىزىلنۇر كەنتىدە مىللەتلەر ئىتتىپاقلىشىپ بىر ئائىلە كىشىلىرىدەك ئىناق ئۆتتى
</S>
</HEADLINE>
<TEXT>
<S ID=54035>
   پەن لىمىڭ، پەن گوپىڭ
</S>
<S ID=54036>
شىنجاڭ تارىختىن بۇيان كۆپ مىللەت توپلىشىپ ئولتۇراقلاشقان رايون، ئۇزاقتىن بۇيان ھەر مىللەت خەلق گۈزەل، ئىناق يۇرت – ماكانىنى بىرلىكتە قۇرۇپ چىقتى.
</S>
<S ID=54037>
شىنجاڭدا مىللەتلەر ئىتتىپاقلىقى – تەرەققىياتى ئىشلىرىنىڭ راۋاجلىنىشىغا ئەگىشىپ، ھەر مىللەت خەلقنىڭ ئالاقىلىشىشى، ئالماشتۇرۇشى، ئارىلىشىشى كۈنسېرى كۈچىيىپ، ھەر مىللەت خەلق ئۆز ئارا ئارىلىشىپ ياشايدىغان ئىجتىمائىي قۇرۇلما ۋە ئىجتىمائىي مۇھىتتا ئۇرۇق – تۇغقاندەك ئۆتۈپ، ئۆز ئارا ياردەم بېرىپ، ئۆز ئارا بىر – بىرىنى چۈشىنىپ، ئۆز ئارا بىر – بىرىنى ھۆرمەتلەپ، ئۆز ئارا كەڭ قورساق بولۇپ، ئۆز ئارا بىر – بىرىدىن بەھرىلىنىپ، ئۆز ئارا بىر – بىرىدىن ئۆگىنىپ، ئۆز ئارا بىر – بىرىگە ياردەم بېرىپ، ئانارنىڭ دانىسىدەك زىچ ئۇيۇشتى، بولۇپمۇ ھەر مىللەت خەلق سىڭىشىپ ماكانلاشقان، مىللىيلار بىلەن خەنزۇلار ئارىلىشىپ ئولتۇراقلاشقان كەنتلەردە، ھەر مىللەت كەنت ئاھالىلىرى بىللە ئۆگىنىپ، بىللە ياشاپ، بىللە خىزمەت قىلىپ، زىچ سىڭىشتى، كۆپچىلىك ئۆز ئارا ياردەم بېرىپ، كۆپ قاتلام، كۆپ خىل ئۇسۇل، كۆپ خىل شەكىلدە ئۆز ئارا ئالاقە قىلىپ ۋە ھەمتۈرتكە بولۇپ، ئىشلەپچىقىرىش ۋە تۇرمۇشتا بىللە بولدى، ئورتاق بېيىپ، ئۆز ئارا بىر – بىرىگە كۆيۈنۈپ، بىر – بىرىنى ئويلاپ، ھەر مىللەت كەنت ئاھالىلىرى بىر ئائىلە كىشىلىرىدەك ئۆتۈشتەك قويۇق كەيپىيات شەكىللەندى.
</S>
<S ID=54038>
بۈگۈندىن باشلاپ گېزىتىمىز ئالتە پارچە يۈرۈشلۈك ماقالە ئېلان قىلىپ، مىللەتلەر ئىتتىپاقلىشىپ بىر ئائىلە كىشىلىرىدەك بولۇشقا دائىر ئىلغار ئىش – پائالىيەت ۋە تىپىك تەجرىبىلەرنى خەۋەر قىلىدۇ، دىققىتىڭلاردا بولغاي.
</S>
<S ID=54039>
   ئالتۇن كۈز پەسلىدە مەكىت ناھىيەسىنىڭ قۇرما يېزىسى قىزىلنۇر كەنتىگە كەلدۇق، بۇ يەردىكى يېڭى سېلىنغان ئەمىن ئۆيلەر، كىيىم – كېچەك زاۋۇتلىرى، ئاۋات باقمىچىلىق مەيدانلىرى گۈزەل يېزا – كەنتنىڭ قەد كۆتۈرگەنلىكىدىن دېرەك بېرەتتى.
</S>
<S ID=54040>
   كەنت ئاھالە كومىتېتىغا كېلىپ، كىشىلەرنىڭ ئىمزاسى بىلەن تولغان ‹‹مىللەتلەر ئىتتىپاقلىقى ئەھدىنامىسى›› دىققىتىمىزنى ئالاھىدە تارتتى. ‹‹ھېيت – بايراملاردا ئۆز ئارا باردى – كەلدى قىلىش، توي – تۆكۈن، نەزىر – چىراغلارغا ئۆز ئارا قاتنىشىش، ئۆرپ – ئادەتلەرگە ئۆز ئارا ھۆرمەت قىلىش، ئىشى جىددىي، قىيىنچىلىقى ئېغىرلارغا ئۆز ئارا ياردەم بېرىش، ئىلغار مەدەنىيەت ۋە تېخنىكىنى ئۆز ئارا ئۆگىنىش›› قىزىلنۇر كەنتىدىكى ھەر مىللەت ئاممىسىنىڭ ئېغىر كۈنلەردە ھەمدەم بولۇپ، جاپادىمۇ ھالاۋەتتىمۇ بىللە بولىدىغان گۈزەل مەنزىرىسىنى نامايان قىلدى.
</S>
<S ID=54041>
   كەنت قۇرۇلغان 50 نەچچە يىلدىن بۇيان قىزىلنۇر كەنتىدىكى ھەر مىللەت خەلق مىللەتلەر ئىتتىپاقلىقىنى چىن ھېسسىياتى بىلەن ئەمەلىيىتىدە كۆرسىتىپ، مىللەتلەر ئىتتىپاقلىقى بايرىقىنى ئېگىز جەۋلان قىلدۇردى.
</S>
<S ID=54042>
   ئۆز ئارا بىر – بىرىنى ھۆرمەتلەپ، جاپا – مۇشەققەتتە بىللە بولۇش
</S>
<S ID=54043>
   قىزىلنۇر كەنتىدە 18 كەنت ئاھالە گۇرۇپپىسى بار، ھەر بىر كەنتتىكى ئاھالىلەر گۇرۇپپىسىدا ئۈچتىن ئارتۇق مىللەت بار، كۆپ يىللاردىن بۇيان كۆپچىلىك دوستانە يېقىن ئۆتۈپ، ئۇرۇش – جېدەل قىلمىدى.
</S>
<S ID=54044>
ئۆز ئارا بىر – بىرىنى ھۆرمەتلەش ھەر مىللەت كەنت ئاھالىلىرى ئورتاق رىئايە قىلىدىغان ھەرىكەت مىزانىغا ئايلاندى.
</S>
<S ID=54045>
دىنغا ئېتىقاد قىلىدىغان ئامما بىلەن دىنغا ئېتىقاد قىلمايدىغان ئامما ۋە ئوخشىمىغان مىللەتلەر ئۆز ئارا بىر – بىرىنىڭ ئۆرپ – ئادىتى، دىنىي ئېتىقادىنى تەشەببۇسكارلىق بىلەن ھۆرمەتلەپ، ئۆز ئارا بىر – بىرىنى ھۆرمەتلەيدىغان، ئۆز ئارا كەڭ قورساق بولىدىغان، ئۆز ئارا بىر – بىرىنى چۈشىنىدىغان ياخشى كەيپىيات شەكىللەندۈردى.
</S>
<S ID=54046>
   ئابلېكىم خەنزۇ كەنت ئاھالىلىرى گۇرۇپپىسىدا 12 يىل ئولتۇرغان.
</S>
<S ID=54047>
ئۇ دائىم: ‹‹بىز بىر ئائىلە كىشىلىرى خەنزۇ كەنت ئاھالىلىرى گۇرۇپپىسىدا ئولتۇرىمىز، گەرچە ئۆرپ – ئادىتىمىز ئوخشاش بولمىسىمۇ، لېكىن ئۆز ئارا بىر – بىرىمىزنى ھۆرمەتلەيمىز، خەنزۇ قوشنىلىرىمىز بەك ياخشى، مېنىڭ بۇ يەردىن ئايرىلىشقا كۆزۈم قىيمايدۇ››، دەيدۇ.
</S>
<S ID=54048>
   قىزىلنۇر كەنتىدە ئۇيغۇر كەنت ئاھالىلىرى بىلەن خۇيزۇ كەنت ئاھالىلىرى ئۆلچەملىك گەنسۇ شېۋىسىدە سۆزلىيەلەيدۇ.
</S>
<S ID=54049>
خەنزۇ كەنت ئاھالىلىرىمۇ ئۇيغۇرچىنى ئاز – تولا سۆزلىيەلەيدۇ.
</S>
<S ID=54050>
ھەر مىللەت ئوتتۇرىسىدا بىر – بىرىگە ياردەم بېرىشكە دائىر ئىشلارنى ساناپ تۈگەتكىلى بولمايدۇ.
</S>
<S ID=54051>
ۋېنچۈەن، يائەن، يۈشۇ قاتارلىق جايلاردا يەر تەۋرىگەندە، قىزىلنۇر كەنتىدىكى توققۇز ئاز سانلىق مىللەت كەنتىدىكىلەر باي – نامرات دەپ ئايرىپ ئولتۇرماي، پائال ئىللىقلىق يەتكۈزدى، يېقىنقى بەش يىلدا ئۇلار خەلق ئىشلىرى تارماقلىرى ياكى خەير – ساخاۋەت تارماقلىرى ئارقىلىق نەچچە يۈز مىڭ يۈەن ئىئانە قىلدى.
</S>
<S ID=54052>
   كەنت ئاھالىسى ھاۋاخان تۇردىنىڭ ئېرى 2008 – يىلى جىگەر راكى بىلەن ئالەمدىن ئۆتكەن بولۇپ، ئەينى چاغدا ئېرىنىڭ كېسىلىنى داۋالىتىش ئۈچۈن ھاۋاخان بار بىساتىنى ئىشلىتىپ تۈگەتكەن ھەم 20 نەچچە مىڭ يۈەن قەرزگە بوغۇلۇپ، سانجىدا ئالىي مەكتەپتە ئوقۇۋاتقان چوڭ ئوغلى بىلەن ئالىي مەكتەپكە يېڭى ئۆتكەن كىچىك ئوغلى مەكتەپتىن قېلىش خەۋپىگە دۇچ كېلىدۇ.
</S>
<S ID=54053>
ھاۋاخاننىڭ قوشنىسى لياڭ جۈن، لى شاڭشيۇڭ تەشەببۇسكارلىق بىلەن ھاۋاخاننىڭ ئۆيىگە كېلىپ، ئۇنىڭغا ئايرىم – ئايرىم 2000 يۈەندىن ئىئانە قىلىدۇ، شۇ كەنتتىكى باشقا خەنزۇ يولداشلارمۇ ياردەم قولىنى سۇنۇپ، 100 يۈەندىن، 200 يۈەندىن ئىئانە بېرىپ، ھاۋاخاننىڭ ئىككى ئوغلىنىڭ ئوقۇش پۇلىنى يىغىپ بېرىدۇ، بىر كۈن ئىچىدە 17مىڭ يۈەندىن ئارتۇق پۇل يىغىلىدۇ.
</S>
<S ID=54054>
بۈگۈنكى كۈندە، ھاۋاخاننىڭ ئىككى ئوغلى ئالىي مەكتەپنى پۈتكۈزۈپ خىزمەتكە چىقىپ بولدى.
</S>
<S ID=54055>
ھاۋاخان لياڭ جۈن بىلەن لى شاڭشيۇڭنى خۇددى تۇغقىنىدەك كۆرۈپ، ھەر يىلى چاغاندا ئوغۇللىرىنى ئېلىپ خەنزۇلار ئاھالىلىرىنىڭ ئۆيىگە بېرىپ ئۇلارنى يوقلايدۇ.
</S>
<S ID=54056>
   كەنت ئاھالىسى ياسىن ئۇرايىم بىلەن لى داياڭ پاقلان سودىسى قىلىپ تونۇشقانىدى.
</S>
<S ID=54057>
2002 – يىلى لى داياڭ يېڭى ئۆي سېلىش ئۈچۈن سېمونت سېتىۋالماقچى بولغاندا، پۇلى يېتىشمەي قالىدۇ، ياسىن دەرھال ئۇنىڭغا 1000 يۈەن بېرىپ تۇرىدۇ.
</S>
<S ID=54058>
لى داياڭ يەرنى كۆپرەك ھۆددىگە ئالماقچى بولغىنىدا، ھۆددىگە ئېلىش پۇلى يېتىشمەي، 20 مىڭ يۈەن كەملەپ قالىدۇ.
</S>
<S ID=54059>
ياسىن ئويلىنىپ ئولتۇرمايلا ئۇنىڭغا پۇل بېرىپ تۇرىدۇ.
</S>
<S ID=54060>
13 يىلدىن بۇيان ئىككىيلەن خۇددى ئاكا – ئۇكىدەك يېقىن ئۆتۈپ، چوڭقۇر دوستلۇق ئورناتتى.
</S>
<S ID=54061>
يازغۇچى چېن فۇپەي:‹‹كەچۈرمىشىم: شىنجاڭدىكى ئائىلەم›› ناملىق كىتابىدا مۇنداق يازغان: مىللەتلەر ئىتتىپاقلىقى جاھاننى زىلزىلىگە سالغۇدەك تەسىرلىك ئىشلارنى كۆرسىتىپلا قالماي، قىزىلنۇر كەنتىگە ئوخشاش كەنت ئاھالىلىرىنىڭ كۈندىلىك تۇرمۇشتا بىللە بولۇشى، ئەمگەكتە بىللە بولۇشى، كۆڭۈل ئېچىشتا بىللە بولۇشى، تۇرمۇشتىكى بەزى كىچىك ئىشلاردا بىر – بىرىگە كۆڭۈل بۆلۈشى، بىر – بىرىگە ياردەم بېرىشىنىمۇ كۆرسىتىدۇ.
</S>
<S ID=54062>
مىللەتلەر ئىتتىپاقلىقىنى ئىشلەپچىقىرىش، تۇرمۇشنىڭ ھەر قايسى تەرەپلىرىگە سىڭدۈرگەندىلا، مىللەتلەر ئىتتىپاقلىقىنىڭ ئىجتىمائىي ئاساسى ئاندىن تېخىمۇ چوڭقۇر، تېخىمۇ مۇستەھكەم ھەم تېخىمۇ ئۇزاققىچە داۋاملىشىدۇ.
</S>
<S ID=54063>
   ئالاقىلىشىش، ئالماشتۇرۇش داۋامىدا ھېسسىياتنى چوڭقۇرلاشتۇرۇش
</S>
<S ID=54064>
   قىزىلنۇر كەنتىدە، ھەممىلا يەردە خەنزۇ ۋە ئاز سانلىق مىللەت كەنت ئاھالىلىرىنىڭ دۇكانلارنىڭ ئالدىغا قويۇلغان چوڭ كارىۋاتتا شاھمات ئويناپ ئولتۇرغانلىقىنى كۆرگىلى بولىدۇ.
</S>
<S ID=54065>
چىراغلار يانغان مەيدانلاردا ياش ئۇيغۇر ئاياللارنىڭ دولان ئۇسسۇلى ئويناپ بولۇپ، يەنە مەيدان ئۇسسۇلى ئويناۋاتقان خەنزۇ ياشانغان ئاياللارنىڭ چاسا ئەترىتىگە قوشۇلۇپ خۇشال ئويناۋاتقانلىقىنى كۆرگىلى بولىدۇ.
</S>
<S ID=54066>
خەنزۇ ئامما ئاز سانلىق مىللەت ئاممىسىدىن دولان ئۇسسۇلى ئۆگىنىش، ئاز سانلىق مىللەت ئاممىسى خەنزۇ يولداشلاردىن تانسا ۋە مەيدان ئۇسسۇلى ئويناشنى ئۆگىنىش بۇ يەردىكى دائىملىق ئىشقا ئايلانغان.
</S>
<S ID=54067>
كەچ كىرىپ كوچا چىراغلىرى يېنىشى بىلەن كەنتتىكى مەدەنىيەت مەيدانى قاينام – تاشقىنلىققا چۆمىدۇ.
</S>
<S ID=54068>
دولان ئۇسسۇلى ئويناشقا ماھىر چېن شيۇمېي كېلىشى بىلەن ئۇيغۇر كەنت ئاھالىلىرى خۇشال بولۇپ، ئۇنىڭ بىلەن ئۇسسۇل ئويناشنى تالىشىدۇ.
</S>
<S ID=54069>
مەمەتجان چىرايلىق خەنزۇ قىز شياۋ لى بىلەن تانسىنى بەكمۇ ياخشى ئوينايدۇ.
</S>
<S ID=54070>
   قىزىلنۇر كەنتىدە مەيلى قۇربان ھېيت ياكى چاغان بولسۇن، ئون نەچچە كۈن ئۆتكۈزۈلىدۇ.
</S>
<S ID=54071>
نەچچە ئون يىلدىن بۇيان كۆپچىلىك ھېيت – بايراملاردا ئۆز ئارا پەتىلەشتەك ياخشى ئادەتنى يېتىلدۈرگەن.
</S>
<S ID=54072>
نۇرغۇن خەنزۇ يولداش ئۆيىگە گىلەم سېلىپ، ئۆيىنى مىللىيچە ياساپ، مېھمانلارنى كۈتىدىغان بولغان.
</S>
<S ID=54073>
76 ياشقا كىرگەن پېشقەدەم پارتىيە ئەزاسى مەمەت 20 – ئەسىرنىڭ 80 – يىللىرىدىن باشلاپ، خەنزۇ دوستلىرى ۋە قوشنىلىرىنى ئۆيىگە چاقىرىپ قۇربان ھېيتنى بىرلىكتە ئۆتكۈزۈپ كەلدى ھەم بۇنى 40 يىلدىن ئارتۇق داۋاملاشتۇردى.
</S>
<S ID=54074>
ئۇنىڭ ئۆيىگە ئەڭ كۆپ بولغاندا نەچچە يۈز خەنزۇ مېھمان كەلگەن.
</S>
<S ID=54075>
مەمەت: ‹‹ئەسكەرلىكتە تۇرغان چېغىمدا ھەم خىزمەتكە چىققاندىن كېيىن، كۆپ ساندىكى ۋاقتىم خەنزۇ دوستلار بىلەن بىللە ئۆتتى، مەيلى خىزمەتتە ياكى تۇرمۇشتا بولسۇن ئۇلار ماڭا كۆپ ياردەم قىلدى.
</S>
<S ID=54076>
ھازىر ياشىنىپ قالدىم، سىرتقا چىقىشىم قولايسىز بولغاچقا، ھەر يىلى ئۇلارنى ئۆيگە چاقىرىپ كېلىپ مۇڭداشمىسام، خۇددى بىر نەرسەم كەمدەك ھېس قىلىمەن››، دېدى.
</S>
<S ID=54077>
   قۇربان ھېيتتا، خەنزۇ كەنت ئاھالىلىرى جەزمەن ئۇيغۇر كەنت ئاھالىلىرى ئۈچۈن ئېسىل سەنئەت نومۇرى تەييارلايدۇ؛ چاغاندا ئۇيغۇر كەنت ئاھالىلىرىمۇ جەزمەن خەنزۇ كەنت ئاھالىلىرى ئۈچۈن سەنئەت نومۇرى تەييارلايدۇ؛ ھەر يىلى ‹‹8 – مارت›› خەلقئارا ئاياللار بايرىمى، ‹‹1 – ماي›› خەلقئارا ئەمگەكچىلەر بايرىمى، ‹‹1 – ئۆكتەبىر››دۆلەت بايرىمى قاتارلىق بايراملاردا ھەر مىللەت كەنت ئاھالىلىرى كىچىك مەيداندا جەم بولۇپ، ئۆز ئارا ھېسسىيات ئالماشتۇرۇپ، قاينام – تاشقىنلىققا چۆمىدۇ.
</S>
<S ID=54078>
قىزىلنۇر كەنتىنىڭ پارتىيە ياچېيكا شۇجىسى نەن چاڭلۇ ۋاقتى يەتسىلا خەنزۇچە نۇسخىدىكى ‹‹قۇرئان كەرىم››نى ئوقۇپ، ئۇنى دۆلەت ئىچى – سىرتىدىكى ۋەزىيەتكە بىرلەشتۈرۈپ، ھەر مىللەت كەنت ئاھالىسىگە پاراڭ سېلىش شەكلى بىلەن ‹‹قۇرئان كەرىم›› توغرىسىدىكى چۈشەنچىسىنى سۆزلەپ بېرىپ، دىنغا ئېتىقاد قىلىدىغان ئاممىنى ئاكتىپ كۈچ بىلەن تەمىنلەيدۇ.
</S>
<S ID=54079>
   قىزىلنۇر كەنتىدە، ھەر مىللەت كەنت ئاھالىلىرى بىر – بىرىدىن دېھقانچىلىق تېخنىكىسى ئۆگىنىدۇ.
</S>
<S ID=54080>
خەنزۇ كەنت ئاھالىلىرى چىلان دەرىخىنى پەرۋىش قىلىش، كېۋەزلىكنى باشقۇرۇش، بۇغدايلارغا دورا چېچىپ، ياۋا ئوت – چۆپلەرنى ئوتاش قاتارلىق تەجرىبىلىرىنى ئاز سانلىق مىللەت كەنت ئاھالىلىرىگە ئاكتىپ ئۆگىتىدۇ.
</S>
<S ID=54081>
3 – كەنت ئاھالىلەر گۇرۇپپىسىدىكى شا فېينى قىزىلنۇر كەنتىدىكى ئۇيغۇر ئامما ‹‹ئېتىز – ئېرىق مۇتەخەسسىسى›› دەپ چاقىرىدۇ.
</S>
<S ID=54082>
شا فېي ئۇيغۇر كەنت ئاھالىلىرىنىڭ سوئاللىرىنى ئەزەلدىن جاۋابسىز قالدۇرغان ئەمەس.
</S>
<S ID=54083>
2 – كەنت ئاھالىلەر گۇرۇپپىسىدىكى تامچى ئۇستام شۈ جىشيۇڭنىڭ تۆت ئۇيغۇر شاگىرتى، ئىككى خۇيزۇ شاگىرتى بولۇپ، ئۇنىڭ كۆڭۈل قويۇپ ئۆگىتىشى بىلەن شاگىرتلىرى ھازىر ئىسمى – جىسمىغا لايىق ‹‹ئۇستام›› لارغا ئايلاندى.
</S>
<S ID=54084>
   كەڭ قورساق بولۇپ، بىر – بىرىنى چۈشىنىپ بەختتىن ھۇزۇر ئېلىش
</S>
<S ID=54085>
   ھەر مىللەت كىشىلىرىنىڭ ئىشلەپچىقىرىش – تۇرمۇشتا بىللە بولۇپ، ئېجىل – ئىناق ئۆتۈشىنى مىللەتلەر ئىتتىپاقلىقىنىڭ ئاساسى دېسەك، ئۇنداقتا مىللەت ھالقىپ توي قىلغانلارنى قىزىلنۇر كەنتىدىكى مىللەتلەر ئىتتىپاقلىقى چوڭ دەرىخى بەرگەن مول مېۋە دېيىشكە بولىدۇ.
</S>
<S ID=54086>
   خۇ شۇخەي ئائىلىسىدىكى ئىككى ئەۋلاد كىشىلەرنىڭ مىللەت ھالقىغان چوڭقۇر مۇھەببىتى قىزىلنۇر كەنتىدىكى ھەر مىللەت كەنت ئاھالىسىنىڭ ئالاقىلىشىش، ئالماشتۇرۇش داۋامىدا چۈشىنىشنى ئىلگىرى سۈرۈپ، ھېسسىياتنى چوڭقۇرلاشتۇرۇپ، تۇرمۇش ۋە ئىشلەپچىقىرىشتا، ھەتتا ھېسسىيات جەھەتتە چوڭقۇر ئالاقە ۋە ئالماشتۇرۇشنى ئىشقا ئاشۇرۇپ، بەختلىك تۇرمۇشتىن ئورتاق بەھرىمەن بولغانلىقىنىڭ ئەڭ ياخشى شاھىتىدۇر.
</S>
<S ID=54087>
20 – ئەسىرنىڭ 50 – يىللىرى خۇ شۇخەي قىسىمغا ئەگىشىپ شىنجاڭغا كېلىپ، ئۇيغۇر قىزى زىلەيخانى بىر كۆرۈپلا ئۇنىڭغا ئاشىق بولۇپ قالىدۇ.
</S>
<S ID=54088>
گەرچە بىر – بىرىنىڭ تىلىنى ئانچە بىلىپ كەتمىسىمۇ، لېكىن كېلىشكەن ھەربىي يىگىت زىلەيخانىڭ يۈرەك تارىنى چېكىدۇ، ئۇيغۇر يۇرتداشلىرىنىڭ كېلىشتۈرۈشى بىلەن ئىككىيلەن ناھايىتى تېزلا تۇرمۇش قۇرۇپ، بىر ئوغۇل ۋە ئىككى قىز پەرزەنتلىك بولىدۇ.
</S>
<S ID=54089>
يىللار ئۆتۈپ ھازىر خۇ شۇخەي ئۇيغۇر تىلىنى راۋان سۆزلىيەلەيدىغان بولدى، زىلەيخانىڭ خەنزۇتىلىمۇ ئاڭلىماققا خەنزۇ قېرىنداشلاردىن پەرقلەنمەيدىغان دەرىجىگە يەتتى.
</S>
<S ID=54090>
   2005 – يىلى كۈزلۈك يىغىم مەزگىلىدە، خۇ شۇخەينىڭ ئوغلى خۇ يوڭشىن پاختا يىغىش ئۈچۈن ئادەم ياللىماقچى بولىدۇ، 30 ياشتىن ھالقىغان نۇررەنا ئاۋۇت تەشەببۇسكارلىق بىلەن ئۇنى ئىزدەپ كېلىپ ئىشلەيدۇ.
</S>
<S ID=54091>
‹‹خۇ يوڭشىن ھەم ئىقتىدارلىق، ھەم ياۋاش ئىدى›› دەيدۇ نۇررەنا ئون يىل بۇرۇنقى ئىشلارنى ئەسلەپ قىزارغان ھالدا.
</S>
<S ID=54092>
ئۇ: ‹‹خۇ يوڭشىن بەك ياخشى ئىدى، ئەينى چاغدا مەن ئۇلارنىڭ ئۆيىدە تۇراتتىم، ئۇنىڭ ئۆي ئىچى – سىرتىدىكى ئىشلارغا يالغۇز يېتىشەلمەيۋاتقانلىقىنى، تاماقتىن قىينىلىپ قالغانلىقىنى كۆرۈپ ئىچىم ئاغرىپ قالدى››، دەيدۇ.
</S>
<S ID=54093>
كېيىن ئىككىيلەن بىللە ئىشلەش داۋامىدا بىر – بىرىنى ياخشى كۆرۈشۈپ، ئاخىر توي قىلىدۇ.
</S>
<S ID=54094>
ئۇزاق ئۆتمەي ئۇلارنىڭ قىزى تۇغۇلىدۇ.
</S>
<S ID=54095>
دەسلەپتە ئۇلارمۇ ئانچە – مۇنچە سوقۇشۇپ قالىدۇ.
</S>
<S ID=54096>
لېكىن كۈنلەرنىڭ ئۆتۈشى بىلەن ئاخىر بۈگۈنكى بەختلىك تۇرمۇشىغا ئېرىشىدۇ، ئۇلار كەڭ قورساق بولۇپ، بىر – بىرىنى چۈشىنىدۇ.
</S>
<S ID=54097>
قىزىلنۇر كەنتىدە بۇلارغا ئوخشاش مىللەت ھالقىپ ئائىلە قۇرغان نەچچىسى بار، ئۇلارنىڭ تۇرمۇشىمۇ ناھايىتى بەختلىك.
</S>
<S ID=54098>
   نەن چاڭلۇ مۇنداق دېدى: ‹‹بالا ۋاقتىمدىلا، كەنتىمىز مىللەتلەر ئىتتىپاقلىقىنى تەكىتلەيتتى، ھازىرغىچە 50 نەچچە يىل بولدى، شۇ ۋاقىتتىن باشلاپ، بىز مىللەتلەر ئىتتىپاقلىقى خىزمىتىنى ئىشلەشنى باشلىغانىدۇق، ھازىرغىچە 50 يىلدىن ئاشتى، مەن مىللەتلەر ئىتتىپاقلىقىغا ئائىت خىزمەتلەرنى داۋاملىق ياخشى ئىشلەيمەن، ئىشىنىمەنكى مىللەتلەر جەزمەن كۈندىن – كۈنگە ئىناق – ئىتتىپاق بولىدۇ››.
</S>
<S ID=54099>

</S>
</TEXT>
/BODY
/DOC