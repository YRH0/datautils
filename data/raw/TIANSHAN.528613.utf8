<DOC>
<DOCID>TIANSHAN.528613</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-06-16 18:56:42</DATE>
</HEADER>
<BODY>
<HEADLINE>
<S ID=30647>
ئاق سالمون بېلىقىنى ياۋروپالىقلارمۇ سېتىۋالىدىغان بولدى
</S>
</HEADLINE>
<TEXT>
<S ID=30648>
    ئەزىزجان ئىمىن خەۋەر قىلىدۇ: ھاۋانىڭ ئىللىشى بىلەن ئاپتونوم رايونىمىزدىكى دېڭىز يۈزىدىن ئەڭ ئېگىز، كۆلىمى ئەڭ چوڭ سايرام كۆلىدە بېلىق تۇتۇش قىزىپ كەتتى. بۇ كۆلدە بېقىلىۋاتقان ئاق سالمون بېلىقى ئىچكىرى ئۆلكە، شەھەرلەرگە سېتىلغاندىن سىرت، ياۋروپادىكى دۆلەتلەرگىمۇ سېتىلىدىغان بولدى.
</S>
<S ID=30649>
   سايرام كۆلى بېلىقچىلىق چەكلىك مەسئۇلىيەت شىركىتىنىڭ بېلىق تۇتۇش ئەترىتىدىكىلەر بىرنەچچە كۈندىن بۇيان كۆل يۈزىدە مەشغۇلات قىلىشنى باشلىۋەتتى. تۇتۇلغان ئاق سالمون بېلىقلىرى بىۋاسىتە ساندۇققا قاچىلانماستىن، بەلكى چوڭ – كىچىكلىكى بويىچە تۈرلەرگە ئايرىلغاندىن كېيىن، مۇز پارچىسى ۋە تۇزلۇق سۇ قاچىلانغان ساندۇقلارغا سېلىنىپ، بېلىق گۆشىنىڭ سۈپىتىگە كاپالەتلىك قىلىندى. شىنجاڭ سايرام كۆلى بېلىقچىلىق چەكلىك مەسئۇلىيەت شىركىتى بېلىق تۇتۇش ئەترىتىنىڭ باشلىقى گو گۇاڭلېي مۇنداق دېدى: بېلىق تۇتۇش ئەترىتىنىڭ كۈندىلىك بېلىق تۇتۇش مىقدارى 350 كىلوگىرام ئەتراپىدا بولۇۋاتىدۇ، مۇشۇ بويىچە ھېسابلىغاندا يىللىق بېلىق ئومۇمىي مەھسۇلات مىقدارى 400 توننىدىن ئېشىشى مۇمكىن.
</S>
<S ID=30650>
   شىنجاڭ سايرام كۆلى بېلىقچىلىق چەكلىك مەسئۇلىيەت شىركىتىنىڭ باش دىرېكتورى لۇ فېڭ مۇنداق دېدى: ھازىر تۇتۇلغان بېلىقلارنىڭ كۆپىنچىسى بېيجىڭ، شاڭخەي، گۇاڭجۇ، لەنجۇ، ئۈرۈمچى قاتارلىق جايلاردىكى ئالىي مېھمانسارايلارغا توشۇلۇۋاتىدۇ، ئېھتىياجنى قاندۇرالماي قېلىۋاتىمىز. ھازىر مەھسۇلاتلىرىمىز ياۋروپا ئىتتىپاقىنىڭ سۈپەت ئۆلچىمىگە يەتتى. ياۋروپالىقلار ياۋرو خەجلەپ، بىزدىن بېلىق سېتىۋېلىۋاتىدۇ.
</S>
<S ID=30651>
‏
</S>
</TEXT>
/BODY
/DOC