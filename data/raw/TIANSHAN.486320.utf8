<DOC>
<DOCID>TIANSHAN.486320</DOCID>
<HEADER>
<CLASS>شىنجاڭ</CLASS>
<DATE>2016-01-08 17:40:05</DATE>
</HEADER>
<BODY>
<HEADLINE>
<S ID=2127>
شىنجاڭ مۇز ئۈستى ھەرىكىتى مەركىزى ئالدىنقى سەۋىيەدە تۇرىدىغان مۇز مەيدانى بەرپا قىلىپ، تەنھەرىكەتچىلەرنىڭ ياخشى نەتىجىلەرنى قولغا كەلتۈرۈشىگە ئەلا مۇلازىمەت قىلىدۇ
</S>
</HEADLINE>
<TEXT>
<S ID=2128>
    شىنجاڭ مۇز ئۈستى ھەرىكىتى مەركىزىدە تېز سۈرئەتتە كانكى تېيىلىش سارىيى، مۇز توپ سارىيى، قىسقا ئارىلىق فگورا چىقىرىپ كانكى تېيىلىش سارىيى، مۇز چەينەك سارىيى قاتارلىق مۇسابىقە مەيدانلىرى بار.
</S>
<S ID=2129>
بارلىق مەيدان، سارايلارنىڭ تېمپېراتۇرىسى مەخسۇس ئۈسكۈنىلەر بىلەن تەڭشىلىدۇ.
</S>
<S ID=2130>
ئامېرىكىدىن ئىمپورت قىلىنغان بىر يۈرۈش مۇز سۇغىرىش ماشىنىسىنىڭ قىممىتى نەچچە مىليون يۈەنگە يېتىدۇ.
</S>
<S ID=2131>
ئاپتونوم رايونلۇق قىشلىق تەنھەرىكەت تۈرلىرىنى باشقۇرۇش مەركىزىنىڭ مۇسابىقە مەيدان، سارايلىرىغا مەسئۇل خادىمى لى شۇنيى مۇخبىرغا مۇنداق دېدى: مۇسابىقە مەيدان، سارايلارنىڭ مۇز يۈزى خەلقئارالىق ئۆلچەم بويىچە ياسىلىدۇ، مۇزنى سۇغىرىشقا ئىشلىتىدىغان سۇنىڭ سۈپىتى دىستىللەنگەن سۇ ئۆلچىمىگە يېقىنلىشىدۇ.
</S>
<S ID=2132>
ئۆزىمىزنىڭ سۇ بىر تەرەپ قىلىش پونكىتىمىز بار.
</S>
<S ID=2133>
    شىنجاڭ مۇز ئۈستى ھەرىكىتى مەركىزىدە، قىسقا ئارىلىققا تېز سۈرئەتتە كانكى تېيىلىش، فگورا چىقىرىپ مۇز تېيىلىش، مۇز چەينەك قاتارلىق تۈرلۈك مۇسابىقىلەر ئۆتكۈزۈلىدۇ، ئوخشاشمىغان مۇسابىقە تۈرلىرىنىڭ مۇز يۈزىنىڭ قاتتىقلىق دەرىجىسىگە قويىدىغان تەلىپىمۇ ئوخشاش بولمايدۇ، كاپالەت شەكىللىرىدىمۇ پەرق بار.
</S>
<S ID=2134>
ئالايلۇق، فگورا چىقىرىپ مۇز تېيىلىش تۈرىدە، مەيداندىكى مۇزنىڭ قېلىنلىقىنىڭ بەش سانتىمېتىر بولۇشى، مەيدان تېمپېراتۇرىسىنىڭ نۆلدىن تۆۋەن 4، 5 سېلتسىيە گرادۇس ئەتراپىدا بولۇشى تەلەپ قىلىنىدۇ.
</S>
<S ID=2135>
فگورا چىقىرىپ مۇز تېيىلىش تۈرىدە، دائىم سەكرەش ھەرىكىتى بولىدۇ، سەكرەپ يەرگە چۈشكەندە مۇز يۈزىدە ئويۇلۇش بولىدۇ.
</S>
<S ID=2136>
لى شۇنيى مۇنداق دېدى: ئەگەر مۇز يۈزىدە بىر قەدەر چوڭ يېرىقچە پەيدا بولسا، خىزمەتچى خادىملار بەش مىنۇت ئىچىدىلا مۇز يۈزىنى ئەسلىگە كەلتۈرىدۇ.
</S>
</TEXT>
/BODY
/DOC