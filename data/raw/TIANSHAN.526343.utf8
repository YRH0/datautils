<DOC>
<DOCID>TIANSHAN.526343</DOCID>
<HEADER>
<CLASS>خەلقئارا</CLASS>
<DATE>2016-06-02 13:01:23</DATE>
</HEADER>
<BODY>
<HEADLINE>
<S ID=29442>
كىم جوڭئۇن چاۋشيەن تەنتەربىيە بۇيۇملىرى زاۋۇتىنى كۆزدىن كەچۈردى
</S>
</HEADLINE>
<TEXT>
<S ID=29443>
    خەلقئارا لىنىيەسى مەخسۇس خەۋىرى: چاۋشيەن ئەمگەك پارتىيەسى ئورگان گېزىتى « ئەمگەك خەۋىرى» نىڭ 2- ئىيۇن خەۋەر قىلىشىچە، چاۋشيەننىڭ ئەڭ ئالىي رەھبىرى كىم جوڭئۇن يېقىندا ئۆزگەرتىپ ياسالغان پيوڭياڭ تەنتەربىيە بۇيۇملىرى زاۋۇتىنى كۆزدىن كەچۈردى. 
</S>
<S ID=29444>
    كىم جوڭئۇن كۆزدىن كەچۈرگەندە مۇنۇلارنى بىلدۈردى : زاۋۇت تەرەپ مەھسۇلاتنىڭ سۈپىتىگە كاپالەتلىك قىلىپلا قالماي يەنە، خەلقئارا سەۋىيەگە ماس كېلىدىغان تەنتەربىيە بۇيۇملىرىنى ئىشلەپچىقىرىپ، سۈپەت باشقۇرۇش سىستېمىسىنى بەرپا قىلدى. زاۋۇت ئىش باشلاپ بىر نەچچە كۈن بولمايلا، نۇرغۇن پۇتبول، ۋاسكېتبول، ۋالىبول توپلىرىنى ئىشلەپچىقىرىپتۇ، نېمىدىگەن قالتىس، بىز تەنتەربىيەدە كۈچلۈك دۆلەت قۇرۇلۇشىنى ئەمەلگە ئاشۇرۇش جەريانىدا، ئىپتىخارلىق ھېس قىلىدىغان يەنە بىر ئىش كۆپەيدى. ئاممىنىڭ تەنتەربىيە ھەرىكەتلىرىگە قاتنىشىش قىزغىنلىقى يۇقىرى كۆتۈرۈلدى. تەنھەرىكەتچىلەر ياخشى بولغان نەتىجىلىرىنى قولغا كەلتۈردى، ئىشلەپچىقارغان تەنتەربىيە بۇيۇملىرىمۇ خەلقئارا ئۆلچەمگە ماس كەلدى، بۇ بىر تۈرلۈك ناھايىتى مۇھىم خوشاللىنارلىق ئىش.
</S>
<S ID=29445>
    ئىگىلىنىشىچە، ئۆزگەرتىپ ياسالغان پيوڭياڭ تەنتەربىيە بۇيۇملىرى زاۋۇتى 1959-يىلى 4- ئايدا قۇرۇلغان بولۇپ، كىم جوڭئۇننىڭ كۆرسەتمىسى بىلەن ئۆزگەرتىپ سېلىنغاندىن كېيىن، بۇ يىل 1- ئايدا نام بېرىلگەن. بۇ زاۋۇت پيوڭياڭ ياشلار چوڭ كوچىسى تەنتەربىيە كەنتىگە جايلاشقان بولۇپ، ئومۇمىي قۇرۇلۇش كۆلىمى 9980 كىۋادىرات مېتىر كېلىدۇ.
</S>
</TEXT>
/BODY
/DOC