<DOC>
<DOCID>TIANSHAN.508020</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-10 15:36:38</DATE>
</HEADER>
<BODY>
<HEADLINE>
<S ID=19172>
غۇلجا ناھىيەسىدە سۇ قۇشلىرىنىڭ سانى ئاپتونوم رايون بويىچە ئالدىنقى ئورۇندا تۇرىدۇ
</S>
</HEADLINE>
<TEXT>
<S ID=19173>
   ئىختىيارىي مۇخبىرىمىز ئابدۇسالام قادىر خەۋىرى: غۇلجا ناھىيەسى بۇ يىل 10-يانۋاردىن باشلاپ دۆلەت ئورمانچىلىق ئىدارىسىنىڭ سۇ قۇشلىرىنى تەكشۈرۈپ ئېنىقلاش، بىر تۇتاش ئورۇنلاشتۇرۇش توغرىسىدىكى تەلىپىگە ئاساسەن، غۇلجا ناھىيەسىدە قىشلايدىغان سۇ قۇشلىرىنى تۇنجى قېتىم ئەتراپلىق تەكشۈردى.
</S>
<S ID=19174>
    غۇلجا ناھىيەلىك ئورمانچىلىق ئىدارىسى تېخنىكلارنى تەشكىللەپ، ناھىيە تەۋەسىدىكى ئىلى دەريا ۋادىسىنى ئاساس قىلغان قۇشلار چۈشۈپ ئۆتىدىغان ھەم توپلىشىدىغان، يەرلەرنى تەكشۈردى، تۆت يېزا – بازاردا يەتتە تەكشۈرۈش نۇقتىسى تەسىس قىلدى، تەكشۈرۈش دائىرىسىنىڭ ئۇزۇنلۇقى 26 كىلومېتىرغا يەتتى.
</S>
<S ID=19175>
تەكشۈرۈش نەتىجىسىدە، ناھىيە تەۋەسىدە ئاققۇ، چوڭ ئاققۇ قاتارلىق توققۇز خىل سۇ قۇشىنىڭ 424 كە يېتىدىغانلىقى، جۈملىدىن دۆلەت تەرىپىدىن 2- دەرىجىلىك قوغدىلىدىغان تۆت خىل قۇشنىڭ 158دىن ئاشىدىغانلىقى بايقىلىپ، قۇشلارنىڭ تۈرى ۋە سان جەھەتتە ئاپتونوم رايون بويىچە ئالدىنقى قاتاردا تۇردى.
</S>
<S ID=19176>
    غۇلجا ناھىيەلىك ئورمانچىلىق ئىدارىسى ياۋايى ھايۋاناتلارنى قوغداش ئىشخانىسىنىڭ مۇدىرى يۈ خۇڭبو مۇنداق دېدى: ناھىيەمىز بۇ قېتىمقى تەكشۈرۈش نەتىجىسىنى قۇشلارنىڭ كۆچۈش يول لىنىيەسىنى تەپسىلىي بېكىتىپ، قۇشلارنى قوغداش ئەھۋالىنى باھالاپ، بۇندىن كېيىن قىش پەسلىدە سۇ قۇشلىرى، شۇنداقلا پەسىل قۇشلىرىنى قوغداشنىڭ ئاساسى قىلىدۇ.
</S>
<S ID=19177>
    
</S>
</TEXT>
/BODY
/DOC