<DOC>
<DOCID>TIANSHAN.532894</DOCID>
<HEADER>
<CLASS>شىنجاڭ</CLASS>
<DATE>2016-07-05 11:41:13</DATE>
</HEADER>
<BODY>
<HEADLINE>
<S ID=32124>
مىللەتلەر ئىتتىپاقلىقى – تەرەققىياتى بەرپا قىلىش پائالىيىتىگە پائال قاتنىشىپ، باشلامچىلىق رولىمنى جارى قىلدۇرىمەن
</S>
</HEADLINE>
<TEXT>
<S ID=32125>
  ئۈرۈمچى شەھىرى چىڭچۈەنسى بۇتخانىسىنىڭ راھىبى جى رېن
</S>
<S ID=32126>
   شىنجاڭدىن ئىبارەت بۇ كەڭ زېمىندا ياشاش ماڭا مىللەتلەرنىڭ ئىتتىپاق، مۇقىم، ئىناق ئۆتۈشىنىڭ خىزمەتلەرنى قانات يايدۇرۇشنىڭ تۈپ ئالدىنقى شەرتى ئىكەنلىكىنى، خاتىرجەم، ئىتتىپاق ۋەزىيەت بولمىغاندا ھېچقانداق ئىشتىن سۆز ئاچقىلى بولمايدىغانلىقىنى، مىللەتلەر ئىتتىپاقلىقىنىڭ ھەر مىللەت خەلقىنىڭ جان تومۇرى ئىكەنلىكىنى بىلدۈردى. مىللەتلەر ئۆز ئارا چۈشىنىپ، ھۆرمەتلىشىپ، كەڭ قورساق بولۇپ، بىر – بىرىدىن زوقلىنىپ، ئۆز ئارا ئۆگىنىپ، بىر – بىرىگە ياردەم بېرىپ، ئانارنىڭ دانىسىدەك زىچ ئۇيۇشقاندىلا، ئىجتىمائىي مۇقىملىق ۋە ئەبەدىي ئەمىنلىكنى ئىشقا ئاشۇرغىلى بولىدۇ.
</S>
<S ID=32127>
   مىللەتلەر ئىتتىپاقلىقى – تەرەققىياتىدىكى ئۈلگىلىك ۋەكىل بولۇش سۈپىتىم بىلەن ‹‹مىللەتلەر ئىتتىپاقلىقى – تەرەققىياتى يىلى›› پائالىيىتىگە قاتنىشىپ، ئۈلگىلىك رولىمنى جارى قىلدۇردۇم، مىللەتلەر ئىتتىپاقلىقى بىز بىلەن زىچ مۇناسىۋەتلىك. بۇددا دىنى ساھەسىدىكى ۋەكىل بولۇش سۈپىتىم بىلەن، دىن ساھەسىدىكىلەرنى ئاپتونوم رايونلۇق پارتكومنىڭ ‹‹مىللەتلەر ئىتتىپاقلىقى – تەرەققىياتى يىلى›› چاقىرىقىغا ئاۋاز قوشۇپ، مىللەتلەر ئىتتىپاقلىقى – تەرەققىياتى بەرپا قىلىش پائالىيىتىگە پائال قاتنىشىشقا ئاكتىپ سەپەرۋەر قىلدىم. بۇددا دىنىدا مېھرى – شەپقەتلىك بولۇپ، ئەتراپتىكى ئادەم ۋە ئىشلارغا كەڭ قورساق بولۇش تەرغىپ قىلىنىدۇ، پارتىيەنىڭ چاقىرىقىغا تېخىمۇ ئاۋاز قوشۇپ، مىللەتلەر ئىتتىپاقلىقى – تەرەققىياتى ئىشلىرىدا ئىجابىي رولىمنى جارى قىلدۇرىمەن.
</S>
<S ID=32128>
   دىنى زات بولۇش سۈپىتىم بىلەن، كۈندىلىك تۇرمۇشتا باشتىن – ئاخىر باشلامچىلىق رولىمنى ياخشى جارى قىلدۇرۇشقا ئەھمىيەت بېرىپ، مىللەتلەر ئىتتىپاقلىقىنى باشلامچىلىق بىلەن قوغداپ، ھەر مىللەت ئامما بىلەن تەشەببۇسكار ھالدا دوست بولدۇم. ھەر بىر مىللەتنىڭ ئۆزىنىڭ ئارتۇقچىلىقى، ئۆزىنىڭ ئەنئەنىۋى مەدەنىيىتى بولىدۇ. ھەممىمىز بىر شەھەردە، بىر مەھەللىدە ياشايمىز، قايسى مىللەتتىن بولۇشىمىز، قايسى دىنغا ئېتىقاد قىلىشىمىزدىن قەتئىينەزەر، بىر – بىرىمىزدىن ئۆگىنىپ، بېرىش – كېلىش قىلىپ ئۆتۈشىمىز كېرەك. بىكار ۋاقىتلىرىمىزدا كۆپچىلىك بىللە چاي ئىچىپ، پاراڭلىشىپ، مۇڭدىشىمىز. ھېيت – بايراملاردا ئۆز ئارا تەبرىكلىشىپ، ئامان – ئېسەنلىك تىلىشىمىز. بۇنىڭدىن باشقا، دىن ساھەسىدىكى زاتلار ئۆز خىزمىتىنى ياخشى ئىشلەپ، مىللەتلەر ئىتتىپاقلىقىنى قوغداش خىزمىتىدىكى ئىجابىي رولىمىزنى ياخشى جارى قىلدۇرۇشىمىز كېرەك. يەنى ۋەز ئېيتىش مۇنبىرىدە تۇرۇپ ۋەتەننى، دىننى سۆيۈش، ساۋابلىق ئىش قىلىشقا ئۈندەش ئەنئەنىسىنى ئەۋج ئالدۇرۇشىمىز كېرەك. ۋەز ئېيتىش، دىنىي قائىدىلەرنى سۆزلەش ئارقىلىق دىنغا ئېتىقاد قىلىدىغان تېخىمۇ كۆپ ئاممىنىڭ ئەخلاق، شان – شەرەپ ئېڭى ۋە ھۆكۈم قىلىش ئىقتىدارىنى ئاشۇرۇپ، ئۇلارغا ھەر بىركىشىنىڭ باشقىلار تەرىپىدىن ھۆرمەتلىنىشى، باشقىلارنىڭ چۈشىنىشىگە ئېرىشىشى، ئەپۇ قىلىشقا ئېرىشىشى كېرەكلىكىنى، مىللەتلەرنىڭ بىر ئائىلە كىشىلىرى ئىكەنلىكىنى، شىنجاڭنىڭ مۇقىملىقى ۋە تەرەققىياتىنىڭ مىللەتلەرنىڭ ئورتاق تىرىشچانلىقىنىڭ نەتىجىسى ئىكەنلىكىنى تونۇتۇپ، ئەمەلىي ھەرىكىتىمىز ئارقىلىق مىللەتلەر ئىتتىپاقلىقىنى ئىلگىرى سۈرۈپ، يۇرت – ماكانىمىزنى قوغدىشىمىز كېرەك.
</S>
<S ID=32129>
   بۇنىڭدىن باشقا، بىز بۇددا دىنى ساھەسىدىكىلەر ئاكتىپ ھەرىكەتكە كېلىپ، جامائەت پاراۋانلىقى بويىچە مېھرى – شەپقەت يەتكۈزۈش پائالىيەتلىرىنى قانات يايدۇرىمىز. دىنغا ئېتىقاد قىلىدىغان ئاممىنى يېتەكلەپ، نامراتلارنى يۆلەش، ئوقۇشقا ياردەم بېرىش، دوختۇر ۋە دورا يەتكۈزۈپ بېرىش پائالىيەتلىرىنى قانات يايدۇرۇپ، قۇربىمىز يېتىدىغان دائىرىدە ياخشى ئىشلارنى، ساۋابلىق ئىشلارنى قىلىپ، جەمئىيەتنىڭ مۇقىم تەرەققىي قىلىشى ئۈچۈن تۆھپە قوشىمىز. 
</S>
</TEXT>
/BODY
/DOC