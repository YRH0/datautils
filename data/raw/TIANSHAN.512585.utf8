<DOC>
<DOCID>TIANSHAN.512585</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-24 17:45:10</DATE>
</HEADER>
<BODY>
<HEADLINE>
<S ID=21837>
يوپۇغا ناھىيەسى يېزا ئىگىلىك قۇرۇلمىسىنى پۇختىلاپ، ئىشلەپچىقىرىشنى ئىلگىرى سۈردى
</S>
</HEADLINE>
<TEXT>
<S ID=21838>
   ئىمىنجان تۇرسۇن خەۋەر قىلىدۇ: يوپۇغا ناھىيەسى بۇلتۇر ئاشلىق تېرىلغۇ كۆلىمىنى مۇقىملاشتۇرۇش، كېۋەز تېرىلغۇ كۆلىمىنى تەڭشەش، ئەسلىھەلىك يېزا ئىگىلىك كۆلىمىنى كېڭەيتىش ۋە باغۋەنچىلىك سورتى، چارۋا نەسلىنى ئەلالاشتۇرۇش قۇرۇلۇشىنى نۇقتىلىق چىڭ تۇتۇپ، يېزا ئىگىلىك ئىشلەپچىقىرىش ئومۇمىي مەھسۇلات قىممىتىنى 2 مىليارد 359 مىليون يۈەنگە، ساپ كىرىمنى 1 مىليارد 57 مىليون يۈەنگە يەتكۈزۈپ، 2014 – يىلىدىكىدىن 306 مىليون يۈەن ئاشۇردى.
</S>
<S ID=21839>
   بۇ ناھىيە بۇلتۇر ئېتىز – ئېرىق سۇ ئىنشائاتى قۇرۇلۇشى ئۇل ئەسلىھەلىرىنى پۇختىلاپ، يېزا ئىگىلىك ئىشلەپچىقىرىشىنىڭ ئۈنۈمىگە كاپالەتلىك قىلىش ئۈچۈن 352 مىليون 600 مىڭ يۈەن مەبلەغ ئاجرىتىپ، 100 كىلومېتىردىن ئارتۇق غول ۋە تارماق ئېرىق – ئۆستەڭلەرنى ئۆزگەرتىپ سۇ سىڭمەسلەشتۈردى.
</S>
<S ID=21840>
21 ئورۇندىكى كەلكۈندىن مۇداپىئە كۆرۈش نۇقتىسى، 11 كىلومېتىر ئۇزۇنلۇقتىكى كەلكۈندىن مۇداپىئە كۆرۈش دامبىسىنى مۇستەھكەملىدى.
</S>
<S ID=21841>
24 مىڭ مو ئوتتۇرا، تۆۋەن ھوسۇللىق تېرىلغۇ يەرنى ئۆزگەرتىپ، 31 مىڭ 500 مو يۇقىرى ئۈنۈملۈك سۇ تېجەپ سۇغىرىش كۆلىمىنى يېڭىدىن كېڭەيتتى.
</S>
<S ID=21842>
يېزا ئىگىلىك ماشىنىلىرى تولۇقلىما پۇلىنى ۋاقتىدا تارقىتىپ، يېزا ئىگىلىكىنى ماشىنىلاشتۇرۇش نىسبىتىنى %77.46كە يەتكۈزدى.
</S>
<S ID=21843>
مېۋىگە كىرگەن 270 مىڭ مو باغ ۋە يۇقىرى ھوسۇللۇق 100 مىڭ مو باغنى باشقۇرۇشنى كۈچەيتىپ، مېۋە ھوسۇلىنى 73 مىڭ 400 توننىغا يەتكۈزدى.
</S>
<S ID=21844>
يېزا ئىگىلىك مەھسۇلاتلىرى تاۋار ماركىسىدىن ئىككىنى يېڭىدىن كۆپەيتتى.
</S>
<S ID=21845>
يېڭى پېتى ساقلاش ئۆيىدىن ئوننى، ئىسسىق شامالدا مېۋە قۇرۇتۇش ئۆيىدىن 55نى قۇردى. چارۋا، ئۆي قۇشلىرى باقمىچىلىقى دېھقانلار كەسپىي ھەمكارلىق كوپىراتىپىدىن 20نى يېڭىدىن كۆپەيتىپ، قوتاندا بېقىلىۋاتقان چوڭ – كىچىك چارۋىنى 406 مىڭغا، ئۆي قۇشلىرىنى777 مىڭغا يەتكۈزدى.
</S>
<S ID=21846>
13 مىڭ 200 ئادەم/قېتىمنى ماھارەت بويىچە تەربىيەلىدى، 39 مىڭ 700 ئادەم/قېتىمدىن ئارتۇق ئېشىنچا ئەمگەكچىنى سىرتقا چىقاردى، ئۇلار 303 مىليون يۈەن كىرىم قىلدى.
</S>
<S ID=21847>
‏
</S>
</TEXT>
/BODY
/DOC