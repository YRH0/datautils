<DOC>
<DOCID>TIANSHAN.489964</DOCID>
<HEADER>
<CLASS>شىنجاڭ</CLASS>
<DATE>2016-01-19 17:30:48</DATE>
</HEADER>
<BODY>
<HEADLINE>
<S ID=3817>
شىنجاڭنىڭ قار-مۇز تەنھەرىكىتى يېڭى دەۋرنى كۈتۈۋالدى
</S>
</HEADLINE>
<TEXT>
<S ID=3818>
    بىر قانچە كۈندىن بۇيان، 20 ئالتايلىق چارۋىچىدىن تەشكىللەنگەن مويلۇق تېرىدا چاڭغا تېيىلىش بويىچە ماھارەت كۆرسىتىش ئەترىتى 13– نۆۋەتلىك مەملىكەتلىك قىشلىق تەنھەرىكەت مۇسابىقىسى ئۈچۈن ئەستايىدىل تەييارلىق قىلدى.
</S>
<S ID=3819>
61 ياشلىق ئىسلامبېك شاقشېن ئەترەت يېتەكچىسى بولۇپ، ئۇ 12 يېشىدىن باشلاپ مويلۇق تېرىدا چاڭغا تېيىلىش تەنھەرىكىتى بىلەن شۇغۇللىنىپ كەلگەن.
</S>
<S ID=3820>
«ئىنسانلارنىڭ چاڭغا تېيىلىش تەنھەرىكىتى ئەڭ بۇرۇن باشلانغان جاي»–ئالتاي ۋىلايىتىدا مويلۇق تېرىدا چاڭغا تېيىلىش تەنھەرىكىتى ئىلگىرى كۆرۈلۈپ باقمىغان دەرىجىدە قوغدالدى، ئۇنىڭغا ۋارىسلىق قىلىندى.
</S>
<S ID=3821>
ئىسلامبېك شاقشېن مۇنداق دېدى: مەن 61 ياشقا كىردىم، سالامەتلىكىم يار بەرسىلا، داۋاملىق كېيىنكى ئەۋلادلارنى يېتەكلەپ، ئۇلارغا زادى نېمىنىڭ قەدىمىي مويلۇق تېرىدا چاڭغا تېيىلىش ئىكەنلىكىنى بىلدۈرۈپ، ئۇلارنى بۇ قىممەتلىك مەدەنىيەتكە داۋاملىق ۋارىسلىق قىلدۇرىمەن.
</S>
<S ID=3822>
    2004–يىلى، شىنجاڭدا تۇنجى چوڭ تىپتىكى زامانىۋىيلاشقان چاڭغا تېيىلىش مەيدانى قۇرۇلغاندىن باشلاپ، شىنجاڭنىڭ قار– مۇز تەنھەرىكىتى تېز تەرەققىيات دەۋرىگە قەدەم قويدى، نۆۋەتتە تۈرلۈك چاڭغا تېيىلىش مەيدانىدىن 60 نەچچىسى بار، يەنى مەملىكەت بويىچە ئالدىنقى ئورۇندا تۇرىدۇ.
</S>
<S ID=3823>
سۈپەتلىك قار– مۇز بايلىقى جايلاردىكى ساياھەتچىلەرنى جەلپ قىلىپلا قالماستىن، يەنە مەملىكەت ئىچىدىكى قار– مۇز تەنھەرىكىتى ساھەسىدىكى كەسپىي خادىملارنىڭ ئېتىراپ قىلىشىغا ئېرىشتى.
</S>
<S ID=3824>
ئۈرۈمچى يىپەك يولى خەلقئارا چاڭغا تېيىلىش مەيدانىدا جىلىن ئۆلكىسىدىن كەلگەن چاڭغا تېيىلىش تېرېنېرى خەن شۇاڭچى مۇخبىرغا مۇنداق دېدى: شەرقىي شىمالنىڭ تېمپىراتۇرىسى نۆلدىن تۆۋەن 20 سېلسىيە گىرادۇستىن 30 نەچچە سېلسىيە گىرادۇسقىچە بولىدۇ، ھاۋا بەك سوغۇق.
</S>
<S ID=3825>
تەنھەرىكەتچىلەر دېگەندەك بەدەن قىزىتالمايدۇ، بۇ يەردە ھاۋا ئۇنچىلىك سوغۇق ئەمەس.
</S>
<S ID=3826>
يەنە بىر جەھەتتىن بۇنداق مەيداننى مەملىكەت ئىچىدىن تېپىشمۇ نىسبەتەن تەسكە چۈشىدۇ.
</S>
<S ID=3827>
بۇ مەيدان ئارقىلىق تەنھەرىكەتچىلەرنىڭ مەشق قىلىش ئومۇمىي سەۋىيەسىنى ئاشۇرغىلى بولىدۇ.
</S>
<S ID=3828>
    يىپەك يولى چاڭغا تېيىلىش مەيدانىدىن ئانچە يىراق بولمىغان، ھەيۋەتلىك كۆرىنىدىغان شىنجاڭ مۇز ئۈستى تەنھەرىكەت مەركىزى كىشىنى ئۆزىگە جەلپ قىلىدۇ.
</S>
<S ID=3829>
شىنجاڭ مۇز ئۈستى تەنھەرىكەت مەركىزىنىڭ پۈتىشىگە بىر مىليارد 50 مىليون يۈەن كەتكەن بولۇپ، ئۇ دۇنيا بويىچە ئىلغار سەۋىيىگە يەتكەن.
</S>
<S ID=3830>
قىشلىق ئولىمپىك تەنھەرىكەت مۇسابىقىسىدا دۇنيا چىمپيونى بولغان جاۋ خۇڭبو مۇنداق دېدى: شىنجاڭ مۇز ئۈستى تەنھەرىكەت مەركىزىنىڭ لايىھىلىنىش ۋە ئىشلىنىش ئەھۋالىدىن قارىغاندا، تەنھەرىكەتچىلەرگە بەك قولايلىق.
</S>
<S ID=3831>
مۇز سۈپىتى، چىراق نۇرى ناھايىتى ياخشى. مېنىڭچە بۇلار دۇنيادىكى ئەڭ ئىلغار مەشىق قىلىش ئەسلىھەلىرى دەرىجىسىگە يەتكەن.
</S>
<S ID=3832>
    شىنجاڭ مۇز ئۈستى تەنھەرىكەت مەركىزىنىڭ قۇرۇلۇشى – ئېلىمىزنىڭ مۇز ئۈستى تەنھەرىكەت بازىسىنىڭ خىيلۇڭجياڭ، جىلىن، بېيجىڭ ئۈچ جايغا مەركەزلىشىشتەك ھازىرقى ھالىتىنى ئۆزگەرتىپ، «شىمالدىكى مۇزنى غەربكە كېڭەيتىش»تە ھەقىقىي تۈردە قاتتىق دېتال ئاساسىنى ياراتتى.
</S>
<S ID=3833>
نۆۋەتتە ئاپتونوم رايونىمىز مۇز ئۈستى تەنھەرىكىتى بويىچە ئۈلگە كۆرسىتىش مەكتىپىدىن 100 نى ئېچىش پىلانىنى ئوتتۇرىغا قويۇپ، ئىختىساسلىقلارنى تەربىيىلەشنى تېزلەتتى.
</S>
<S ID=3834>
فۇكاڭ شەھەرلىك 3–باشلانغۇچ مەكتەپنىڭ ئىلمىي مۇدىرى دۈەن يۇڭدې مۇنداق دېدى: مەكتىپىمىز 2010–يىلى قۇرۇلغاندىن باشلاپ، تېز تېيىلىش ئەترىتى قۇردى.
</S>
<S ID=3835>
ئەينى چاغدا ئاران 8 تەنھەرىكەتچى بار ئىدى. ھازىر 300دىن كۆپرەك تەنھەرىكەتچى بار.
</S>
<S ID=3836>
2015–يىلى ئاپتونوم رايوننىڭ «تېز تېيىلىش يىللىق مۇسابىقىسى»دە، مەكتىپىمىز ماھىرلىرى باشلانغۇچ مەكتەپ گۇرۇپپىسى بويىچە قىز– ئوغۇللار كوللىكتىپ تۈرىدە چىمپيونلۇقنى قولغا كەلتۈردى.
</S>
<S ID=3837>
    تەبىئىي شارائىت، قار–مۇز بايلىقى، قار–مۇز تەنھەرىكىتىنىڭ ئەنئەنىۋىيلىكى، شۇنداقلا ياخشى ماھارەت كۆرسىتىش ئاساسى ئاپتونوم رايونىمىزنى ئىسمى–جىسمىغا لايىق مەملىكەت بويىچە قىشلىق تەنھەرىكەت مۇسابىقىسى ئۆتكۈزۈشتىكى ساھىبخان ئورۇنغا ئايلاندۇردى.
</S>
<S ID=3838>
شىنجاڭنىڭ قىش پەسىللىك تەنھەرىكىتى ئەمدى ئاجىز ئەمەس، ئۇ خرىسقا ۋە ھاياتىي كۈچكە تولدى.
</S>
<S ID=3839>
جۇڭگو قار– مۇز تەتقىقاتى مۇتەخەسسىسى، خىيلۇڭجياڭ قار– مۇز كەسپى تەتقىقات ئورنىنىڭ باشلىقى جاڭ گۇڭخەي مۇنداق دېدى: ئوتتۇرا ئاسىيانىڭ رايون ئورنى ئەۋزەللىكىدىن پايدىلىنىمىز، يەنى مەملىكەت ئىچى–سىرتىدىكى ئىككى قاتلامدىن باشلاپ چىڭ تۇتۇپ، تەشۋىقاتنى زورايتىپ، ئاپتونوم رايونىمىز ئىچى–سىرتىدىكى، مەملىكەت ئىچى–سىرتىدىكى تېخىمۇ كۆپ كىشىلەرنىڭ شىنجاڭنى تونۇشىغا تۈرتكە بولىمىز.
</S>
<S ID=3840>
شىنجاڭدا مول، رەڭدار ئۆرپ–ئادەتتىن باشقا، يەنە مول قار–مۇز بايلىقى بار بولۇپ، مىللىيچە تەنھەرىكەت ۋە قار–مۇز تەنھەرىكىتىنى چوڭقۇر بىرلەشتۈرۈپ، ئۇنى شىنجاڭنىڭ كەلگۈسى قار–مۇز تەنھەرىكىتىنىڭ بىر مۇھىم يېتەكچىسىگە ئايلاندۇرىمىز.
</S>
</TEXT>
/BODY
/DOC