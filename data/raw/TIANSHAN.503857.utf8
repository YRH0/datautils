<DOC>
<DOCID>TIANSHAN.503857</DOCID>
<HEADER>
<CLASS>خەلقئارا</CLASS>
<DATE>2016-03-01 18:54:28</DATE>
</HEADER>
<BODY>
<HEADLINE>
<S ID=17095>
ئوتتۇرا شەرق رايونىدا تېررورلۇق ھۇجۇم قىلىش ۋەقەلىرى قايتىدىن ئەۋج ئالدى
</S>
</HEADLINE>
<TEXT>
<S ID=17096>
  يېقىندا سۈرىيە ۋەزىيىتىدە زور بۇرۇلۇش بولۇش بىلەن بىر ۋاقىتتا، ئوتتۇرا شەرق رايونىدىكى باشقا دۆلەتلەردە يېقىنقى كۈنلەردە زوراۋانلىق ۋە تېررورلۇق ھۇجۇم قىلىش ۋەقەلىرى ئارقا ئارقىدىن يۈز بېرىپ، كۆپلىگەن كىشىلەرنىڭ قازا قىلدى ۋە يارىلاندى، بۇنىڭغا قارىتا مۇتەخەسسىسلەر ئوتتۇرا شەرق رايونىدا تېررورلۇق ھۇجۇم قىلىش ۋەقەلىرى قايتىدىن ئەۋج ئىلىپ، تېررورلۇققا قارشى تۇرۇش ۋەزىيىتى كەسكىنلىشىشى مۇمكىن دەپ ھېسابلىدى.
</S>
<S ID=17097>
    يېقىنقى بىر قانچە كۈندىن بۇيان، ئوتتۇرا شەرق رايونىدىكى كۆپلىگەن دۆلەتلەردە زوراۋانلىق ۋەقەلىرى يۈز بەردى. 28-فېۋرال، ئىراقنىڭ پايتەختى باغدادقا يېقىن جايدا ئاز دېگەندە ئۇچ قېتىم ھۇجۇم قىلىش ۋەقەسى يۈز بېرىپ، كۆپلىگەن كىشىلەر يارىلاندى ۋە قازا قىلدى.
</S>
<S ID=17098>
ئۇندىن باشقا لىۋىيە قاتارلىق دۆلەتلەردىمۇ تېررورلۇق ھۇجۇم قىلىش ۋەقەلىرى يۈز بەردى.
</S>
<S ID=17099>
    بۇ ھۇجۇم قىلىش ۋەقەلىرىنىڭ داۋاملىشىشى ئەسەبىي تەشكىلاتلار ھەرىكىتىنىڭ ئالاھىدىلىكى شۇ بولدىكى، ئۇلار كۆپلىگەن نۇقتىلارغا ھۇجۇم قىلدى، نىشان ئېنىق بولدى، ئۆلۈم يېتىم ئىشلىرى كۆپ بولدى.
</S>
<S ID=17100>
بۇ،ئوتتۇرا شەرق رايونىدىكى تېررورچى كۈچلەرنىڭ يەنىلا ۋەھشىي ئىكەنلىكىنى، تېررورلۇققا قارشى تۇرۇش ۋەزىيىتىنىڭ يەنىلا كەسكىن ئىكەنلىكىنى كۆرسەتتى.
</S>
<S ID=17101>
    ئىراق ئىچكى ئىشلار مىنىستىرلىقىنىڭ ئەمەلدارى 28-فېۋرال مۇنداق دېدى: پايتەخت باغدادتىن شەرقىدىكى شىئە مەزھىپىدىكى مۇسۇلمانلار توپلىشىپ ئولتۇراقلاشقان رايون بولغان سادىر شەھىرىدىكى بىر بازاردا شۇ كۈنى ئىلگىرى كىيىن بولۇپ ئىككى قېتىم ئۆزىنى قوشۇپ پارتلىتىپ ھۇجۇم قىلىش ۋەقەسى يۈز بەردى.
</S>
<S ID=17102>
قاتار يېرىم ئارال تېلېۋىزىيە ئىستانسىسىنىڭ خەۋەر قىلىشىچە، بۇ قېتىمقى ھۇجۇم قىلىشتا 70 كىشى قازا قىلغان، تەخمىنەن 100 كىشى يارىلانغان.
</S>
<S ID=17103>
ئەسەبىي تەشكىلات بولغان ئىسلام دۆلىتى بۇ قېتىمقى ھۇجۇم قىلىش ۋەقەسىگە مەسئۇل بولىدىغانلىقىنى جاكارلىغان.
</S>
<S ID=17104>
    تېررورچى ئۇنسۇرلارنىڭ بۇ قېتىمقى ھۇجۇمنى قوزغاشتىكى نىيىتى ئىنتايىن رەزىل بولدى.
</S>
<S ID=17105>
سادىر شەھىرى شىئە مەزھىپىدىكى مۇسۇلمانلار توپلىشىپ ئولتۇراقلاشقان رايون بولۇپلا قالماستىن، بەلكى ئىراقتىكى شىئە مەزھىپىدىكىلەرنىڭ داڭلىق دىنى ئەربابى سادىر رەھبەرلىك قىلغان خەلق ئەسكەرلىرى تەشكىلاتى بولغان مەخد ئارمىيەسىنىڭ مۇھىم بازىسى.
</S>
<S ID=17106>
بۇ نىشانغا قارتا ھۇجۇم قىلىش، مۇرەككەپ ۋەزىيەتتىكى دىنى زىددىيەتنى يەنىمۇ كەسكىنلەشتۈرۈش، ھەتتا شىئە مەزھىپىدىكى قوراللىق خادىملارنى سۈنئىي مەزھىپىدىكىلەردىن ئۆچ ئىلىش ھەرىكىتىنى قوللىنىشقا كۈشكۈرتىشتىن ئىبارەت.
</S>
<S ID=17107>
    شۇ كۈنى، ئىسلام دۆلىتى قوراللىق ئۇنسۇرلىرى يەنە باغدادتىن غەربىگە 20 كىلومېتىر كېلىدىغان ئەبۇگايىپ بازىرىدىكى ئىراق ئارمىيەسىگە ھۇجۇم قوزغاپ، ئىراق ھۆكۈمەت ئارمىيەسىنىڭ ئەسكەرلىرى بىلەن خەلق ئەسكەرلىرىدىن بولۇپ 18 كىشىنى ئېتىپ تاشلىغان، ھەمدە باغدادتىن غەربىگە 50 كىلومېتىر كېلىدىغان فالۇجا بازىرىدا ئۆزىنى قوشۇپ پارتلىتىپ ھۇجۇم قىلىپ، ئىراق ساقچىلىرىدىن 14 كىشىنىڭ قازا قىلىشى ۋە 25 كىشىنىڭ يارىلىنىشتەك ۋەقەنى پەيدا قىلغان.
</S>
</TEXT>
/BODY
/DOC