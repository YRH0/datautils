<DOC>
<DOCID>TIANSHAN.519023</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-04-20 11:22:48</DATE>
</HEADER>
<BODY>
<HEADLINE>
<S ID=25982>
ئۇچتۇرپاندا 300 مىڭ مو مېۋىلىك باغ زىيانداش ھاشاراتلارنىڭ تەھدىتىدىن قۇتۇلۇپ قالدى
</S>
</HEADLINE>
<TEXT>
<S ID=25983>
    ئابدۇسالام نىياز خەۋەر قىلىدۇ: ھاۋانىڭ ئىللىشىغا ئەگىشىپ، زىيانداش ھاشاراتلار مېۋىلىك باغلارغا ھۇجۇم قىلىشقا باشلىدى. ئۇچتۇرپان ناھىيەسىدىكى ئالاقىدار تارماقلار ئەتىياز پەسىللىك زىيانداش ھاشاراتلارنى يوقىتىش خىزمىتىگە پۈتۈن كۈچى بىلەن ئاتلىنىپ، ياخشى ئۈنۈمگە ئېرىشتى.
</S>
<S ID=25984>
   ناھىيەلىك ئورمانچىلىق ئىدارىسىدىكى تېخنىكلار يېزا – بازارلارغا بېرىپ، ئاممىغا زىيانداش ھاشاراتلارنىڭ ئالدىنى ئېلىش ۋە يوقىتىش خىزمىتىنىڭ تەخىرسىزلىكىنى چۈشەندۈردى ھەم ھەقسىز ھاك گۈڭگۈرت بىرىكمىسى تەييارلاپ، كەنت – مەيدانلارغىچە يەتكۈزۈپ بەردى. 525 كىشىلىك ماشىنىلاشقان تېخنىكىلىق مۇلازىمەت ئەترىتى قۇرۇپ، ناھىيەدىكى توققۇز يېزا – بازاردا مېۋىلىك دەرەخلەردىكى زىيانداش ھاشاراتلارنى ئومۇميۈزلۈك يوقىتىشقا ئاتلاندى. نەتىجىدە، 10 – ئاپرېلغا قەدەر ناھىيە بويىچە 322 مىڭ 265 مو مېۋىلىك باغقا 500 توننا ھاشارات يوقىتىش دورىسى چېچىلىپ، دېھقانلارنىڭ بۇ يىل باغ – ئورمانچىلىقتىن كىرىمىنى ئاشۇرۇشىغا ئاساس سېلىندى.
</S>
<S ID=25985>
   ئاقيار بازارلىق ئورمانچىلىق پونكىتىنىڭ باشلىقى نۇردۇن قېيۇم مۇنداق دېدى: ھازىر مېۋىلىك دەرەخلەردە زىيانداش ھاشاراتلار كۆپىيىدىغان مەزگىل. بولۇپمۇ يوپۇرماق پىتى، سېرىق قاناتلىق پەرۋانە، باھار ماڭدامچى قۇرتى، قاتتىق قاسراقلىق قۇرت قاتارلىقلار مۇشۇ ۋاقىتتا يوقىتىلمىسا، مېۋىنىڭ ھوسۇلى ئازلاپ، سۈپىتى ناچارلىشىپ كېتىدۇ. شۇڭا زىيانداش ھاشاراتلارنى يوقىتىش خىزمىتىنى چىڭ تۇتۇپ ئىشلەش ئىنتايىن مۇھىم.
</S>
<S ID=25986>
‏
</S>
</TEXT>
/BODY
/DOC