<DOC>
<DOCID>TIANSHAN.501408</DOCID>
<HEADER>
<CLASS>مەملىكەت</CLASS>
<DATE>2016-02-24 17:00:00</DATE>
</HEADER>
<BODY>
<HEADLINE>
<S ID=15056>
ئايروپىلان بېلىتى سېتىش مۇلازىمەت ھەققى ئېلىش مەنئىي قىلىنىدۇ
</S>
</HEADLINE>
<TEXT>
<S ID=15057>
   خەلق تورى ئۇيغۇرچە قانىلىنىڭ 24- فېۋرال بېيجىڭدىن بەرگەن تېلېگراممىسى: مۇخبىرنىڭ 23 -دېكابىر پۇقرالار ئاۋىياتسىيەسى ئىدارىسىدىن ئىگىلىشىچە، يېقىندا خەلق ئاۋىياتسىيە ئىدارىسى «دۆلەت ئىچى ئاۋىياتسىيە يولۇچىلار تىرانسپورتى ۋاكالىتەن سېتىش رەسمىيەت ھەققىگە ئالاقىدار مەسىلىلەر توغرىسىدا ئۇقتۇرۇش»نى تارقاتقان بولۇپ، ۋاكالىتەن سېتىش كارخانىلىرىنىڭ يولۇچىلاردىن بېلەت باھاسىدىن باشقا ھەرقانداق مۇلازىمەت ھەققى قوشۇپ ئېلىشى مەنئى قىلىنغان، « ئۇقتۇرۇش » يەنىمۇ ئىلگىرلىگەن ھالدا ۋاكالىتەن سېتىش كارخانىلىرىنىڭ سېتىش ھەرىكىتىنى قېلىپلاشتۇرۇپ، ئىستېمالچىلارنىڭ قانۇنىي ھوقۇق-مەنپەئەتىنى قوغدايدىكەن.
</S>
<S ID=15058>
   «ئۇقتۇرۇش»تا مۇنۇلار تەلەپ قىلىندى: ئاۋىياتسىيە تىرانسپورت كارخانىلىرى ۋاكالىتەن سېتىش كارخانىلىرىغا يولۇچى بېلىتى سېتىشنى ھاۋالە قىلغاندا، يولۇچىلار رەسمىيەت ھەققى تۈپ باھاسىنى مۇۋاپىق بېكىتىشى لازىم، رەسمىيەت ھەققى تۈپ باھاسىنى مۇۋاپىق تەڭشىسە بولىدۇ.
</S>
<S ID=15059>
ۋاكالىتەن سېتىش كارخانىسىنىڭ يولۇچىلاردىن بېلەت باھاسىدىن باشقا ھەرقانداق مۇلازىمەت ھەققى قوشۇپ ئېلىشىغا، ئاۋىياتسىيە تىرانسپورت كارخانىسى بەلگىلەپ ئېلان قىلغان بېلەت باھاسى ۋە تەتبىقلىنىش شەرتىنى يامان نىيەتتە ئۆزگەرتىپ، باغلاپ سېتىش قاتارلىق بەلگىلىمىگە خىلاپ ۋاسىتىلەرنى قوللىنىپ، ئىستېمالچىلارنىڭ ۋە ئاۋىياتسىيە تىرانسپورت كارخانىسىنىڭ ھوقۇق-مەنپەئەتىگە زىيان يەتكۈزۈشىگە يول قويۇلمايدۇ.
</S>
<S ID=15060>
ۋاكالىتەن سېتىش كارخانىلىرىنىڭ باھا قانۇنىغا خىلاپ قىلمىشلىرىغا قارىتا، قانۇن بويىچە تەكشۈرۈپ بىر تەرەپ قىلىش لازىم.
</S>
<S ID=15061>
جۇڭگو ئاۋىياتسىيە تىرانسپورتى جەمئىيىتى ئاۋىياتسىيە تىرانسپورت كارخانىلىرى ۋە ۋاكالىتەن سېتىش كارخانىلىرىنىڭ يولۇچى توشۇش رەسمىيەت ھەققى چىقىم قىلىش چارىسىنى مۇكەممەللەشتۈرۈشكە يېتەكچىلىك قىلىپ، ھەرقايسى تەرەپلەرنىڭ ھەققانىي ھوقۇق-مەنپەئەتىنى قوغداپ، ۋاكالىتەن سېتىش كارخانىلىرىنىڭ بەلگىلىمىگە خىلاپ قىلمىشلىرىنى قاتتىق تەكشۈرۈپ بىر تەرەپ قىلىشى لازىم.
</S>
<S ID=15062>
  «ئۇقتۇرۇش»تا يەنە دۆلەت ئىچى ئاۋىياتسىيە تىرانسپورتىدا بازار باھاسىنى نازارەت قىلىپ باشقۇرۇشنى كۈچەيتىپ، مۇلازىمەت ھەققى قوشۇپ ئېلىش قاتارلىق قانۇنغا خىلاپ قىلمىشلارنى قاتتىق تەكشۈرۈپ بىر تەرەپ قىلىش، ئاۋىياتسىيە تىرانسپورتى بازار باھاسى، سېتىش تەرتىپىنى قوغداش ۋە ئىستېمالچىلارنىڭ قانۇنىي ھوقۇق-مەنپەئەتىنى ھەقىقىي قوغداش تەلەپ قىلىندى.
</S>
</TEXT>
/BODY
/DOC