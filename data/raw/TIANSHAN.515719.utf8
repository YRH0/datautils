<DOC>
<DOCID>TIANSHAN.515719</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-08 21:18:19</DATE>
</HEADER>
<BODY>
<HEADLINE>
<S ID=24200>
كاماكۆل ئاياللىرى ئائىلە مۇلازىمىتى كەسپى بويىچە تەربىيەلەندى
</S>
</HEADLINE>
<TEXT>
<S ID=24201>
   رەيھانگۈل تۇرغۇن خەۋەر قىلىدۇ: ئاپتونوم رايونلۇق ئىقتىساد – ئۇچۇرلاشتۇرۇش كومىتېتىدىن مەكىت ناھىيەسىنىڭ غازكۆل يېزىسى كاماكۆل كەنتىگە چۈشكەن خىزمەت گۇرۇپپىسى ئاياللارنى ئائىلە مۇلازىمىتى كەسپى بويىچە تەربىيەلەپ، ئۇلارنىڭ ئۇنىۋېرسال ساپاسىنى ئۆستۈردى.
</S>
<S ID=24202>
   كەنتكە چۈشكەن كادىرلار ئائىلە زىيارىتى داۋامىدا، كەنتتىكى ئاياللارنىڭ مەدەنىيەت سەۋىيەسىنىڭ تۆۋەنلىكىنى، ئەنئەنىۋى قارىشىنىڭ ئېغىرلىقى، ئائىلە ئىشلىرى، ئېتىز ئىشلىرىنى قىلىشتىن باشقىنى بىلمەيدىغانلىقى، ئۆزىنىڭ ئىجتىمائىي ئورنىنىمۇ تولۇق چۈشەنمەيدىغانلىقىنى بايقىدى.
</S>
<S ID=24203>
ئۇلار بۇ ھالەتنى ئۆزگەرتىش ئۈچۈن، ئاپتونوم رايونلۇق ئايال كادىرلار مەكتىپىدىن ئوقۇتقۇچى تەكلىپ قىلىپ، كەنتتە ئاياللارنى ئائىلە مۇلازىمىتى كەسپى بويىچە تەربىيەلەشنى يولغا قويدى.
</S>
<S ID=24204>
بۇ ئارقىلىق كەنت ئاياللىرىنىڭ مەنىۋى تۇرمۇشىنى بېيىتىش بىلەن بىللە، ئۇلارنىڭ ئىشقا ئورۇنلىشىش ئىقتىدارىنى ئۆستۈردى.
</S>
<S ID=24205>
   خىزمەت گۇرۇپپىسىنىڭ مۇئاۋىن باشلىقى گۇەن شېنچياڭ مۇنداق دېدى: جاڭ چۈنشيەن شۇجى ئېيتقاندەك، ئاياللارنى زامانىۋى مەدەنىيەتنىڭ تاراتقۇچىسىغا، مىللەتلەر ئىتتىپاقلىقى ۋە ئىجتىمائىي مۇقىملىقنى ئىلگىرى سۈرگۈچىلەرگە ئايلاندۇرۇپ، ئىناق ئائىلە، گۈزەل شىنجاڭ قۇرۇشقا يېتەكلەش ئۈچۈن، ئاياللارنى تەربىيەلەش خىزمىتىنى يولغا قويدۇق.
</S>
<S ID=24206>
   خىزمەت گۇرۇپپىسى تەربىيەلەشتە، ئاياللارغا زامانىۋى مەدەنىيەت، زامانىۋى ئاڭنى يەتكۈزۈش بىلەن بىللە، ئۇلارنى بىر قىسىم ئائىلە مۇلازىمىتى بىلىملىرى، تېخنىكىسى بويىچە تەربىيەلىدى.
</S>
<S ID=24207>
كۇرس تاماملانغاندىن كېيىن، 70 تىن ئارتۇق ئايال ئۆزلىرى ئۆگىنىپ ئەتكەن تاماقلارنى نەق مەيدانغا ئەكىلىپ، ھەر مىللەت ئاممىنى تېتىپ بېقىشقا تەكلىپ قىلدى.
</S>
<S ID=24208>
‏
</S>
</TEXT>
/BODY
/DOC