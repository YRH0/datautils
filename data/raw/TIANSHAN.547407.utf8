<DOC>
<DOCID>TIANSHAN.547407</DOCID>
<HEADER>
<CLASS>شىنجاڭ</CLASS>
<DATE>2016-09-05 16:30:17</DATE>
</HEADER>
<BODY>
<HEADLINE>
<S ID=46800>
گاۋ مىن: شىنجاڭ مەندە چوڭقۇر تەسىر قالدۇردى
</S>
</HEADLINE>
<TEXT>
<S ID=46801>
جىڭ بو، لى ياڭ
</S>
<S ID=46802>
    ئولىمپىك تەنھەرىكەت مۇسابىقىسىنىڭ چېمپىيونى گاۋ مىننىڭ شىنجاڭدىكى بۇ بىر قانچە كۈنلۈك مۇساپىسىنى توختىماي ئالدىراش يۈردى، دەپ تەرىپلىسەك ھەرگىزمۇ ئاشۇرۇۋەتكەنلىك بولمايدۇ.
</S>
<S ID=46803>
    گاۋ مىن ‹‹ئولىمپىك مەدەنىيىتى جۇڭگو سەپىرىدە شىنجاڭغا كىرىش›› پائالىيىتىگە، ئولىمپىك تەنھەرىكەت مۇسابىقىسى چېمپىيونلىرىنىڭ جامائەت پاراۋانلىقى پائالىيىتى سەپىرىگە قاتنىشىپ، ھەر مىللەت ئامما بىلەن ھەمتۈرتكە بولۇپ ئالدىراش يۈرسىمۇ، بىر ئاماللارنى قىلىپ ۋاقىت چىقىرىپ، شىنجاڭ سەپىرىگە بولغان تەسىراتىنى ئىپادىلەپ: ‹‹شىنجاڭ مەندە چوڭقۇر تەسىر قالدۇردى!›› دېدى.
</S>
<S ID=46804>
    گاۋ مىن ئۆتكەن قېتىم شىنجاڭغا كېلىپ، بىر قانچە كۈن ۋاقىت سەرپ قىلىپ، شىنجاڭنىڭ مەنزىرىسىدىن قانغۇچە ھۇزۇرلىنىپ، مەدەنىيەت ئالاھىدىلىكىنى چۈشەنگەنلىكىدىن شۇ خىل تەسىراتقا كەلگەن.
</S>
<S ID=46805>
گاۋ مىن مۇنداق دېدى: ‹‹ئۆتكەن قېتىم مەن ئاپتوموبىل بىلەن تۇرپان ۋە پىچانغا باردىم، مەندە ئەڭ چوڭ تەسىر قالدۇرغىنى يول بويى <چوڭ چاقپىلەك>لەر(شامال ئېلېكتىر ئەسلىھەسى)، يولنىڭ ئىككى تەرىپىدىكى سايغا يېيىتىلغان قىزىلمۇچلارنى كۆردۈم، يەنە تاتلىق قوغۇنلارغا ئېغىز تەگدىم، بۇ مېنىڭ شىنجاڭدىن ئېرىشكەن ئەڭ گۈزەل ئەسلىمەم.
</S>
<S ID=46806>
بۇنداق مەنزىرىنى باشقا جايلاردا ناھايىتى ئاز ئۇچراتقىلى بولىدۇ، بولۇپمۇ سايغا يېيىتىلغان قىزىلمۇچلار، ئىككىگە پارچىلىنىپ يېيىتىلغان بولۇپ، بەك گۈزەل كۆرۈنىدىكەن، شۇنداق ھەيران قالدىم، بەك ھاياجانلاندىم››...
</S>
<S ID=46807>
    بولۇپمۇ گاۋ مىندا ئەڭ چوڭ تەسىر قالدۇرغىنى كارىز ئىدى.
</S>
<S ID=46808>
ئۇ بىزگە: ‹‹بۇ شىنجاڭدىكى ھەر مىللەت خەلقىنىڭ ئەقىل – پاراسىتىنىڭ نامايەندىسى، مەن ئۇلارغا ئىنتايىن قايىل بولدۇم›› دېدى.
</S>
<S ID=46809>
    گاۋ مىن بۇ قېتىم شىنجاڭغا كەلگەندە، ۋاقتى بەك زىچ ئورۇنلاشتۇرۇلغاچقا، سىرتقا چىقىپ ئايلىنىشقا ۋاقىت چىقىرالمىدى، شۇنداقتىمۇ ئۇ شىنجاڭدىكى دوستلىرى بىلەن كۆرۈشۈپ پاراڭلىشالىدى.
</S>
<S ID=46810>
    گاۋ مىن مۇنداق دېدى:‹‹شىنجاڭلىقلار بەك قىزغىن، ئۇلار ناخشا ئېيتىپ، ئۇسسۇل ئويناشقا بەك ماھىر.
</S>
<S ID=46811>
تاماق يېگەندە بىزگە ناخشا ئېيتىپ ھۆرمىتىنى بىلدۈرىدۇ، بۇنداق قىزغىنلىقنى رەت قىلالمايمىز!››.
</S>
<S ID=46812>
‏    
</S>
</TEXT>
/BODY
/DOC