<DOC>
<DOCID>TIANSHAN.507735</DOCID>
<HEADER>
<CLASS>خەلقئارا</CLASS>
<DATE>2016-03-09 18:50:39</DATE>
</HEADER>
<BODY>
<HEADLINE>
<S ID=18802>
ئىراقنىڭ بىخەتەرلىك ۋەزىيىتى يېقىندىن بۇيان كەسكىنلىشىشكە باشلىدى
</S>
</HEADLINE>
<TEXT>
<S ID=18803>
    ئەسەبىي تەشكىلات بولغان ئىسلام دۆلىتى ئىراقتىكى ئۇرۇش سېپىدە زور زىيانغا ئۇچرىغانلىقتىن، تېررورلۇق ھەرىكەتلىرىنى كۆپەيتىپ، ئىراق ھۆكۈمىتىدىن ئۆچ ئىلىپ، ئۆزىنىڭ تەسىر كۆچىنى زورايتىشقا ئۇرۇنغانلىقتىن، ئىراقنىڭ بىخەتەرلىك ۋەزىيىتى يېقىندىن بۇيان كەسكىنلىشىشكە باشلىدى.
</S>
<S ID=18804>
    6-مارت چۈشتىن كىيىن، ئىراقنىڭ ئوتتۇرا قىسمىدىكى بابىلون ئۆلكىسىنىڭ مەركىزى ھىرادىكى بىر تەكشۈرۈش پونكىتى ئۆزىنى قوشۇپ پارتلىتىپ ھۇجۇم قىلىشقا ئۇچرىدى، ئىراق بىخەتەرلىك قىسىمىنىڭ ئوفىتسېرى ھۇجۇمدا ئاز دېگەندە 51 كىشى قازا قىلدى، 70 كىشى يارىلاندى دېدى. ۋەقە يۈز بەرگەندىن كىيىن، ئەسەبىي تەشكىلات بولغان ئىسلام دۆلىتى بۇ قېتىمقى ھۇجۇمنى ئۆزلىرىنىڭ قىلغانلىقىنى بىلدۈردى.
</S>
<S ID=18805>
    بۇ يىل كىرگەندىن بۇيان، ئىسلام دۆلىتى تېررورلۇق ھۇجۇمنى كۆپەيتكەنلىكتىن، ئىراقنىڭ بىخەتەرلىك ۋەزىيىتى داۋاملىق يامانلاشتى.
</S>
<S ID=18806>
بىرلەشكەن دۆلەتلەر تەشكىلاتىنىڭ ئىراققا ياردەم بېرىش ئۆمىكىنىڭ ئىستاتىستىكا قىلىشىچە، 2-ئايدىلا، ئىراق تەۋەسىدە يۈز بەرگەن زوراۋانلىق توقۇنۇش ۋە تېررورلۇق ھۇجۇم قىلىش ۋەقەسىدە ئاز دېگەندە 670 كىشى قازا قىلغان، 1 مىڭ 290 كىشى يارىلانغان.
</S>
<S ID=18807>
    بىرلەشكەن دۆلەتلەر تەشكىلاتى باش كاتىپىنىڭ ئىراق مەسىلىسى بويىچە ئالاھىدە ۋەكىلى قوشۇمچە بىرلەشكەن دۆلەتلەر تەشكىلاتىنىڭ ئىراققا ياردەم بېرىش ئۆمىكىنىڭ باشلىقى كۇبىش مۇنداق دېدى: ئىراق تەۋەسىدىكى توقۇنۇشتا كىشىلەرنىڭ قازا قىلىش ۋە يارىلىنىش ۋەقەسى ئېغىر بولۇپ، بۇلارنىڭ ئۈچتىن ئىككى قىسمى پۇقرا. بۇ كىشىنى ئەندىشىگە سالىدۇ ۋە ئېچىندۇرىدۇ. پۇقرالار توقۇنۇشتا بۇنداق ئازابلارغا ئۇچرىماسلىقى كېرەك ئىدى.
</S>
<S ID=18808>
    تەھلىلچىلەر مۇنداق دەپ ھېسابلىدى: ئىسلام دۆلىتىنىڭ تېررورلۇق ھۇجۇمنى كۈچەيتىشىدە مۇنداق ئىككى نۇقتىلىق سەۋەب بار.
</S>
<S ID=18809>
1-: ئالدىنقى سەپتىكى ئۇرۇشتا مەغلۇپ بولغانلىقتىن، ئىسلام دۆلىتى ئۆچ ئىلىش تەدبىرىنى قوللاندى، ھەمدە بۇ ئارقىلىق ئىراق ھۆكۈمىتىنى چۆچۈتمەكچى بولدى.
</S>
<S ID=18810>
2-: ھۇجۇم قىلىش ئارقىلىق دىنى گۇرۇھلار ئوتتۇرىسىدا زىددىيەت پەيدا قىلىپ، بىرلەشمە تېررورلۇققا قارشى تۇرۇش كۈچىنى ئاجىزلاشتۇرماقچى بولدى.
</S>
<S ID=18811>
    ئىسلام دۆلىتى نۆۋەتتە ئىراقنىڭ غەربىي ۋە شىمالى قىسىمىدىكى كۆپلىگەن زېمىننى كونترول قىلىپ تۇرماقتا ، ھەمدە كۆپلىگەن ئۆلكىلەردە ئىران ھۆكۈمىتى بىلەن ئۇرۇش قىلماقتا.
</S>
<S ID=18812>
ئۆتكەن يىلى 12-ئايدىن بۇيان، ئىراق ھۆكۈمەت ئارمىيەسى ئامېرىكا يېتەكچىلىك قىلغان كۆپ دۆلەتلەر بىرلەشمە ئارمىيەسىنىڭ قوللىشى ئارقىسىدا ئىسلام دۆلىتى ئىگىلەپ تۇرغان كۆپلىگەن شەھەر بازارلارنى قايتۇرۇۋالدى.
</S>
<S ID=18813>
    ئىراقنىڭ ھەربىي ئىشلار مۇتەخەسسىسى ھەسەن دىرامى مۇنداق دەپ ھېسابلىدى: ئىسلام دۆلىتى ئۆتكەن يىلى 12-ئايدا رامادىدىن قوغلاپ چىقىرىلغاندىن كىيىن، يەنە سالاھىدىن ئۆلكىسىدىكى بىر قانچە شەھەر بازاردىن ۋە نېفىت ئايرىش زاۋۇتىدىن ئايرىلدى.
</S>
<S ID=18814>
ئالدىنقى سەپتىكى ئۇرۇشتا مەغلۇپ بولغانلىقى ئۈچۈن، بۇ تەشكىلات تېخىمۇ كۆپ تېررورلۇق ھۇجۇم قوزغاش ئارقىلىق ئىراق ھۆكۈمىتىگە تەھدىت سالماقچى بولدى.
</S>
<S ID=18815>
    بۇ يىل كىرگەندىن بۇيان، ئىسلام دۆلىتى شىئە مەزھىپىدىكىلەر توپلىشىپ ئولتۇراقلاشقان رايونغا قارتا ھۇجۇم قوزغىدى.
</S>
<S ID=18816>
دىيار ئۆلكىسىدە، ئىسلام دۆلىتى شىئە مەزھىپىدىكى خەلق ئەسكەرلىرىنىڭ دەپنە مۇراسىمىغا ھۇجۇم قوزغاپ، شىئە مەزھىپىدىكى خەلق ئەسكەرلىرىنىڭ سۈنئىي مەزھىپىدىكىلەرنىڭ مەسچىتىگە ھۇجۇم قوزغىشىنى كەلتۈرۈپ چىقاردى.
</S>
<S ID=18817>
ئىراق ھۆكۈمەت ئارمىيەسى بۇنىڭغا قارتا كېچىدە يول يۈرۈشنى مەنئى قىلىشنى يولغا قويۇشقا مەجبۇر بولدى.
</S>
<S ID=18818>
    دىرامى مۇنداق دېدى: باغداد، ئەنبار ۋە دىيار قاتارلىق ئۆلكىلەردە سۈننىي مەزھىپىدىن بولغان ئىسلام دۆلىتى ئەسەبىي تەشكىلاتى شىئە مەزھىپىدىكىلەر توپلىشىپ ئولتۇراقلاشقان رايونلاردىكى پۇقرالار بىلەن شىئە مەزھىپىدىن بولغان خەلق ئەسكەرلىرىگە ھۇجۇم قوزغاپ، شىئە مەزھىپىدىكىلەر بىلەن سۈنئىي مەزھىپىدىكىلەرنىڭ زىددىيىتىنى كۈچەيتىپ، ئىراق ھۆكۈمەت ئارمىيەسىنىڭ ئالدىنقى سەپتىكى ھەربىي ھەرىكىتىنى پەسەيتمەكچى بولدى.
</S>
<S ID=18819>
    دىرامى مۇنداق دېدى: ئىسلام دۆلىتى ئىراق تەۋەسىدە دىنى مەزھەپلەرنىڭ توقۇنۇشنى پەيدا قىلىپ، بۇ ئارقىلىق سۈنئىي مەزھىپىدىكى ئەسەبىي كۈچلەرنى ئۆزىگە جەلپ قىلىپ، ئۆزىنىڭ ئەمەلىي كۈچىنى زورايتماقچى بولدى.
</S>
<S ID=18820>
    بىراق ئىراق ھۆكۈمىتى ئىسلام دۆلىتى ئەسەبىي كۈچلىرىنىڭ جاھىللىق بىلەن قارشى تۇرۇشى بىلەن زەربە بېرىش كۈچىنى بوشاتمىدى.
</S>
<S ID=18821>
ئىراق دۆلەت مۇداپىئە مىنىستىرلىقىنىڭ ئىسمىنى ئاشكارىلاشنى خالىمايدىغان بىر ئەمەلدارى مۇنداق دېدى: ئىراق ھۆكۈمەت ئارمىيەسى، شىئە مەزھىپى بىلەن سۈنئىي مەزھىپىدىكى خەلق ئەسكەرلىرىدىن تەشكىللەنگەن بولۇپ، باشلىنىشىدا شىمالىي قىسىمدىكى نېنېۋى ئۆلكىسىدە توپلىشىپ، بۇ ئۆلكىنىڭ مەركىزى مۇسۇرغا ھۇجۇم قىلىشقا تەييارلانغان.
</S>
<S ID=18822>
مۇسۇر ئىراقنىڭ 2- چوڭ شەھەر بولۇپ، 2014- يىلى 6-ئايدا ئىسلام دۆلىتى تەرىپىدىن ئىگىلىنىۋېلىنغان.
</S>
<S ID=18823>
    تەھلىلچى ئىبراھىم ئامور مۇنداق دېدى: دىنى مەزھەپلەرنىڭ زىددىيىتى ئىراق ھۆكۈمىتىنىڭ بىر باش ئاغرىقى، ئەگەر شىئە مەزھىپىدىكىلەر بىلەن سۇنى مەزھىپىدىكىلەر ئىتتىپاقلىشىپ ئىسلام دۆلىتىگە زەربە بېرىدىغان بولسا، زىياننى ئەڭ تۆۋەن دەرىجىگە چۈشۈرگىلى بولىدۇ.
</S>
</TEXT>
/BODY
/DOC