<DOC>
<DOCID>TIANSHAN.538360</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-08-02 18:47:04</DATE>
</HEADER>
<BODY>
<HEADLINE>
<S ID=36062>
يوپۇغا ناھىيەسىدە پېشقەدەم پارتىيە ئەزالىرى نەمۇنىلىك رولىنى پائال جارى قىلدۇرماقتا
</S>
</HEADLINE>
<TEXT>
<S ID=36063>
    ئىمىنجان تۇرسۇن خەۋەر قىلىدۇ: يوپۇغا ناھىيەسى پېشقەدەم پارتىيە ئەزالىرىنىڭ پارتىيەۋىلىك ئېڭى يۇقىرى بولۇش، ئەمەلىي تەجرىبىسى مول بولۇشتەك ئالاھىدىلىكىگە ئاساسەن، ئۇلاردىن تەشۋىقات ئەترىتى، لېكسىيە سۆزلەش ئەترىتى تەشكىللەپ، ئۇلارنىڭ ئىتتىپاقلىق، مۇقىملىق، تەرەققىياتنى ئىلگىرى سۈرۈش جەھەتتىكى رولىنى پائال جارى قىلدۇردى.
</S>
<S ID=36064>
   ئەشمە بازىرى تۆۋەن ئەشمە كەنتىدىكى پېشقەدەم پارتىيە ئەزاسى، بازارلىق پارتكوم پېشقەدەم كادىرلار پارتىيە ياچېيكىسىنىڭ شۇجىسى، تەشۋىقاتچى تۇراخۇن توختى ماڭا مۇنداق دېدى: مىللەتلەر ئىتتىپاقلىقى تەرەققىياتىدىكى مۇنەۋۋەر شەخسلەرنىڭ ئۈلگىلىك ئىش ئىزلىرى ۋە پارتىيەنىڭ ئاممىغا نەپ يەتكۈزۈش سىياسەتلىرىنى تەشۋىق قىلىش ئارقىلىق ئۇلارنىڭ پارتىيەنىڭ غەمخورلۇقىدىن مىننەتدار بولۇش تۇيغۇسىنى ئاشۇرۇش ئۈچۈن تىرىشىۋاتىمەن.
</S>
<S ID=36065>
   بۇ ناھىيە بۇ يىل كىرگەندىن بۇيان، ناھىيەلىك پارتكوم تەشۋىقات بۆلۈمى، تەشكىلات بۆلۈمى ۋە پېشقەدەم كادىرلار ئىدارىسى باشچىلىقىدا، ھەر قايسى ساھەلەردىن پېنسىيەگە، دەم ئېلىشقا چىققان پېشقەدەم پارتىيە ئەزالىرى، ئاساسىي قاتلاملاردىكى پېشقەدەم دېھقان پارتىيە ئەزالىرى ئارىسىدىن پىكرى ئوچۇق، نۇتۇق قابىلىيىتى ياخشى 36 نەپەر ‹‹زاغرا تىل››لىق تەشۋىقاتچىنى تاللاپ، ئۇلارنى يېزا – بازار، كەنت، ئاھالە كومىتېتى ۋە ئوتتۇرا – باشلانغۇچ مەكتەپلەرگە بېرىپ لېكسىيە سۆزلەشكە تەشكىللىدى.
</S>
<S ID=36066>
تەشۋىقاتچى پېشقەدەم پارتىيە ئەزالىرى يىل بېشىدىن ھازىرغىچە ئاساسىي قاتلامغا، پۇقرالار ئارىسىغا چوڭقۇر چۆكۈپ، مىللەتلەر ئىتتىپاقلىقى – تەرەققىياتىدىكى تەسىرلىك ھېكايىلەر، مەركەز ۋە ئاپتونوم رايوننىڭ ئاممىغا نەپ يەتكۈزۈش سىياسەتلىرى، خەلق تۇرمۇشى قۇرۇلۇشى، شۇنداقلا قانۇن، پەن – تېخنىكا ساۋاتلىرى، ئەسەبىيلىكنى تۈگىتىپ، زامانىۋى مەدەنىيەتنى ئەۋج ئالدۇرۇش، ۋەتەننى سۆيۈش، مىننەتدار بولۇش ۋە بەختىيار، باياشات تۇرمۇشنى قەدىرلەش ھەققىدە 320 مەيدان لېكسىيە سۆزلەپ، 65 مىڭدىن ئارتۇق ئادەم (قېتىم)نى تەربىيەگە ئىگە قىلدى.
</S>
<S ID=36067>
‏
</S>
</TEXT>
/BODY
/DOC