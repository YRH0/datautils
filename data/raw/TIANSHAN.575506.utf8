<DOC>
<DOCID>TIANSHAN.575506</DOCID>
<HEADER>
<CLASS>خەلقئارا</CLASS>
<DATE>2016-12-29 13:14:14</DATE>
</HEADER>
<BODY>
<HEADLINE>
<S ID=68699>
ئاسىيالىقلار پۇشتىدىن بولغان ئامېرىكىلىقلارنىڭ كىرىمى ئاق تەنلىكلەرنىڭكىدىن يۇقىرى بولسىمۇ، باي–نامراتلىق پەرقى 168 ھەسسىگە يېتىدۇ
</S>
</HEADLINE>
<TEXT>
<S ID=68700>
 ئامېرىكا ‹‹مۇھاجىرلار گېزىتى››دە: ئاساسلىق سانلىق مەلۇماتقا قارىغاندا، ئاسىيالىقلار پۇشتىدىن بولغان ئامېرىكىلىقلارنىڭ تۇرمۇشى بارغانسېرى ياخشىلىنىۋاتىدۇ، ئۇلارنىڭ كىرىمى ئوتتۇرا ھېساب بىلەن ئاق تەنلىكلەرنىڭكىدىن خېلىلا كۆپ، ئوتتۇرىچە ئائىلە بايلىقى جەھەتتە ئاق تەنلىكلەردىن ئېشىپ كېتىشكە تىرىشىۋاتىدۇ، دەپ خەۋەر قىلىنغان.
</S>
<S ID=68701>
بۇنداق ئاددىي سانلىق مەلۇماتلار كىشىنى ئاسىيالىقلار پۇشتىدىن بولغان ئامېرىكىلىقلار ‹‹نەمۇنىلىك ئەۋلاد››لاردىن ئىكەن، دېگەن قاراشقا كەلتۈرىدۇ.
</S>
<S ID=68702>
ئەمەلىيەتتە ئاسىيالىقلار پۇشتىدىن بولغانلار ئارىسىدا زور باي – نامراتلىق پەرقى مەۋجۇت.
</S>
<S ID=68703>
 ‹‹ۋاشىنگتون ۋاقىت گېزىتى››نىڭ 12 – ئاينىڭ 20 – كۈنىدىكى خەۋىرىگە قارىغاندا، پايدا ئالمايدىغان تەشكىلات ئامېرىكا تەرەققىيات مەركىزىنىڭ ئەڭ يېڭى دوكلاتىدا ئاسىيالىقلار پۇشتىدىن بولغانلار ئارىسىدا ساقلىنىۋاتقان مەسىلىلەر كۆرسىتىلگەن.
</S>
<S ID=68704>
ئىقتىسادشۇناس كىرىستىيان ۋېللېر ۋە جېفرېي تومپسون مۇنداق دېدى: ئاسىيا پۇشتىدىن بولغان ئامېرىكىدىكىلەر ئارىسىدىكى ئىقتىسادىي پەرق ئىنتايىن چوڭ، ئامېرىكىدىكى ئاسىيالىقلار پۇشتىدىن بولغانلار ئارىسىدىكى باي – نامراتلىق پەرقى ئەمەلىيەتتە ئامېرىكىلىق ئاق تەنلىكلەر ئارىسىدىكى مەسىلىدىنمۇ ئېغىر.
</S>
<S ID=68705>
 نوپۇسنى ئومۇميۈزلۈك تەكشۈرۈش سانلىق مەلۇماتىدا كۆرسىتىلىشىچە، ئاسىيالىقلار پۇشتىدىن بولغانلار ئارىسىدا كىرىم پەرقى تېخىمۇ زور ئىكەن.
</S>
<S ID=68706>
مەسىلەن: ھىندىستانلىقلار پۇشتىدىن بولغان ئامېرىكىلىقلارنىڭ كىرىمى ئامېرىكىدىكى ئائىلىلەرنىڭ ئوتتۇرىچە كىرىمىنىڭ ئىككى ھەسسىسىگە يېقىن كېلىدىكەن، باڭلادېشلىقلار ۋە كامبودژالىقلار پۇشتىدىن بولغانلار ئائىلىسىنىڭ كىرىمى ئوتتۇرىچە كىرىمدىن تۆۋەن ئىكەن.
</S>
<S ID=68707>
ئوتتۇرىچە ھېسابتىن قارىغاندا، ئاسىيالىقلار پۇشتىدىن بولغانلارنىڭ كىرىمى ئامېرىكىلىق ئاق تەنلىكلەردىن كۆپ، لېكىن نامراتلىق نىسبىتىمۇ يۇقىرى ئىكەن.
</S>
<S ID=68708>
 سانلىق مەلۇماتتا كۆرسىتىلىشىچە، 2010 – يىلىدىن 2013 – يىلىغىچە، ئالدىنقى %10 ئاق تەنلىكلەر ئائىلىسى ئىچىدە، ھەر بىر ئائىلىنىڭ بايلىقى 1 مىليون 260 مىڭ دوللاردىن ئاشىدىكەن، ئاق تەنلىكلەر ئائىلىسىنىڭ بايلىق ئەڭ تۆۋەن قىممىتى 10 مىڭ 468 دوللار ئىكەن.
</S>
<S ID=68709>
باشقىچە قىلىپ ئېيتقاندا، بىر تىپىك باي ئاق تەنلىك ئائىلىسى بىر تىپىك نامرات ئاق تەنلىك ئائىلىسىدىن 120 ھەسسە باي ئىكەن.
</S>
<S ID=68710>
 ئاسىيالىقلار پۇشتىدىن بولغان ئامېرىكىلىقلار ئارىسىدا، ئەمەلىيەتتە ئالدىنقى %10نىڭ ئىچىگە كىرىدىغانلارنىڭ شەرتى تېخىمۇ يۇقىرى بولۇپ، تەخمىنەن 1 مىليون 440 مىڭ دوللار.
</S>
<S ID=68711>
ئەمما، ئاسىيالىقلار پۇشتىدىن بولغان ئائىلىنىڭ بايلىق ئەڭ تۆۋەن قىممىتى تېخىمۇ ناچار بولۇپ، ئاران 9319 دوللار.
</S>
<S ID=68712>
شۇڭا، بىر باي ئاسىيالىقلار پۇشتىدىن بولغان ئائىلە بىر ئاسىيالىقلار پۇشتىدىن بولغان نامرات ئائىلىدىن 168 ھەسسە باي.
</S>
<S ID=68713>
CAP نىڭ ھېسابلىشىغا قارىغاندا، ئاسىيالىقلار پۇشتىدىن بولغانلار ئائىلىسى بىلەن ئاق تەنلىكلەر ئائىلىسى ئەمەلىيەتتە ئوخشاش 680 مىڭ دوللار ئوتتۇرىچە بايلىق قىممىتىگە ئىگە ئىكەن.
</S>
<S ID=68714>
‹‹خەلق تورى››دىن
</S>
<S ID=68715>
‏
</S>
</TEXT>
/BODY
/DOC