<DOC>
<DOCID>TIANSHAN.542057</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-08-17 16:39:06</DATE>
</HEADER>
<BODY>
<HEADLINE>
<S ID=40397>
قەشقەر ۋىلايىتىدىكى كارخانىلاردىن 200 مىليون يۈەندىن ئارتۇق باج كەچۈرۈم قىلىندى
</S>
</HEADLINE>
<TEXT>
<S ID=40398>
    ئىمىنجان تۇرسۇن خەۋەر قىلىدۇ: قەشقەر ۋىلايىتىدىكى يەرلىك باج تارماقلىرى بۇ يىل كىرگەندىن بۇيان پۇل مۇئامىلە، داۋالاش – سەھىيە تارماقلىرى ۋە مىكرو، كىچىك كارخانىلار تاپشۇرۇشقا تېگىشلىك 205 مىليون يۈەندىن ئارتۇق تۈرلۈك باجنى سىياسەت خاراكتېرلىك كېمەيتىپ ياكى كەچۈرۈم قىلىپ، كارخانىلارنىڭ تېخنىكا ئۆزگەرتىش، ئىشقا ئورۇنلاشتۇرۇش دائىرىسىنى كېڭەيتىشىگە ياردەم بەردى.
</S>
<S ID=40399>
قەشقەر ۋىلايەتلىك يەرلىك باج ئىدارىسى بۇ يىل كىرگەندىن بۇيان مەركەز ۋە ئاپتونوم رايون يولغا قويغان باجدىكى تۈرلۈك ئېتىبار بېرىش سىياسەتلىرىنى تەشۋىق قىلىش، ئەمەلىيلەشتۈرۈشتىكى يېتەكچىلىكنى كۈچەيتىش بىلەن بىللە، يەنە يەرلىك باج تارماقلىرىدىن باج كېمەيتىش، كەچۈرۈم قىلىشتا قانۇنغا تايىنىش، سىياسەتنى يېتەكچى قىلىشنى تەلەپ قىلدى.
</S>
<S ID=40400>
يەرلىك ھەر دەرىجىلىك يەرلىك باج تارماقلىرى تەكشۈرۈپ تەستىقلاش تەرتىپلىرىنى ئاددىيلاشتۇرۇپ، مۇلازىمەتنى ئەلالاشتۇرۇپ، كارخانىلارنى بەلگىلىمە بويىچە باج كېمەيتىش، كەچۈرۈم قىلىش سىياسىتىدىن ئۆز ۋاقتىدا بەھرىمەن قىلدى.
</S>
<S ID=40401>
6 – ئاينىڭ ئاخىرىغىچە ۋىلايەت بويىچە 69 مىليون 960 مىڭ يۈەن كارخانا تاپاۋەت بېجى، 38 مىليون 270 مىڭ يۈەن شەخسلەر تاپاۋەت بېجى، 60 مىليون 790 مىڭ يۈەن تىجارەت بېجى ۋە قوشۇمچە تىجارەت بېجى، 490 مىڭ يۈەن ئۆي – مۈلۈك بېجى، 2 مىليون 170 مىڭ يۈەن يەر ئىشلىتىش بېجى، 10 مىليون 840 مىڭ يۈەن يەر خېتى بېجى، 23 مىليون 400 مىڭ يۈەن يەر قوشۇلما قىممەت بېجىنى سىياسەت، بەلگىلىمە بويىچە كېمەيتىپ ۋە كەچۈرۈم قىلىپ، باج تاپشۇرىدىغان كارخانىلارنى ھەقىقىي نەپكە ئېرىشتۈرۈپ، كارخانىلارنىڭ يەرلىكنىڭ ئىقتىسادىي تەرەققىياتىغا تۆھپە قوشۇش روھىنى ئۇرغۇتتى.
</S>
<S ID=40402>
‏
</S>
</TEXT>
/BODY
/DOC