<DOC>
<DOCID>TIANSHAN.509593</DOCID>
<HEADER>
<CLASS>خەلقئارا</CLASS>
<DATE>2016-03-15 10:27:46</DATE>
</HEADER>
<BODY>
<HEADLINE>
<S ID=19857>
ئامېرىكىنىڭ كانزاس ئىشتاتىدا بىر پويىز رېلىستىن چىقىپ كەتتى
</S>
</HEADLINE>
<TEXT>
<S ID=19858>
    جۇڭگو ئاخبارات تورى، خيۇستون، 14-مارت تېلېگراممىسى: ئامېرىكىنىڭ 145 يولۇچى ئولتۇرغان بىر پويىزى 14 مارت كانزاس ئىشتاتىنىڭ غەربىي جەنۇبىدا رېلىستىن چىقىپ كېتىپ، ئاز دېگەندىمۇ 32 كىشى يارىلىنىپ دوختۇرخانىغا ئېلىپ بېرىلغان، بۇنىڭ ئىچىدە ئىككى كىشىنىڭ ئەھۋالى خەتەرلىك. فېدېراتسىيە تەكشۈرۈش خادىملىرى نەق مەيدانغا يېتىپ كېلىپ، ۋەقەنىڭ يۈز بېرىش سەۋەبىنى تەكشۈرۈشنى قانات يايدۇرغان.
</S>
<S ID=19859>
    بۇ پويىز ئامېرىكا تۆمۈر يول شىركىتىگە تەۋە بولۇپ، ئەسلىدە لوس ئانژېلېستىن يولغان چىقىپ، چىكاگوغا بارماقچى بولغان.
</S>
<S ID=19860>
شىركەتنىڭ باياناتىدا دېيىلىشىچە، پويىزنىڭ ئىككى پاراۋوزى ۋە توققۇز ۋاگونى بار بولۇپ، 131 نەپەر يولوچى ۋە 14 نەپەر پويىز خادىمى بار ئىكەن.
</S>
<S ID=19861>
ۋەقە تۈن كېچىدە يۈز بەرگەن بولۇپ، سەككىز ۋاگون رېلىستىن چىقىپ كەتكەن، بۇنىڭ ئىچىدە ئىككى ۋاگون ئۆرۈلۈپ كەتكەن.
</S>
</TEXT>
/BODY
/DOC