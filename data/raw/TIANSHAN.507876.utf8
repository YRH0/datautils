<DOC>
<DOCID>TIANSHAN.507876</DOCID>
<HEADER>
<CLASS>خەلقئارا</CLASS>
<DATE>2016-03-10 11:53:40</DATE>
</HEADER>
<BODY>
<HEADLINE>
<S ID=18977>
ئوتتۇرا ئاسىيا رايونىدىكى دۆلەتلەر «بىر بەلباغ، بىر يول تەشەببۇسىدىن چەكسىز ئۈمىد كۈتۈۋاتىمىز» دېيىشتى
</S>
</HEADLINE>
<TEXT>
<S ID=18978>
    بىر بەلباغ، بىر يول ئىنتىلىشى بىر تەرەپكىلا پايدا يەتكۈزۈپ قالماستىن، ھەممە تەرەپكە پايدا يەتكۈزىدۇ.
</S>
<S ID=18979>
قىرغىزىستاننىڭ ھەر قايسى ساھەسىدىكىلەر جۇڭگونىڭ دۆلەت رەئىسى شى جىنپىڭنىڭ سۆزىگە ئاساسلىنىپ، قانداق قىلغاندا بىر بەلباغ، بىر يول قۇرۇلۇشىنىڭ ياۋروپا ئاسىيا رايونىنىڭ تەرەققىياتىغا ئىجابىي تۈرتكە بولىدىغانلىقىنى چۈشەندۈردى.
</S>
<S ID=18980>
    بىر بەلباغ، بىر يول لىنىيە بويىدىكى دۆلەتلەر ئوخشىمىغان مىللەت، دىنى ئېتىقاد ۋە مەدەنىيەت ئارقا كۆرۈنۈشىگە ئىگە.
</S>
<S ID=18981>
ھەر قايسى دۆلەتلەر ئاسىيا، ياۋروپا، ئافرىقىدىن ئىبارەت كۆپ ئىقتىساد چەمبىرىكىنى ھالقىغان دۇنيا ئىقتىساد كارىدورىنى بىرلىكتە قۇرۇشتا نۇرغۇن خىرىسلارغا دۇچ كەلمەكتە، بىراق قىرغىزىستاننىڭ دىپلوماتىيە ئىنستىتۇتىنىڭ باشلىقى ئايتىن مۇرزايىف: بىر بەلباغ بىر يول قۇرۇلۇشىغا تولۇق ئىشەنچتە بولدى.
</S>
<S ID=18982>
    بىر بەلباغ، بىر يول قۇرۇلۇشىدا دۆلەتنىڭ ئىگىلىك ھوقۇقىغا تولۇق ھۆرمەت قىلىش ئاساسىدا، ئۆز-ئارا مەنپەئەت يەتكۈزۈش، ئالاقىنى راۋانلاشتۇرۇشتا كۆپ تەرەپلەرنىڭ مەنپەئەتىنى بىرىكتۈرۈشنى تېخىمۇ يۇقىرى سەۋىيەگە كۆتۈرۈپ، لىنىيە بويىدىكى دۆلەتلەرنى ئورتاق تەرەققىيات پايدىسىدىن تەڭ بەھرىمەن قىلىش كېرەك.
</S>
<S ID=18983>
    ئۇ مۇنداق دېدى: يىپەك يولى قەدىمدىن تارتىپ مەۋجۇت، بۈگۈنكى كۈندە بۇ رايوننىڭ جۇغراپىيەلىك سىياسىي ئەندىزىسىدە ئالەمشۇمۇل ئۆزگىرىش بولدى، يېڭى دەۋردە يىپەك يولىنى ئەسلىگە كەلتۈرۈش ۋە قۇرۇش كېرەك.
</S>
<S ID=18984>
بۇنىڭ ئۈچۈن لىنىيە بويىدىكى ھەر بىر دۆلەتنىڭ ئىگىلىك ھوقۇقى ۋە ئارزۇسىغا ھۆرمەت قىلىپ، دۆلەت ئەھۋالى ئۆزگىچە بولغان دۆلەتلەرنىڭ بىرلىكتە ئالاقىلىشىشقا توغرا كېلىدۇ، جۇڭگو رەھبەرلىرى بۇنى مۇۋەپپەقىيەتلىك ئىشقا ئاشۇرالىدى.
</S>
<S ID=18985>
    ئۇ مۇنداق دەپ ھېسابلىدى: جۇڭگو يېقىن، سەمىمىي، نەپ يەتكۈزۈش، كەڭ قۇرساق بولۇش ئەتراپ دىپلوماتىيە قارشىنى يولغا قويدى، بىر بەلباغ بىر يول تەشەببۇسىنى ئاسىيا ياۋروپا رايونىدىكى ھەر قايسى دۆلەتلەر قوبۇل قىلدى، بۇ ئارقىلىق ھەر قايسى دۆلەتلەرنىڭ ماسلىشىپ ھەمكارلىشىش، ئورتاق تەرەققىي قىلىشى ئىلگىرى سۈرۈلدى.
</S>
<S ID=18986>
    بىر بەلباغ، بىر يول تەشەببۇسىنىڭ ياۋروپا ئاسىيا رايونىغا ئېلىپ كەلگەن تەڭ غەلىبە قىلىش ئۈنۈمىنى قىرغىزىستاننىڭ ھەر قايسى ساھەلىرى تولۇق مۇئەييەنلەشتۈردى ھەمدە «بۇنىڭدىن چەكسىز ئۈمىد كۈتۈۋاتىمىز» دەپ باھا بەردى.
</S>
</TEXT>
/BODY
/DOC