<DOC>
<DOCID>TIANSHAN.574284</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-26 12:54:12</DATE>
</HEADER>
<BODY>
<HEADLINE>
<S ID=67751>
ئونسۇ ناھىيەسىنىڭ «پەن-تېخنىكا قىشلىقى» بويىچە تەربىيەلەش كۇرسى ئاممىنىڭ ئالقىشىغا ئېرىشتى
</S>
</HEADLINE>
<TEXT>
<S ID=67752>
‏ ئىختىيارىي مۇخبىرىمىز ئابلەت ئابلىز، دېڭ خاۋ خەۋىرى: ئونسۇ ناھىيەسىنىڭ باغ-ئورمانچىلىق كەسپى قۇرۇلمىسىنى تەڭشەشنى تېزلىتىش، باغۋەنلەرنىڭ كىرىمىنى ئاشۇرۇش يوللىرىنى كېڭەيتىش، كېلەر يىللىق سۈپەتكە كاپالەتلىك قىلىپ، كىرىمىنى ئاشۇرۇش نىشانىغا يېتىش ئۈچۈن، ئونسۇ ناھىيەلىك ئورمانچىلىق ئىدارىسى ئاقسۇ ۋىلايەتلىك ئورمانچىلىق ئىدارىسىدىن باغ-ئورمانچىلىق مۇتەخەسسىسلىرىنى دەرس سۆزلەشكە ئالاھىدە تەكلىپ قىلدى، مۇتەخەسسىسلەر چىلان، ياڭاق، ئالما قاتارلىق مېۋىلىك دەرەخلەرنى يۇقىرى مەھسۇلاتلىق ئۆستۈرۈش تېخنىكىسى، ياڭاق، ئالما، نەشپۈتنى چاتاپ شەكىلگە كىرگۈزۈش تېخنىكىسى، مېۋىلىك دەرەخلەردە كۆپ كۆرۈلىدىغان كېسەللىك، ھاشارات زىيىنىنى تەكشۈرۈش، ئۇنىۋېرسال ئالدىنى ئېلىش-يوقىتىش تېخنىكىسى، سورتلۇق مېۋىلىك دەرەخ كۆچىتىنى كېڭەيتىش، كۆچەت يېتىشتۈرۈش خىزمىتى ھەمدە دۆلەتنىڭ باغ-ئورمانچىلىققا ئائىت سىياسەت، قانۇن، قائىدە-نىزاملىرىنى ئەتراپلىق چۈشەندۈردى.
</S>
<S ID=67753>
 ئەمەر تۇرسۇن تۇمشۇق بازارلىق ئورمانچىلىق پونكىتىنىڭ تېخنىكى بولۇپ، ئۇنىڭ «پەن-تېخنىكا قىشلىقى» بويىچە تەربىيەلەش كۇرسىغا قاتنىشىۋاتقىنىغا ئۇدا 13 يىل بولغان.
</S>
<S ID=67754>
ئۇ مۇنداق دېدى: «كۇرسقا قاتنىشىش توغرىسىدىكى ئۇقتۇرۇشنى تاپشۇرۇپ ئالغاندىن كېيىن، پونكىتىمىزدىكى تېخنىك خادىملار ناھايىتى خۇش بولدۇق ھەمدە دېھقان تېخنىكلار، چوڭ باغۋەنچىلىك ئائىلىلىرىنى كۇرسقا قاتناشتۇردۇق».
</S>
</TEXT>
/BODY
/DOC