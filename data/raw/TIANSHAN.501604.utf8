<DOC>
<DOCID>TIANSHAN.501604</DOCID>
<HEADER>
<CLASS>ئۈرۈمچى</CLASS>
<DATE>2016-02-24 18:17:00</DATE>
</HEADER>
<BODY>
<HEADLINE>
<S ID=15249>
ئاھالىلەر مەھەللىدە مۇتەخەسسىسكە كېسەل كۆرسىتەلەيدۇ
</S>
</HEADLINE>
<TEXT>
<S ID=15250>
    مۇخبىرىمىز لى شياۋچىڭ خەۋەر قىلىدۇ: ئىگىلىنىشىچە، ئاھالىلەر بۇنىڭدىن كېيىن تەۋەلىكىدىكى «داۋالاش بىرلەشمە گەۋدىسى»دە دوختۇرغا كۆرۈنسە، ئامبۇلاتورىيە، كېسەلخانا يۆتكىلىپ داۋالىنىشتىن ئالدىن بەھرىمەن بولالايدىكەن، يەنە مەھەللە ئامبۇلاتورىيەسىدە مۇتەخەسسىسنىڭ نومۇرىنى ئالدىن كېلىشىپ كېسىلىنى كۆرسىتەلەيدىكەن.
</S>
<S ID=15251>
    شەھەرلىك سەھىيە ئىدارىسى بۇ يىل شەھىرىمىزدىكى AAA ،AA ،A دەرىجىلىك داۋالاش ئاپپاراتلىرىدا دەرىجىگە ئايرىپ دىياگنور قويۇش ۋە داۋالاشنى نۇقتىدا سىناق قىلىدىكەن ھەمدە يېڭىچە داۋالاش بىرلەشمە گەۋدىسى قۇرۇلۇشىنى پائال ئىلگىرى سۈرۈپ، «كېسەل كۆرسىتىش تەس»، «داۋالىنىش چىقىمى يۇقىرى» بولۇشتەك ئەھۋالنى ئۆزگەرتىدىكەن.
</S>
<S ID=15252>
دەرىجىگە ئايرىپ دىياگنوز قويۇش ۋە داۋالاش يولغا قويۇلغاندىن كېيىن، ئەگەر ئاھالىلەر باش ئاغرىش، ئانچىكى قىزىپ قېلىشتەك كىچىك كېسەللەرگىمۇ يەنىلا بىۋاسىتە چوڭ دوختۇرخانىلارغا بارسا، ئاساسىي قاتلامدىكى دىياگنوز قويۇش ۋە داۋالاش ئاپپاراتلىرىدا كېسەل كۆرسەتكەندىن كۆپ چىقىم تارتىشى مۇمكىن ئىكەن.
</S>
<S ID=15253>
    ئىگىلىنىشىچە، دەرىجىگە ئايرىپ دىياگنوز قويۇش ۋە داۋالاش يولغا قويۇلغاندىن كېيىن، ئوخشىمىغان دەرىجىدىكى داۋالاش ئاپپاراتلىرىنىڭ داۋالىنىش سۇغۇرتىسى بويىچە پەرقلەندۈرۈپ ئاتچوت قىلىش سىياسىتى مۇكەممەللەشتۈرۈلۈپ، دەرىجىسى ئوخشىمىغان داۋالاش ئاپپاراتلىرىدا ۋە بىر تۇتاش غەملىمە رايونىدىكى داۋالاش ئاپپاراتلىرىدا كېسەل كۆرسىتىپ داۋالانغاندىكى داۋالىنىش سۇغۇرتىسىنىڭ ئاتچوت قىلىش نىسبىتى بىلەن «بوسۇغا ئاتلاش ھەققى» ئۆلچىمىنىڭ پەرقىنى چوڭايتىش نۇقتىدا سىناق قىلىنىدىكەن.
</S>
<S ID=15254>
ئاساسىي قاتلامدىكى داۋالاش - ساقلىق ساقلاش ئاپپاراتلىرىدا داۋالانغاندىكى چىقىمنىڭ داۋالىنىش سۇغۇرتىسىدىن ئاتچوت قىلىنىش نىسبىتى ئۆستۈرۈلۈپ، تەرتىپ بويىچە داۋالانمىغانلارنىڭ چىقىمىنىڭ ئاتچوت قىلىنىش نىسبىتى تۆۋەنلىتىلىدىكەن ياكى داۋالىنىش، دورا پۇلى ئاتچوت قىلىنمايدىكەن، شۇنداقلا دوختۇرخانا ئالمىشىش رەسمىيىتىنى بېجىرمىسە، ئاتچوت قىلماسلىق تۈزۈمى پەيدىنپەي شەكىللەندۈرۈلۈپ، ئاغرىقلارنىڭ دەسلەپتە ئاساسىي قاتلامدا كېسەل كۆرسىتىشىگە تەرتىپلىك يېتەكچىلىك قىلىنىدىكەن.
</S>
<S ID=15255>
 («ئۈرۈمچى كەچلىك گېزىتى» دىن )
</S>
</TEXT>
/BODY
/DOC