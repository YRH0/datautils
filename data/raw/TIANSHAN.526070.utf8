<DOC>
<DOCID>TIANSHAN.526070</DOCID>
<HEADER>
<CLASS>ئۈرۈمچى</CLASS>
<DATE>2016-06-01 12:21:03</DATE>
</HEADER>
<BODY>
<HEADLINE>
<S ID=29409>
بۈگۈندىن باشلاپ بىخەتەرلىك تاسمىسى تاقىمىغانلارغا 20 يۈەن جەرىمانە قويۇلىدۇ
</S>
</HEADLINE>
<TEXT>
<S ID=29410>
   1-ئىيۇن(بۈگۈن)دىن باشلاپ، پۈتۈن شىنجاڭ تەۋەسىدە مەيلى ئالدىدا ياكى ئارقا رەتتە ئولتۇرۇڭ، پەقەت بىخەتەرلىك تاسمىسى تاقىمىغانلا بولسىڭىز 20 يۈەن جەرىمانە تۆلەيسىز.
</S>
<S ID=29411>
   «بىخەتەرلىك تاسمىسى ـ ھاياتلىق تاسمىسى» مەخسۇس تۈزەش ھەرىكىتى 20-ئاپرېلدىن باشلانغان، 21-مايدىن 31-مايغىچە يەنە ئەسكەرتىش-تەربىيە ۋاقتى بېرىلگەن. 1-ئىيۇن(بۈگۈن)دىن باشلاپ، شوپۇر ياكى باشقا يولۇچىلار بىخەتەرلىك تاسمىسى تاقىمىسا ئەسكەرتىش-تەربىيە بېرىلمەستىن بىۋاسىتىلا جەرىمانە تۆلەيدۇ. مەركەزلەشتۈرۈپ تۈزەش ھەرىكىتى يىل ئاخىرىغىچە داۋاملىشىدۇ.
</S>
<S ID=29412>
   ئۈرۈمچى شەھىرى ساقچىلىرى كۈندىلىك ۋەزىپە ئۆتەش داۋامىدا شۇنى بايقىغان: شەھەر ئىچى رايونىدا يۈرگەن ئاپتوموبىللاردا ئارقىدا ئولتۇرغان يولۇچىلارنىڭ بىخەتەرلىك تاسمىسىنى تاقايدىغانلار %10كىمۇ يەتمەيدىكەن. بۇنىڭدىن باشقا، ئالاقىدار دوكلاتلاردىن قارىغاندا، قۇرامىغا يەتمىگەنلەر بىخەتەرلىك تاسمىسى تاقىغاندىن كېيىن ھادىسە سەۋەبلىك ئۆلۈش-يارىلىنىش نىسبىتى %70 تۆۋەنلىگەن. شۇڭا، قانۇندا ئېنىق قىلىپ: بوي ئېگىزلىكى 1.4 مېتىر، ئېغىرلىقى 40 كىلوگرامدىن يۇقىرى بولغان قۇرامىغا يەتمىگەنلەر بىۋاسىتە ئاپتوموبىلدىكى بىخەتەرلىك تاسمىسىنى تاقاش كېرەك، بولمىسا بالىلار ئورۇندۇقى سەپلەش كېرەك، دەپ بەلگىلەنگەن.  
</S>
</TEXT>
/BODY
/DOC