<DOC>
<DOCID>TIANSHAN.567553</DOCID>
<HEADER>
<CLASS>پەن – مائارىپ</CLASS>
<DATE>2016-11-25 11:09:01</DATE>
</HEADER>
<BODY>
<HEADLINE>
<S ID=61534>
ئىناقلىق ئۇرۇقى سەبىي قەلبلەرگە چېچىلسۇن
</S>
</HEADLINE>
<TEXT>
<S ID=61535>
خالىدە ئوبۇل
</S>
<S ID=61536>
 قوڭغۇراق چېلىندى، غۇلجا شەھەرلىك 24 – باشلانغۇچ مەكتەپنىڭ ھەر مىللەت ئوقۇغۇچىلىرى مەيداندا رەتلىك تىزىلىپ، گىمناستىكا ئويناشقا باشلىدى. ئوقۇغۇچىلارنىڭ جۇشقۇن قىياپىتىدىن كەلگۈسىگە بولغان ئۈمىدى ۋە ئىشەنچىنى، مەكتەپ قوينىدا خۇشال – خۇرام ئۆسۈپ يېتىلىۋاتقانلىقىنى ھېس قىلغىلى بولاتتى...
</S>
<S ID=61537>
 10 – ئاينىڭ 19 – كۈنى غۇلجا شەھەرلىك 24 – باشلانغۇچ مەكتەپكە كەلدىم، دەرۋازىنىڭ ئوڭ تەرىپىگە كۇڭزىنىڭ تاش ھەيكىلى تۇرغۇزۇلۇپ، تەرجىمىھالى يېزىلغانىدى.
</S>
<S ID=61538>
مەكتەپنىڭ قورشاۋ تاملىرىغا ئەنئەنىۋى كىيىملەرنى كىيگەن ھەر مىللەت بالىلىرى ۋە جۇڭخۇا مىللىتىنىڭ 12 ئەنئەنىۋى بايرىمى تەسۋىرلەنگەن رەسىملەر سىزىلغان بولۇپ، ئوقۇتقۇچىلار سىزغان بۇ رەسىملەر مەكتەپنى تېخىمۇ رەڭدار تۈسكە كىرگۈزگەنىدى.
</S>
<S ID=61539>
ئوقۇتۇش بىناسىنىڭ بىرىنچى قەۋىتىگە كىتاب ئىشكاپى تىزىلغان بولۇپ، ھەر مىللەت ئوقۇغۇچىلار تەنەپپۇسلاردا ياخشى كۆرىدىغان كىتابلارنى تاللاپ ئوقۇۋاتاتتى.
</S>
<S ID=61540>
3 – قەۋەتتىكى مەكتەپ رادىيو – تېلېۋىزىيە پونكىتى كىشىنىڭ ئالاھىدە دىققىتىنى جەلپ قىلاتتى، مەكتەپتىكى مۇھىم پائالىيەتلەر، ئاتا – ئانىلار يىغىنى، ئوچۇق دەرسلەر مۇشۇ يەردىن سىنىپلارغا بىۋاسىتە تارقىتىلاتتى.
</S>
<S ID=61541>
مەكتەپ مۇزېيىدا مەكتەپنىڭ تارىخى، مەكتەپ قۇرۇلغاندىن بۇيانقى ئوقۇتقۇچىلار ئىشلەتكەن ھەر خىل قورال – سايمانلار، مەكتەپ فورمىلىرى كۆرگەزمە قىلىنغانىدى.
</S>
<S ID=61542>
ئەنئەنە بىلەن زامانىۋىلىقنىڭ زىچ بىرىكتۈرۈلۈشى سەبىي قەلبلەرگە ئىناقلىق ئۇرۇقىنى چېچىپ، ئوقۇتقۇچى، ئوقۇغۇچىلارغا تېخىمۇ ياخشى ئوقۇتۇش مۇھىتى ھازىرلاپ بەرگەندەك قىلاتتى.
</S>
<S ID=61543>
 بىز بالىلارنى نوقۇل دەرسلىك كىتابقىلا ئېسىلىۋالماي، ئەتراپلىق تەربىيەلەشكە كۈچ چىقاردۇق، ئوقۇتقۇچى ۋە ئوقۇغۇچىلارنىڭ ساپا تەربىيەسىنى مۇھىم ئورۇنغا قويدۇق، دېدى مەكتەپنىڭ ئەخلاق تەربىيە خىزمىتىگە مەسئۇل مۇدىرى ليۇ پىڭ، ھازىر يالغۇز پەرزەنتلەر كۆپرەك، ئۇلارنىڭ مۇستەقىل پىكىر قىلىش روھى ئاجىزراق، شۇڭا ئۇلارنىڭ ئىدىيەسىگە ئىتتىپاقلىق، چوڭلارنى ھۆرمەتلەپ، كىچىكلەرنى ئىززەتلەش، ئۆز ئارا ياردەملىشىش قاتارلىقلارنى سىڭدۈردۇق.
</S>
<S ID=61544>
ئوقۇغۇچىلارنىڭ چۈشلۈك تامىقى مەكتەپتە، شۇڭا چۈشلۈك دەم ئېلىش ئۆيلىرىنىمۇ تەييارلاپ بەردۇق...
</S>
<S ID=61545>
 غۇلجا شەھىرى بەش يىلدىن بۇيان مەكتەپلەرنىڭ مەدەنىيەت قۇرۇلۇشىغا 12 مىليون يۈەن مەبلەغ سالدى.
</S>
<S ID=61546>
كۆپ خىل شەكىلدىكى ئەنئەنىۋى مەدەنىيەتكە ۋارىسلىق قىلىش تەربىيە پائالىيىتىنى ئۇيۇشتۇرۇپ، دەرستىن سىرتقى پائالىيەت مەزمۇنىنى بېيىتىپ، ئىناقلىقنى ئىلگىرى سۈردى.
</S>
<S ID=61547>
 غۇلجا شەھەرلىك مائارىپ ئىدارىسى پارتكومىنىڭ مۇئاۋىن شۇجىسى جاڭ لىجۈن مۇنداق دېدى: غۇلجا شەھىرىدە 83 باشلانغۇچ، ئوتتۇرا مەكتەپ بار.
</S>
<S ID=61548>
بىز بەش يىلدىن بۇيان ‹‹سىياسىيدا كۈچلۈك بولۇش، ئوبراز تىكلەش، ئوقۇتقۇچىلىق ساپاسىنى ئۆستۈرۈش، نەتىجە يارىتىش›› ئاساسىي تېما قىلىنغان ئوقۇتۇش ئەمەلىيىتى پائالىيىتىنى قانات يايدۇرۇپ، ‹‹تۆتتە ياخشى ئوقۇتقۇچى›› بولۇشقا تىرىشىش كەيپىياتى يارىتىپ، يۇقىرى ساپالىق ئوقۇتقۇچىلار قوشۇنى بەرپا قىلىشقا كۈچىدۇق.
</S>
<S ID=61549>
ئىناق مەكتەپ قۇرۇش، ئوقۇتۇش ئىستىلىنى قاتتىق تۇتۇش، مەكتەپ ئىستىلىنى ياخشىلاشنى يادرو قىلىپ، ئەلا ئوقۇتۇش مۇھىتى ياراتتۇق.
</S>
<S ID=61550>
ئوقۇتۇش ۋە پەن تەتقىقاتنى كۈچەيتىپ، ئوتتۇرا – باشلانغۇچ مەكتەپلەرنىڭ مەكتەپ باشقۇرۇش ھەرىكىتى ۋە دەرسلىكلىرىنى قېلىپلاشتۇرۇپ، مەكتەپ باشقۇرۇش سەۋىيەسىنى ئاشۇردۇق.
</S>
<S ID=61551>
ھازىرغىچە غۇلجا شەھىرىنىڭ مائارىپ سىستېمىسىدا ئوبلاست دەرىجىلىك ئەلا مۇلازىمەت تىپىدىكى مەكتەپ پارتىيە تەشكىلاتىدىن تۆتى، شەھەر دەرىجىلىك ئەلا مۇلازىمەت تىپىدىكى مەكتەپ پارتىيە تەشكىلاتىدىن ئونى، ئاپتونوم رايون دەرىجىلىك ئەخلاق تەربىيەسى بويىچە ئۈلگىلىك مەكتەپ، قانۇن بويىچە مەكتەپ باشقۇرۇشتىكى ئۈلگىلىك مەكتەپتىن يەتتىسى، ئوبلاست دەرىجىلىك ئەخلاق تەربىيەسى بويىچە ئۈلگىلىك مەكتەپ ۋە ئۆلچەمگە يەتكەن مەكتەپتىن 17سى، شەھەر دەرىجىلىك ئەخلاق تەربىيەسى بويىچە ئۈلگىلىك مەكتەپتىن 19ى، ئوبلاست دەرىجىلىك مىللەتلەر ئىتتىپاقلىقى – تەرەققىياتىدىكى ئىلغار مەكتەپتىن 32سى، شەھەر دەرىجىلىك مىللەتلەر ئىتتىپاقلىقى – تەرەققىياتىدىكى ئىلغار مەكتەپتىن 81ى بارلىققا كەلدى.
</S>
</TEXT>
/BODY
/DOC