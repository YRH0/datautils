<DOC>
<DOCID>TIANSHAN.551438</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-09-22 15:19:37</DATE>
</HEADER>
<BODY>
<HEADLINE>
<S ID=49849>
مەكىت ناھىيەسى خاس باغ–ئورمانچىلىقنىڭ تەرەققىياتىنى ئىلگىرى سۈردى
</S>
</HEADLINE>
<TEXT>
<S ID=49850>
    تەكلىپلىك مۇخبىرىمىز رەيھانگۈل تۇرغۇن خەۋەر قىلىدۇ: مەكىت ناھىيەسى يېقىنقى يىللاردىن بۇيان چىلانلىق باغ بىنا قىلىشنى ئاساس، ياڭاقلىق باغلارنى قوشۇمچە قىلغان ئۆزگىچە باغ – ئورمانچىلىق كەسپىنى زور كۈچ بىلەن راۋاجلاندۇرۇشنى كەسىپ قۇرۇلمىسىنى سەرخىللاشتۇرۇشنىڭ باشلىنىش نۇقتىسى ۋە دېھقانلارنىڭ كىرىمىنى ئاشۇرۇشتىكى بۆسۈش ئېغىزى قىلىپ، ئۈلگىلىك ئائىلىلەر يېتەكلەش ئۇسۇلىنى قوللىنىپ ئۈلگە باغلارنى بەرپا قىلىپ، پەن – تېخنىكىغا تايىنىپ باغۋەنچىلىكنىڭ سىجىل، ساغلام تەرەققىي قىلىشىغا تۈرتكە بولدى.
</S>
<S ID=49851>
    ھاڭغىتلىق يېزىسىنىڭ قاشبوي كەنتىدىكى ساۋۇت قۇرباننىڭ بۇلتۇر چىلاندىن قىلغان ساپ كىرىمى 150 مىڭ يۈەنگە يەتكەنىدى.
</S>
<S ID=49852>
ئۇ بۇ يىلمۇ چىلانلىق بېغىنى كۆڭۈل قويۇپ پەرۋىش قىلدى، يېزىنىڭ باغ – ئورمانچىلىق تېخنىكلىرىمۇ قەرەللىك كېلىپ چىلانلىقنى تەكشۈرۈپ تۇردى، بۇ يىلمۇ ئۇنىڭ 36 مو چىلانلىقى ياخشى مېۋە بېرىپ، ئۇنى قەۋەتلا خۇش قىلىۋەتتى.
</S>
<S ID=49853>
    بۇ ناھىيە ‹‹12 – بەش يىل››دا چىلان ئۆستۈرۈش تېخنىكىسىنى كېڭەيتىپ، ھازىرغىچە خاس باغ – ئورمانچىلىق كۆلىمىنى 800 مىڭ موغا يەتكۈزدى، بۇنىڭ ئىچىدە چىلانلىق كۆلىمىلا 560 مىڭ موغا يېتىپ، ھوسۇلى 120 مىڭ توننىدىن ئېشىپ، مەھسۇلات قىممىتى 1 مىليارد 380 مىليون يۈەنگە يەتتى.
</S>
<S ID=49854>
بۇ يىل ناھىيە ئاپتونوم رايونىمىزدىكى تۇنجى ناھىيە دەرىجىلىك چىلانچىلىق كەسپىي تەتقىقات يۇرتىنى قۇرۇپ، 128 باغۋەنچىلىك پەن – تېخنىكا خاس ۋەكىلى باشچىلىقىدىكى 1560 كەسپىي تېخنىك ۋە دېھقان تېخنىكنى قەرەللىك ئېتىز باشلىرىغا ئەۋەتىپ، دېھقانلارنىڭ چىلانلىق ۋە ياڭاقلىق باغلارنى باشقۇرۇش ۋە ھاشارات زىيىنىنىڭ ئالدىنى ئېلىش خىزمىتىگە يېتەكچىلىك قىلدۇردى.
</S>
<S ID=49855>
‏
</S>
</TEXT>
/BODY
/DOC