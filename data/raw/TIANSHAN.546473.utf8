<DOC>
<DOCID>TIANSHAN.546473</DOCID>
<HEADER>
<CLASS>شىنجاڭ</CLASS>
<DATE>2016-09-02 12:24:16</DATE>
</HEADER>
<BODY>
<HEADLINE>
<S ID=45467>
شىنجاڭنىڭ تۆمۈريول قاتنىشىدا يازلىق يولۇچى توشۇشتا توققۇز قېتىم تارىخىي رېكورت يارىتىلدى
</S>
</HEADLINE>
<TEXT>
<S ID=45468>
   يۈەن لېي خەۋەر قىلىدۇ: يازلىق يولۇچى توشۇش 1 – ئىيۇل باشلىنىپ، 31 – ئاۋغۇست ئاخىرلاشقىچە شىنجاڭنىڭ تۆمۈر يول قاتنىشىدا كۈنىگە توشۇلغان يولۇچى 100 مىڭ (قېتىم)دىن ئېشىپ، 6 مىليون 986 مىڭ يولۇچى (قېتىم) توشۇلدى، بۇ بۇلتۇرقى ئوخشاش مەزگىلدىكىدىن %24.3 ئېشىپ، مەملىكەت بويىچە ئالدىنقى قاتاردا تۇردى؛ ئاپتونوم رايون تەۋەسىدە توشۇلغان يولۇچى تېز ئېشىپ، 5 مىليون 382 مىڭ يولۇچى (قېتىم) توشۇلۇپ، بۇلتۇرقى ئوخشاش مەزگىلدىكىدىن %34.8 ئاشتى؛ يولۇچى توشۇش مىقدارى 111 مىڭدىن 136 مىڭ 100 (قېتىم) گە يېتىپ، كۈندىلىك يولۇچى توشۇش مىقدارى جەھەتتە ئۇدا توققۇز قېتىم رېكورت يارىتىلدى.
</S>
<S ID=45469>
   5 – ئايدىن بۇيان تۆمۈر يول تارماقلىرى يولۇچىلار پويىزلىرىنىڭ يۈرۈش خەرىتىسىنى تەڭشەپ، جەنۇبىي ۋە شىمالىي شىنجاڭدىكى ئاساسلىق شەھەرلەرگە قاتنايدىغان يولۇچىلار پويىزىنىڭ سانىنى كۆپەيتتى.
</S>
<S ID=45470>
بىۋاسىتە پويىز، شەھەرلەر ئارا قاتنايدىغان پويىز، ئالاھىدە تېز پويىز، تېز پويىز، ئادەتتىكى پويىز قاتارلىقلارنى مۇۋاپىق تەڭشەپ، ئوخشىمىغان قاتلامدىكى ئاممىنىڭ سەپەرگە چىقىشىغا قولايلىق ياراتتى.
</S>
<S ID=45471>
قەشقەردىن تۇنجى قېتىم ئالاھىدە تېز پويىز قاتنىدى، قەشقەر – خوتەن ‹‹مىللەتلەر ئىتتىپاقلىقى پويىزى››نىڭ سۈرئىتى تېزلىتىلىپ، بېلەت باھاسى ئۆستۈرۈلمىدى.
</S>
<S ID=45472>
قەشقەردىن شەنشىنىڭ باۋجى شەھىرىگە تۇنجى قېتىم تېز پويىز قاتناپ، قەشقەردىن ئىچكىرى ئۆلكىلەرگە بىۋاسىتە قاتنايدىغان يولۇچىلار پويىزى بولماسلىق تارىخىغا خاتىمە بېرىلدى.
</S>
<S ID=45473>
‏
</S>
</TEXT>
/BODY
/DOC