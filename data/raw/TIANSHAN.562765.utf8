<DOC>
<DOCID>TIANSHAN.562765</DOCID>
<HEADER>
<CLASS>شىنجاڭ</CLASS>
<DATE>2016-11-06 14:10:33</DATE>
</HEADER>
<BODY>
<HEADLINE>
<S ID=57225>
شىنجاڭ بوغدا دوختۇرخانىسى ‹‹مەملىكەت بويىچە ئىشەنچلىك دوختۇرخانا›› شەرىپىگە ئېرىشتى
</S>
</HEADLINE>
<TEXT>
<S ID=57226>
        مۇخبىرىمىز مۇساجان مۇھەممەد خەۋەر قىلىدۇ: شىنجاڭ بوغدا دوختۇرخانىسىنىڭ ‹‹مەملىكەت بويىچە ئىشەنچلىك دوختۇرخانا›› شەرىپىگە ئېرىشكەنلىكىنى تەبرىكلەش ئاخبارات ئېلان قىلىش يىغىنى 10 – ئاينىڭ 28 – كۈنى چۈشتىن بۇرۇن ئېچىلدى.
</S>
<S ID=57227>
    ئۇقۇشۇمچە، جۇڭگو پۇقراۋى دوختۇرخانىلارنى باشقۇرۇش جەمئىيىتى 2016 – يىل 10 – ئاينىڭ 23 – كۈنى كۇنمېڭ شەھىرىدە 2016 – يىللىق ‹‹جۇڭگو پۇقراۋى دوختۇرخانىلار تەرەققىيات يىغىنى›› ئاچقان، مەملىكىتىمىزنىڭ جاي – جايلىرىدىن كەلگەن 1500دىن كۆپرەك دوختۇرخانىنىڭ ۋەكىللىرى يىغىنغا قاتناشقان.
</S>
<S ID=57228>
شىنجاڭ بوغدا دوختۇرخانىسىنىڭ لېدىرى ئەركىن ھاشىم جۇڭگو پۇقراۋى دوختۇرخانىلار جەمئىيىتىنىڭ دائىمىي ھەيئەت سالاھىيىتىدە بۇ قېتىمقى يىغىنغا تەكلىپ بىلەن قاتنىشىپ، نۆۋەتتىكى پۇقراۋى دوختۇرخانىلارنىڭ مەۋجۇت بولۇپ تۇرۇش مۇھىتى، كادىرلار ئىشى، كەسپىي تەرەققىيات ۋە شىنجاڭدىكى پۇقراۋى دوختۇرخانىلارنىڭ ئەھۋالى توغرىسىدىكى قاراشلىرىنى يىغىن ئەھلى بىلەن ئورتاقلاشقان.
</S>
<S ID=57229>
    2016 – يىلى 2 – ئايدا باشلانغان ‹‹مەملىكەت بويىچە ئىشەنچلىك دوختۇرخانا››نى باھالاش پائالىيىتىدە ‹‹سەمىمىيلىك، سۈپەت، بىخەتەرلىك، ئۇچۇرلىشىش، پەزىلەت›› ئاساسىي تېما قىلىنىپ، قاتلاممۇ قاتلام تەكشۈرۈش، ئۆز – ئۆزىنى تەكشۈرۈپ باھالاش، جەمئىيەتتىن ئاشكارا پىكىر ئېلىش قاتارلىق دېموكراتىك باھالاش ئارقىلىق 15 مىڭ پۇقراۋى دوختۇرخانا ئىچىدىن 240 دوختۇرخانا تاللىنىپ، ‹‹مەملىكەت بويىچە ئىشەنچلىك دوختۇرخانا›› دەپ شەرەپلىك نام بېرىلگەن، شىنجاڭ بوغدا دوختۇرخانىسىمۇ بۇ كاتتا شەرەپكە نائىل بولغان.
</S>
<S ID=57230>
    شىنجاڭ بوغدا دوختۇرخانىسىنىڭ لېدىرى، جۇڭخۇا ئەرلىكشۇناسلىق جەمئىيىتىنىڭ ئاز سانلىق مىللەتتىن بولغان بىردىنبىر ھەيئىتى ئەركىن ھاشىم ئاخبارات ئېلان قىلىش يىغىنىدا بوغدا دوختۇرخانىسىنىڭ بۇ شان – شەرەپكە ئېرىشىش جەريانىدا بېسىپ ئۆتكەن قەدەملىرىنى ئەسلەپ ئۆتتى ھەم ‹‹مەملىكەت بويىچە ئىشەنچلىك دوختۇرخانا›› دېگەن شەرەپنىڭ ئەھمىيىتى ۋە ئەرلىكشۇناسلىق خىزمىتى ھەققىدە چوڭقۇر چۈشەنچىلەرنى ئوتتۇرىغا قويۇپ، بوغدا دوختۇرخانىسىنىڭ قولغا كەلتۈرگەن نەتىجىلىرى ۋە بۇنىڭدىكى تەرەققىيات نىشانى توغرىسىدا كۆپچىلىك بىلەن ئورتاقلاشتى ھەم بۇنىڭدىن كېيىن ئاپتونوم رايونىمىزنىڭ ئەرلىكشۇناسلىق خىزمىتىنى يەنىمۇ ئىلگىرى سۈرۈشكە تېخىمۇ ھەسسە قوشىدىغانلىقىنى بىلدۈردى.
</S>
<S ID=57231>
‏    
</S>
</TEXT>
/BODY
/DOC