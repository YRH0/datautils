<DOC>
<DOCID>TIANSHAN.559421</DOCID>
<HEADER>
<CLASS>شىنجاڭ</CLASS>
<DATE>2016-10-26 10:43:06</DATE>
</HEADER>
<BODY>
<HEADLINE>
<S ID=55485>
مايتاغ نېفىت خىمىيە سانائىتى شىركىتى دۆلەتنىڭ 5–دەرىجىلىك ئۆلچىمىدىكىى بېنزىننى ئىشلەپچىقاردى
</S>
</HEADLINE>
<TEXT>
<S ID=55486>
    ئوبۇلقاسىم قادىر خەۋەر قىلىدۇ: دۆلەتنىڭ 5 – دەرىجىلىك ئۆلچىمى بويىچە ئىشلەپچىقىرىلغان 14 مىڭ توننا بېنزىن يېقىندا مايتاغدىن ئۈرۈمچىدىكى ۋاڭجياگۇ تەييار ماي ئىسكىلاتىغا يەتكۈزۈلدى.
</S>
<S ID=55487>
بۇ شىركەتنىڭ مەھسۇلات سۈپىتىنى يېڭى بىر بالداققا كۆتۈرگەنلىكى، ئاپتونوم رايونىمىزدىكى ئاپتوموبىللارنىڭ بۇنىڭدىن كېيىن تېخىمۇ پاكىز، سۈپەتلىك ماي ئىشلىتەلەيدىغانلىقىدىن دېرەك بېرىدۇ.
</S>
<S ID=55488>
   2017 – يىل 1 – ئاينىڭ 1 – كۈنىدىن باشلاپ مەملىكەت ئىچىدە ئومۇميۈزلۈك دۆلەتنىڭ 5 – دەرىجىلىك ئۆلچىمىدىكى بېنزىن ئىشلىتىشنى ئوتتۇرىغا قويغاندىن كېيىن، مايتاغ نېفىت خىمىيە سانائىتى شىركىتى قايتا – قايتا سىناق قىلىش ئارقىلىق بېكىتىلگەن ۋاقىتتىن بىرنەچچە ئاي بۇرۇن دۆلەتنىڭ 5 – دەرىجىلىك ئۆلچىمىدىكى بېنزىننى بازارغا سالدى.
</S>
<S ID=55489>
   ئۇقۇشىمچە، دۆلەتنىڭ 5 – دەرىجىلىك ئۆلچىمىدىكى بېنزىن 4 – دەرىجىلىك ئۆلچىمىدىكى بېنزىنغا قارىغاندا تېخىمۇ پاكىز ھەم سۈپەتلىك بولۇپ، كۆيگەندە چىقىدىغان گۈڭگۈرت مىقدارى %80 ئازىيىدىكەن.
</S>
<S ID=55490>
ئۇنىڭدىن باشقا بېنزىن تەركىبىدىكى مانگان، ئولېفېن قاتارلىق ئېلېمېنت، بىرىكمىلەرنىڭ مىقدارىمۇ تۆۋەن بولۇپ، ئاپتوموبىللار بۇنداق بېنزىننى ئىشلەتكەندە چىقىدىغان بۇلغىما ئالاھىدە تۆۋەن بولىدىكەن.
</S>
<S ID=55491>
‏
</S>
</TEXT>
/BODY
/DOC