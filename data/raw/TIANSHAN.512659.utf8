<DOC>
<DOCID>TIANSHAN.512659</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-25 10:34:25</DATE>
</HEADER>
<BODY>
<HEADLINE>
<S ID=21993>
قەشقەر ۋىلايىتىنىڭ ئومۇمىي مۈلۈكچىلىكتىن باشقا ئىگىلىكى مۇقىم يۈكسەلدى
</S>
</HEADLINE>
<TEXT>
<S ID=21994>
   ئابدۇشۈكۈر راشىدىن، پەرىدەم مەخەت خەۋەر قىلىدۇ: قەشقەر ۋىلايەتلىك سودا – سانائەت مەمۇرىي باشقۇرۇش ئىدارىسىدىن ئىگىلىشىمىزچە، بۇلتۇر ۋىلايەتنىڭ ئومۇمىي مۈلۈكچىلىكتىن باشقا ئىگىلىكى مۇقىم يۈكسىلىپ، خۇسۇسىي كارخانىلار 10 مىڭ 149غا، تىزىمغا ئالدۇرغان مەبلىغى 53 مىليارد 39 مىليون 847 مىڭ يۈەنگە؛ يەككە ئىگىلىكتىكى كارخانىلار 74 مىڭ 658گە، يەككە ئىگىلىك كەسىپكارلىرى 103 مىڭ 263كە، تىزىمغا ئالدۇرغان مەبلىغى 1 مىليارد 868 مىليون 395 مىڭ يۈەنگە يېتىپ، ئومۇمىي مۈلۈكچىلىكتىن باشقا ئىگىلىك ۋىلايەت ئىقتىسادىنىڭ سىجىل ئېشىشىغا تۈرتكە بولغان.
</S>
<S ID=21995>
   قەشقەر ۋىلايىتىدىكى ھەر دەرىجىلىك سودا – سانائەت مەمۇرىي باشقۇرۇش تارماقلىرى بۇلتۇردىن بۇيان يەككە، خۇسۇسىي ئىگىلىكنىڭ ساغلام تەرەققىياتىنى پائال قوللاپ، يەككە، خۇسۇسىي ئىگىلىكنى يۈكسەلدۈرىدىغان سىياسەت، تەدبىرلەرنى ئەمەلىيلەشتۈرۈپ، يەككە، خۇسۇسىي ئىگىلىك بىلەن شۇغۇللانغۇچىلارنىڭ قانۇنلۇق ھوقۇق – مەنپەئىتىنى پۈتۈن كۈچى بىلەن قوغدىدى؛ يەككە تىجارەتچىلەردىن ئېلىنىدىغان بازار باشقۇرۇش ھەققى ۋە يېزا ئىگىلىك مەھسۇلاتلىرى بازىرىنى باشقۇرۇش ھەققىنى بىكار قىلىپ يەككە، خۇسۇسىي ئىگىلىك كەسىپكارلىرىغا ئىلھام بەردى؛ كارخانىلارنىڭ كۆلەملىشىشى، تېخنىكا يېڭىلىشى ۋە تىپ ئۆزگەرتىش قەدىمىنى تېزلىتىپ، يەككە، خۇسۇسىي ئىگىلىك كارخانىلىرىنىڭ ئەمەلىي كۈچى ۋە رىقابەت ئىقتىدارىنى كۈچەيتىشكە ئەھمىيەت بەردى؛ نۇقتىلىق تايانچ كارخانىلار، باشلامچى كارخانىلارنىڭ ئەمەلىي قىيىنچىلىقلىرىنى ھەل قىلىشىغا ياردەم قىلىپ، مۇلازىمەت سۈپىتىنى يەنىمۇ ئەلالاشتۇرۇپ، ئىشىك ئالدىغىچە بېرىپ مۇلازىمەت قىلىپ، كارخانىلارنىڭ داڭلىق ماركا ئىستراتېگىيەسىنى يولغا قويۇشىغا پائال ياردەم بەردى.
</S>
<S ID=21996>
‏
</S>
</TEXT>
/BODY
/DOC