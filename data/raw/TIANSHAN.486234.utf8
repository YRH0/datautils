<DOC>
<DOCID>TIANSHAN.486234</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-08 16:01:56</DATE>
</HEADER>
<BODY>
<HEADLINE>
<S ID=1960>
پارتىيە قۇرۇلۇشى ئومۇميۈزلۈك كۈچەيتىلدى
</S>
</HEADLINE>
<TEXT>
<S ID=1961>
     ئىختىيارىي مۇخبىرىمىز ئابدۇسالام قادىر خەۋىرى:  ئىلى ئوبلاستىدا «ئۈچتە تەلەپچان، ئۈچتە راستچىل بولۇش» مەخسۇس تېما تەربىيەسى پۇختا چوڭقۇر قانات يايدۇرۇلغاندىن بۇيان، ھەر دەرىجىلىك رەھبىرىي كادىرلارنى پارتىيەۋىلىك بويىچە تەربىيەلەش كۈچەيتىلىپ، ئىستىل سىجىل ياخشىلاندى.
</S>
<S ID=1962>
    پارتىيە قۇرۇلۇشىنى كۈچەيتىشتە ئالدى بىلەن شىنجاڭچە «ياخشى كادىر» پائالىيىتى چوڭقۇر قانات يايدۇرۇلۇپ، خىزمەتلەردە ئىجابىي كۈچ زورايتىلدى.
</S>
<S ID=1963>
كادىرلار، ئىختىساسلىقلار خىزمىتىگە ئەھمىيەت بېرىلىپ، ئادەم تاللاش ۋە ئىشلىتىش يۆنىلىشى ئايدىڭلاشتۇرۇلۇپ، توغرا كەيپىيات يارىتىلدى.
</S>
<S ID=1964>
«ئەل رايىنى بىلىش، ئەلگە نەپ يەتكۈزۈش، ئەلنى مايىل قىلىش» پائالىيىتىدىكى 208 نەپەر مۇنەۋۋەر كادىر تاللاپ ئۆستۈرۈلدى.
</S>
<S ID=1965>
ئاساسىي قاتلامدىكى 1886 نەپەر مەمۇرىنىڭ ۋەزىپىسى ئۆستۈرۈلدى.
</S>
<S ID=1966>
416 نەپەر ئىختىساس ئىگىسى كىرگۈزۈلدى.
</S>
<S ID=1967>
«ئىككىدە قەتئىي تەۋرەنمەسلىك» گەۋدىلەندۈرۈلۈپ، 2- تۈركۈمدىكى ئەل رايىنى بىلىش، ئەلگە نەپ يەتكۈزۈش، ئەلنى مايىل قىلىش پائالىيىتى يۇقىرى ئۆلچەمدە ئىلگىرى سۈرۈلدى، «ئۈچتە ياخشى» پارتىيە ياچېيكىسى بەرپا قىلىش قۇرۇلۇشىنى قانات يايدۇرۇش، «يەتتە قەدەملىك كېڭىشىش» تەك ئاممىۋى خىزمەت ئۇسۇلىنى كېڭەيتىشتە يېڭىلىق يارىتىلىپ، ئاجىز، چېچىلاڭغۇ ئاساسىي قاتلام پارتىيە تەشكىلاتىدىن 64 نىڭ قالپىقى ئېلىپ تاشلىنىپ، ئاساسىي قاتلام پارتىيە تەشكىلاتىنىڭ ئۇيۇشچانلىقى، جەڭگىۋارلىقى كۈچەيتىلدى.
</S>
<S ID=1968>
پارتىيە ئىستىلى، پاكلىق قۇرۇلۇشىدىكى «ئىككى مەسئۇلىيەت» قاتتىق ئەمەلىيلەشتۈرۈلۈپ، ئىنتىزام تەكشۈرۈش تۈزۈلمە ئىسلاھاتى چوڭقۇرلاشتۇرۇلۇپ، جازالاش، ئالدىنى ئېلىش سىستېما قۇرۇلۇشى ئىلگىرى سۈرۈلدى، 2015-يىلى پارتىيە ئىستىلىغا چېتىشلىق 401 پارچە دېلو تۇرغۇزۇلۇپ، 391 پارچە دېلو بېجىرىلىپ، 445 نەپەر پارتىيەلىك كادىر، بۇنىڭ ئىچىدە ھاكىم، باشقارما دەرىجىلىك كادىر 30 نەپەر بىر تەرەپ قىلىندى.
</S>
</TEXT>
/BODY
/DOC