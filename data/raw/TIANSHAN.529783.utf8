<DOC>
<DOCID>TIANSHAN.529783</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-06-23 12:57:19</DATE>
</HEADER>
<BODY>
<HEADLINE>
<S ID=31164>
مەھەللىلەر پاكىزلىنىپ رەڭ تۈزمەكتە، ئاھالىلەر بەختىيار كۈن ئۆتكۈزمەكتە
</S>
</HEADLINE>
<TEXT>
<S ID=31165>
    نىياز ساتتار خەۋەر قىلىدۇ: توقسۇ ناھىيەسىنىڭ 1 مىليون 500 مىڭ يۈەندىن كۆپرەك مەبلەغ سېلىنغان، بۇ يىلقى مۇھىم خەلق تۇرمۇشى قۇرۇلۇشىنىڭ بىرى بولغان ناھىيە بازىرىدىكى تۇرمۇش ئەخلەتلىرىنى يىغىش، پىرىسلاش پونكىتى يېقىندا توقسۇ ناھىيە بازىرىدىكى بەش مەھەللىدە ئىشقا كىرىشتۈرۈلۈپ، كۈنىگە 15 توننا تۇرمۇش ئەخلەتلىرىنى زىيانسىزلاندۇرۇپ بىر تەرەپ قىلىش ئىشقا ئاشۇرۇلدى. بۇنىڭ بىلەن بۇ ناھىيەدىكى مۇھىت تازىلىقى تارماقلىرىنىڭ مەھەللىلەردىكى تۇرمۇش ئەخلەتلىرىنى زىيانسىزلاشتۇرۇپ ئۇنىۋېرسال بىر تەرەپ قىلىش ئىقتىدارى يۇقىرى كۆتۈرۈلدى.
</S>
<S ID=31166>
   توقسۇ ناھىيەلىك ئولتۇراق ئۆي ۋە شەھەر، يېزا قۇرۇلۇش ئىدارىسىنىڭ باشلىقى جىڭ چېڭيۈن مۇنداق دېدى: بۇ تۇرمۇش ئەخلەتلىرىنى زىيانسىزلاندۇرۇپ بىر تەرەپ قىلىش پونكىتى پىرىسلاش سىستېمىسى، ئەخلەت ساندۇقى، بۇلغىمىلارنى قويۇپ بېرىش سىستېمىسى، ئورەكنى يۇيۇش سىستېمىسى، ھاۋانى ساپلاشتۇرۇش سىستېمىسى، سۇيۇقلاندۇرۇش سىستېمىسى ۋە ئېلېكتىر ئۈسكۈنىلىرى سىستېمىسى قاتارلىقلاردىن تەركىب تاپقان بولۇپ، تۇرمۇش ئەخلەتلىرىنى پىرىسلاش، ساقلاش قاتارلىق ئىشلار باشتىن – ئاخىر يېپىق شەكىلدە بولىدۇ. بۇ ئىلگىرىكى ئاسما شەكىلدىكى مېخانىك ئۈسكۈنىلەرگە قارىغاندا بىر قەدەر ئىلغار بولۇپ، بىخەتەرلىك نىسبىتى، پىرىسلاش ۋە قاچىلاش ئۈنۈمى يۇقىرى، مۇھىت بۇلغاش نىسبىتى تۆۋەن.
</S>
<S ID=31167>
   توقسۇ بازىرىنىڭ شەرقىي گۈللۈك مەھەللىسى خوجىلىق ئىشخانىسىنىڭ مەسئۇلى لەي يۇڭدې مۇنداق دېدى: مەھەللىمىزدە ياز كۈنلىرى تۇرمۇش ئەخلەتلىرى پۇراپ مۇھىتنى ئېغىر دەرىجىدە بۇلغايتتى. ئەخلەتلەرنى يىغىش، پىرىسلاش پونكىتى ئىشقا كىرىشتۈرۈلگەن كېيىن، تازىلىق ئىشچىلىرىنىڭ يۈكى يېنىكلەپ قالماستىن، ئىلگىرىكى ‹‹قالايمىقان، مەينەت ۋە ناچار بولۇش›› مەسىلىسىمۇ ھەل قىلىندى.
</S>
<S ID=31168>
‏
</S>
</TEXT>
/BODY
/DOC