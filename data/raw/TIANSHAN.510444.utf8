<DOC>
<DOCID>TIANSHAN.510444</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-16 17:14:34</DATE>
</HEADER>
<BODY>
<HEADLINE>
<S ID=20321>
ئىلى ئوبلاستىدا ساغلام بازار مۇھىتى يارىتىلدى
</S>
</HEADLINE>
<TEXT>
<S ID=20322>
     ئىختىيارىي مۇخبىرىمىز ئابدۇسالام قادىر خەۋىرى:مۇخبىرىنىڭ 15-مارت  ئىلى ئوبلاستلىق ئىستېمالچىلار جەمىئىيىتىدىن ئىگىلىشىچە، بۇلتۇردىن ھازىرغىچە ئىلى ئوبلاستىدىكى ھەر دەرىجىلىك ئىستېمالچىلار جەمئىيىتى ۋە 12315قوماندانلىق مەركىزى ئىستېمالچىلارنىڭ پاش قىلغان 4540ئەرزنى قوبۇل قىلغان بولۇپ، بۇ ئالدىنقى يىلدىكىدىكى ئوخشاش مەزگىلدىكىدىن %9.93ئاشقان.
</S>
<S ID=20323>
بۇ ئەرزلەردە ئىستېمالچىلارنىڭ رازى بولۇشى %100گە يېتىپ، ئىستېمالچىلار 3 مىليون 789مىڭ 500ئىقتىسادىي زىيىنىنى قايتۇرۋالغان.
</S>
<S ID=20324>
بۇنىڭ ئىچىدە تاۋار مەھسۇلاتلىرىغا چېتىشلىق ئەرز 3304گە، مۇلازىمەت تىپىغا چېتىشلىق ئەرز 1236گە يېتىپ، ئومۇمىي ئەرزنىڭ ئايرىم –ئايرىم ھالدا %72.78ۋە %27.22نى ئىگىلىگەن.
</S>
<S ID=20325>
    ئىلى ئوبلاستلىق ئىستېمالچىلار جەمىئىيىتىنىڭ مۇئاۋىن باش كاتىپى شەپقەت مۇخپۇل مۇخبىرغا مۇنداق دېدى: ئىستېمالچىلار ئەرزىنىڭ ئالدىنقى يىلدىكى ئوخشاش مەزگىلدىكىدىن ئېشىشىنى كىشىلەرنىڭ ئىستېمال سەۋىيەسىنىڭ يۇقىرلىشىغا ئەگىشىپ، ئىستېمالچىلارنىڭ قانۇنىي ھوقۇق-مەنپەئەتىنى قوغداش ئېڭىنىڭ يۇقىرى كۆتۈرۈلۈشى ھەمدە بىر قىسىم تىجارەتچىلەرنىڭ قانۇن بويىچە تىجارەت قىلىش، تىجارەتتە ئىشەنچ تۇرغۇزۇش ئىدىيەسىنىڭ تۆۋەن بولۇشى، ۋەدىسىدە تۇرماسلىق، كەسىپى ئەخلاقىي ناچار بولۇش قاتارلىق ئامىللار كەلتۈرۈپ چىقارغان.
</S>
<S ID=20326>
    بۇ يىل ئىلى ئوبلاستىدىكى ھەر دەرىجىلىك ئىستېمالچىلار جەمئىيىتى ئىستېمالچىلارنىڭ قانۇنىي ھوقۇق-مەنپەئەتىنى قوغداش، كاپالەتلەندۈرۈش ۋە ساغلام بازار مۇھىتى يارىتىش ئۈچۈن بۇ يىل 3-ئاي كىرىشى بىلەن ئىستېمالچىلارنىڭ قانۇنىي ھوقۇق-مەنپەئەتىنى قوغداش ئېيى پائالىيىتىنى قانات يايدۇرۇپ، ئىلى ئوبلاستىغا بىۋاستە قاراشلىق 24ئىدارە-ئورگان ۋە قانۇن ئىجرا قىلىش تارماقلىرىنى ھەرىكەتكە كەلتۈرۈپ، مەخسۇس رەھبەرلىك گۇرۇپپىسىنى قۇرۇپ، قاتتىق باشقۇرۇش، بىرلىشىپ زەربە بېرىش، جەمىئىيەتتىكى ھەر ساھە زاتلار ۋە ئاممىنى قاتناشتۇرۇش، پاش قىلىشقا رىغبەتلەندۈرۈشكە ھەرىكەتلەندۈرۈپ، ياخشى بولغان ئىجتىمائىي ئۈنۈمىنى قولغا كەلتۈرگەن.
</S>
<S ID=20327>
ئاخبارات ئېلان قىلىش يىغىنى ئىچىپ، 2015-يىلدىكى ئىستېمالچىلارنىڭ مەنپەئەتىگە زۆرۈر چېتىشلىق ئەرزلەرنى ئاممىغا ئوچۇق-ئاشكارا ئېلان قىلغان ھەمدە بۇ يىللىق ئىستېمالچىلارنىڭ قانۇنىي ھوقۇق-مەنپەئەتىنى قوغداشقا ئالاقىدار خىزمەت لايىھەلەرنى ئوتتۇرىغا قويغان.
</S>
<S ID=20328>
مۇتەخەسسىسلەر، تېخنىكلار، ئادۋوكاتلار ۋە پىدائىيلار ئاممىغا ئىستېمالچىلارنىڭ قانۇنىي ھوقۇق-مەنپەئەتىنى قوغداشقا ئالاقىدار قانۇن-نىزام، سىياسەتلەرنى، ئىستېمالدىكى دىققەت قىلىشقا تېگىشلىك نۇقتىلارنى تەپسىلىي چۈشەندۈرگەن.
</S>
<S ID=20329>
سودا-سانائەتنى مەمۇرىي باشقۇرۇش، سۈپەت نازارەتچىلىكى، سەھىيە، مال باھا، يېمەكلىك-دورا نازارەتچىلىكى، دېھقانچىلىق قاتارلىق ئورۇنلار ئاممىغا ئىلمىي ئىستېمال قىلىش، كارخانىلارنىڭ ئىشلەپچىقىرىش، سېتىشتىكى ھالقىلارنى چىڭىتىش، دېھقان-چارۋىچىلارغا ھوشيارلىقىنى ئۆستۈرۈش، ناچار، ساختا مەھسۇلاتلارغا ئالدانماسلىق ۋە بۇنداق مەسىلىلەرگە يولۇققان ھامان تېزدىن پاش قىلىش، مۇناسىۋەتلىك قانۇنىي رەسمىيەتلەرنى كۆرگەندىن كېيىن ئاندىن سېتىۋىلىش ۋە ياكى ئالاقىدار ئورگانلارنىڭ تەۋسىيەسىنى ئىلىش قاتارلىق مەزمۇنلاردا تەشۋىقات ۋە تەربىيەلەش ئېلىپ بېرىپ، مەخسۇس تۈردە مەكتەپ، مەھەللە، يېزا-كەنت، سودا بازىرى، كارخانا قاتارلىق ئورۇنلاردا نازارەتچىلىك ۋە باشقۇرۇشنى كۈچەيتتى.
</S>
</TEXT>
/BODY
/DOC