<DOC>
<DOCID>TIANSHAN.556526</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-14 13:10:37</DATE>
</HEADER>
<BODY>
<HEADLINE>
<S ID=53405>
باي ناھىيەسى قىشلىق ئىسسىقلىق بىلەن تەمىنلەشتىكى تۈرلۈك تەييارلىق خىزمەتلەرنى بالدۇر، پۇختا ئىشلىدى
</S>
</HEADLINE>
<TEXT>
<S ID=53406>
   ئىختىيارىي مۇخبىرىمىز قۇربان سايىم خەۋەر قىلىدۇ: باي ناھىيەسى ئىسسىقلىق بىلەن تەمىنلەش خىزمىتىدە بالدۇر تۇتۇش قىلىپ، ئىسسىقلىق بىلەن تەمىنلەش ئىقتىدارىنى يۇقىرى كۆتۈرۈش، ئىسسىقلىق بىلەن تەمىنلەش ئۈنۈمىنى ئاشۇرۇش يولى ئۈستىدە ئىزدەندى.
</S>
<S ID=53407>
   بۇ ناھىيە 900 مىڭ يۈەن مەبلەغ سېلىپ، كونا شەھەر رايونىدىكى ئىككى كىلومېتىر ئۇزۇنلۇقتىكى كونا پار تۇرۇبا تورىنى ئۆزگەرتىپ، 27 ئورۇنغا چاستوتىلىق ۋە يىراق مۇساپىلىك نازارەت قىلىش پونكىتى قۇرۇپ، ئىسسىقلىق بىلەن تەمىنلەش سىستېمىسىنىڭ ئېنېرگىيە تېجەش، ئۈنۈم ئاشۇرۇش تىپىدە بولۇشىغا كاپالەتلىك قىلدى ۋە پار قازانلارنى ئۆزگەرتىپ گۈڭگۈرتسىزلەشتۈرۈش، نىتراتسىزلاندۇرۇش ئارقىلىق، ئاتموسفېرا بۇلغىنىشنىڭ ئالدىنى ئېلىشقا ئاساس سالدى.
</S>
<S ID=53408>
   كۆمۈر يېقىلغۇلۇق كىچىك پار قازانلارنى مەخسۇس تۈزەش ھەرىكىتىنى قانات يايدۇرۇپ، شەھەر رايونىدىكى كۆمۈر يېقىلغۇلۇق كىچىك پار قازانلارنى تەرتىپكە سالدى ياكى شاللىدى.
</S>
<S ID=53409>
يېقىلغۇ كۆمۈر سۈپىتى ۋە كۆمۈر زاپىسىغا كاپالەتلىك قىلىپ، 3500 توننا زاپاس كۆمۈر تەقلەپ قويدى.
</S>
<S ID=53410>
بىخەتەرلىك تەكشۈرۈشنى قانات يايدۇرۇپ، يوشۇرۇن خەۋپنىڭ ئالدىنى ئېلىش ئىقتىدارىنى ئۆستۈردى.
</S>
<S ID=53411>
   نۆۋەتتە، بۇ ناھىيە قىشلىق ئىسسىقلىق بىلەن تەمىنلەشنىڭ تۈرلۈك تەييارلىق خىزمەتلىرىنى ئاساسىي جەھەتتىن تاماملىغان بولۇپ، 5ئىسسىقلىق بىلەن تەمىنلەش پونكىتىدىكى بارلىق مەشنى ئىشقا كىرىشتۈرگەن.
</S>
<S ID=53412>
ئىگىلىنىشىچە، 20-ئۆكتەبىر ئاھالىلەرگە بىر تۇتاش ئىسسىقلىق تەمىنلىنىدىكەن.
</S>
</TEXT>
/BODY
/DOC