<DOC>
<DOCID>TIANSHAN.567869</DOCID>
<HEADER>
<CLASS>شىنجاڭ</CLASS>
<DATE>2016-11-28 11:23:24</DATE>
</HEADER>
<BODY>
<HEADLINE>
<S ID=61766>
ئاپتونوم رايونىمىزدا ‹‹10مىڭ كىشىلىك قانۇن تەشۋىقاتى›› پائالىيىتى قانات يايدۇرۇلدى
</S>
</HEADLINE>
<TEXT>
<S ID=61767>
 سۈي يۈنيەن خەۋەر قىلىدۇ: ئاپتونوم رايونىمىزدا 11 – ئاينىڭ 25 – كۈنى ‹‹10 مىڭ كىشىلىك قانۇن تەشۋىقاتى›› پائالىيىتى قانات يايدۇرۇلدى، ئاپتونوم رايون بويىچە 18 مىڭغا يېقىن ھەر دەرىجىلىك رەھبىرىي كادىر باشلامچىلىق بىلەن قانۇندىن دەرس سۆزلىدى، دەرس سۆزلىگەن ‹‹بىرىنچى قول رەھبەر›› 14 مىڭدىن، دەرس ئاڭلىغۇچىلار 4 مىليوندىن ئاشتى، قانۇن ئىدارە قىلىش توغرىسىدىكى جانلىق دەرسلەر ئومۇمىي خەلقنىڭ قانۇن ئۆگىنىش، قانۇنغا رىئايە قىلىش قىزغىنلىقىنى قوزغىدى.
</S>
<S ID=61768>
 پائالىيەتنىڭ مەقسىتى تەشۋىقات ئارقىلىق ھەر دەرىجىلىك رەھبىرىي كادىرلارغا يېڭى دەۋردىكى پارتىيەنىڭ شىنجاڭنى ئىدارە قىلىش تەدبىرىنى چوڭقۇر چۈشەندۈرۈپ، شىنجاڭنى قانۇن بويىچە ئىدارە قىلىشنىڭ مۇھىم ئەھمىيىتىنى تولۇق تونۇتۇش بىلەن بىللە، شىنجاڭنىڭ ۋە ئۆز تارمىقى، ئۆز ئورنىنىڭ قانۇن ئىدارە قىلىش قۇرۇلۇشىدا دۇچ كەلگەن يېڭى ۋەزىيەت، يېڭى ۋەزىپىلەرنى چوڭقۇر تونۇپ، مەسئۇلىيەت ئېڭى ۋە بۇرچ ئېڭىنى ھەقىقىي كۈچەيتىپ، ئەمەلىيەتكە زىچ بىرلەشتۈرۈپ، مەسىلىلەرنى قانۇن ئىدارە قىلىش تەپەككۇرى بىلەن ئويلىنىپ، قانۇن ئىدارە قىلىش ئۇسۇلى ئارقىلىق ھەل قىلىپ، كادىرلار، ئىشچى – خىزمەتچىلەرنى قانۇن بىلىملىرىنى ئۆگىنىشكە يېتەكلەپ، قانۇن ئىدارە قىلىش ئېڭىنى كۈچەيتىپ، ئىشنى قانۇن بويىچە بېجىرىش، بىرەر ئىشقا يولۇققاندا قانۇنغا مۇراجىئەت قىلىش، مەسىلە ھەل قىلغاندا قانۇندىن پايدىلىنىش، زىددىيەتنى ھەل قىلىشتا قانۇنغا تايىنىشتەك ياخشى كەيپىياتنى شەكىللەندۈرۈپ، شىنجاڭنى قانۇن بويىچە ئىدارە قىلىش ئاساسىنى پۇختىلاشتىن ئىبارەت.
</S>
<S ID=61769>
 تەشۋىقات پائالىيىتى ئوخشاش ۋاقىتتا، ئوخشاش مەزمۇندا، ئاساسلىق رەھبەرلەر سۆزلەش، بارلىق خادىملار ئۆگىنىش ئۇسۇلىدا ئېلىپ بېرىلدى.
</S>
<S ID=61770>
ئورۇنلار (تارماقلار)نىڭ ‹‹بىرىنچى قول رەھبەر››لىرى شۇ ئورۇندىكى بارلىق خادىملارغا قانۇندىن مەركەزلىك دەرس سۆزلىدى، كەنت (ئاھالىلەر كومىتېتى)لەردىكى ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمەت ئەترىتىنىڭ باشلىقلىرى ياكى مەسئۇللىرى رادىئو ياكى ئېلېكتىرونلۇق چوڭ ئېكراندا قانۇننى تەشۋىق قىلدى.
</S>
<S ID=61771>
 ئاپتونوم رايوننى قانۇن بويىچە ئىدارە قىلىشقا رەھبەرلىك قىلىش گۇرۇپپىسى ئىشخانىسى تەكشۈرۈش، يېتەكچىلىك قىلىش گۇرۇپپىسىدىن ئۈچنى تەشكىللەپ، ئاپتونوم رايونلۇق مالىيە نازارىتى، تەرەققىيات ۋە ئىسلاھات كومىتېتى، باش ئىشچىلار ئۇيۇشمىسى، ئورمانچىلىق نازارىتى، ‹‹شىنجاڭ گېزىتى›› ئىدارىسى ۋە ئۈرۈمچى شەھىرىنىڭ سايباغ رايونىدىكى قىسمەن ئورۇنلارنىڭ تەشۋىق قىلىش ئەھۋالىغا نازارەتچىلىك قىلدى.
</S>
<S ID=61772>

</S>
</TEXT>
/BODY
/DOC