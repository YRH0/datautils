<DOC>
<DOCID>TIANSHAN.553944</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-09-29 19:05:34</DATE>
</HEADER>
<BODY>
<HEADLINE>
<S ID=51383>
ئېتىبار سىياسەتلەر كۇچا دېھقانلىرىغا نەپ بەردى
</S>
</HEADLINE>
<TEXT>
<S ID=51384>
   ئەھمەد ئىسمائىل خەۋەر قىلىدۇ: كۇچا ناھىيەسى بۇ يىل ئاشلىق، پاختا، ئەلا سورتلۇق زىرائەت ئۇرۇقى تولۇقلىمىسى بېرىش قاتارلىق بىر قاتار نەپ يەتكۈزۈش سىياسەتلىرىنى جايىغا ئەمەلىيلەشتۈرۈش ئارقىلىق دېھقانلارغا نەپ يەتكۈزدى.
</S>
<S ID=51385>
   بۇ ناھىيە ئەسلىھەلىك يېزا ئىگىلىكىنىڭ قەدىمىنى تېزلىتىش ئۈچۈن، دېھقانلار ئىشلەپچىقارغان مەھسۇلاتلارنى سېتىشقا كۆڭۈل بۆلدى.
</S>
<S ID=51386>
مەركەز، ئاپتونوم رايوننىڭ 849 مىليون 991 مىڭ يۈەن ئاشلىق، كېۋەز ئۇرۇقلۇقى سېتىۋېلىش تولۇقلىمىسىنى قولغا كەلتۈرۈپ، 2 مىليون 38 مىڭ مو يەرگە تېرىلىدىغان زىرائەت ئۈچۈن يېزا ئىگىلىك ۋاسىتىلىرى ۋە ئۇرۇقلۇق تولۇقلىمىسى تارقىتىپ بېرىپ، بۇنىڭدىن 233 مىڭ 728 ئائىلىنى مەنپەئەتلەندۈرۈپ، دېھقانلارنىڭ 2000غا يېقىن پارنىكتا ھەر خىل مېۋە، 22 مىڭ مو يەردە پەسىلسىز كۆكتات، 5000 مو يەردە قوغۇن – تاۋۇز ئىشلەپچىقىرىشىغا تۈرتكە بولدى.
</S>
<S ID=51387>
يېزا ئىگىلىك مەھسۇلاتلىرىغا توشۇش تولۇقلىمىسى بېرىشنى يولغا قويۇپ، دېھقانلار كەسپىي ھەمكارلىق كوپىراتىپلىرىنىڭ كۆكتاتلارنى ئوراپ قاچىلاش، توشۇشىغا مەدەت بېرىپ، ئىشلەپچىقىرىلغان كۆكتاتلارنىڭ سېتىلىشىنى ئىلگىرى سۈردى. نەتىجىدە يىل بېشىدىن ھازىرغىچە ناھىيە بويىچە 50 مىڭ توننا كۆكتات ناھىيە ئىچى – سىرتىدا سېتىلىپ، دېھقانلار كۆڭۈلدىكىدەك نەپكە ئېرىشتى.
</S>
<S ID=51388>
‏
</S>
</TEXT>
/BODY
/DOC