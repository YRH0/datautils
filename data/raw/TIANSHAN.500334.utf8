<DOC>
<DOCID>TIANSHAN.500334</DOCID>
<HEADER>
<CLASS>مەملىكەت</CLASS>
<DATE>2016-02-22 16:24:18</DATE>
</HEADER>
<BODY>
<HEADLINE>
<S ID=13961>
زاڭزۇلۇق دېھقان داۋا كوپىراتىپى ياسىغان مىس جابدۇقلارنى سېتىپ، ئاممىنى بېيىش ئىمكانىيىتىگە ئىگە قىلدى
</S>
</HEADLINE>
<TEXT>
<S ID=13962>
   جۇڭگو ئۇيغۇرچە رادىيو تورى 22 ـ فېۋرال بېيجىڭ خەۋىرى: زاڭزۇلار كالىندارى بويىچە يېڭى يىلنى خۇشال-خۇرام ئۆتكۈزۈۋاتقان دېھقان داۋا يېڭى يىلدىن كېيىن لاساغا قايتىپ، بىر دۇكان ئىجارە ئېلىپ، كوپىراتىپى ياسىغان مىس جابدۇقلارنى كۆرگەزمە قىلىپ ۋە سېتىپ، تېخىمۇ كۆپ ئاممىنى بېيىش ئىمكانىيىتىگە ئىگە قىلدى.
</S>
<S ID=13963>
   داۋا- شىزاڭنىڭ شەننەن شەھىرى گۇڭگا ناھىيەسى گاڭدۈي بازىرى توگا كەنتىدىكى مىس جابدۇقلىرى كوپىراتىپىنىڭ مەسئۇلى.
</S>
<S ID=13964>
كوپىراتىپ قۇرۇلغاندىن بۇيان، ئۇلار بايلىقنى بىرىكتۈرۈپ، ئون نەچچە نامرات ئائىلىنىڭ ئىشقا ئورۇنلىشىشىغا تۈرتكە بولدى.
</S>
<S ID=13965>
توگا كەنتىدىكىلەرنىڭ يىللىق ئوتتۇرىچە ساپ كىرىمى نەچچە يىل بۇرۇن ئىككى مىڭ يۈەنگىمۇ يەتمەيدىغان بولۇپ، ھازىر ئون مىڭ يۈەندىن ئاشتى.
</S>
<S ID=13966>
   يېقىنقى يىللاردىن بۇيان، شىزاڭنىڭ ھەر قايسى جايلىرى ئاممىنى سەپەرۋەر قىلىپ، ئەنئەنىۋى مىللى قول-ھۈنەر سەنئىتىگە ۋارىسلىق قىلىش، ئېچىشنى بۆسۈش ئېغىزى قىلىپ، دېھقانچىلىق-چارۋىچىلىق رايونلىرىدىكى ئېشىنچا ئەمگەك كۈچلىرىنى ئىشقا ئورۇنلاشتۇرۇشقا تۈرتكە بولۇپ، ئۇلارنىڭ نەق پۇل كىرىمىنى كۆپەيتتى.
</S>
<S ID=13967>
   توگا كەنتىدىكى 25 ياشلىق گۈساڭ لوجۈي بۈگۈنكى كۈندە كوپىراتىپنىڭ «پىشقەدەم ئۇستىسى» بولۇپ قالدى.
</S>
<S ID=13968>
كوپىراتىپقا قاتنىشىشتىن ئىلگىرى ئۇلار بىر ئائىلە كىشىلىرىنىڭ تۇرمۇشى بىرقەدەر قىيىنچىلىقتا ئىدى.
</S>
<S ID=13969>
بۈگۈنكى كۈندە ئۇ ھەر ئايدا ئوتتۇرا ھېساب بىلەن تۆت، بەش مىڭ يۈەن كىرىم قىلالايدىغان بولدى.
</S>
<S ID=13970>
بۇ يىلنىمۇ ناھايىتى ياخشى ئۆتكۈزدى.
</S>
<S ID=13971>
   زاڭزۇلار كالىندارى بويىچە يېڭى يىل ھارپىسىدا، لاسا، رېكازى قاتارلىق شەھەرلەردە رىنبۇ ناھىيەسى كاڭشيۇڭ يېزىسىدىن كەلگەن دېھقان-چارۋىچىلار كوچىلارغا چىقىپ، زاڭزۇلارنىڭ يېڭى يىلىدا كەم بولسا بولمايدىغان سېرىق مېيىنى ساتتى.
</S>
<S ID=13972>
كاڭشيۇڭ يېزىسىدىكى نۇرغۇن نامرات ئائىلىلەر بۇ قول-ھۆنەرگە تايىنىپ، نامراتلىق قالپىقىنى ئېلىپ تاشلىدى.
</S>
<S ID=13973>
   كاڭشيۇڭ يېزىسىدا پېشقەدەم سەنئەتكار باساڭنىڭ تېخنىكىسى ئالدىنقى قاتاردا تۇرىدۇ.
</S>
<S ID=13974>
تېخىمۇ كۆپ ياشلارنىڭ سېرىق ماينى ياساش ماھارىتىگە ۋارىسلىق ۋە تەرەققىي قىلدۇرۇشىغا ئىلھام بېرىش ئۈچۈن، كاڭشيۇڭ يېزىسى 2008-يىلىدىن باشلاپ، سېرىق ماي ياساش ماھارىتى بويىچە تەربىيەلەش كۇرسى ئاچتى، نامراتلىقنى يۆلەش تەربىيەلەشكە مۇناسىۋەتلىك مەبلەغدىن جەمئىي بىر مىليون يۈەن ئىلتىماس قىلىپ، مىڭ ئادەم قېتىمغا يېقىن ئادەمنى تەربىيەلىدى.
</S>
</TEXT>
/BODY
/DOC