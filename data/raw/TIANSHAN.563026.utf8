<DOC>
<DOCID>TIANSHAN.563026</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-11-07 15:39:26</DATE>
</HEADER>
<BODY>
<HEADLINE>
<S ID=57438>
يوپۇغا ناھىيەسىدە ھەر مىللەت خەلق بىر ئائىلە كىشىلىرىدەك ئىناق ئۆتمەكتە
</S>
</HEADLINE>
<TEXT>
<S ID=57439>
 ئىمىنجان تۇرسۇن خەۋەر قىلىدۇ: يوپۇغا ناھىيەسىدىكى ھەر مىللەت خەلق ئۇزاق يىللار مابەينىدە ئىتتىپاقلىق كۈچ، ئىتتىپاقلىق غەلىبە، ئىتتىپاقلىق تەرەققىيات ۋە ئەمىنلىكنىڭ ئاساسى، دېگەن ئىتتىپاقلىق ئۇلۇغۋار ئىدىيەسىنى قەلبىگە چوڭقۇر سىڭدۈرۈپ، ئانارنىڭ دانىسىدەك زىچ جىپسىلىشىپ، ئېجىل – ئىناق ياشاپ كەلمەكتە.
</S>
<S ID=57440>
 يوپۇغا ناھىيەسى يېقىنقى يىللاردىن بۇيان مىللەتلەر ئىتتىپاقلىقى – تەرەققىياتىنى ئىلگىرى سۈرۈش خىزمىتىنى يەنىمۇ ياخشى ئىشلەش ئۈچۈن، مىللەتلەر ئىتتىپاقلىقى – تەرەققىياتىدىكى ئاكتىپ ئېنېرگىيەلىك ئۈلگىلەرنى بەرپا قىلىش پائالىيەتلىرىنى ئۈزۈلدۈرمەي قانات يايدۇرۇپ، ئاپتونوم رايون، ۋىلايەت ۋە ناھىيە دەرىجىلىك مىللەتلەر ئىتتىپاقلىقى – تەرەققىياتىدىكى كۆپلىگەن ئۈلگىلىك ئورۇن، نەمۇنىچى شەخسلەرنى بارلىققا كەلتۈرۈپ، ئۇلارنىڭ ئاساسىي قاتلام مىللەتلەر ئىتتىپاقلىقى – تەرەققىياتى خىزمىتىدىكى نەمۇنىلىك، باشلامچىلىق، يېتەكچىلىك رولىنى پائال جارى قىلدۇردى.
</S>
<S ID=57441>
پارتىيەنىڭ مىللەتلەر، دىن سىياسىتى، خەلققە نەپ يەتكۈزۈش سىياسەتلىرىنى ئەتراپلىق تەشۋىق قىلىپ، ناھىيەدىكى بارلىق ئاممىنى ئېجىل – ئىناق، ھەمنەپەس، قەلبداش بولۇپ، بىر نىيەت، بىر مەقسەتتە ئىتتىپاقلىشىپ ياشاش، بىرلىكتە گۈزەل يۇرت – ماكان بەرپا قىلىشقا يېتەكلىدى.
</S>
<S ID=57442>
بۇنىڭ بىلەن ھەر مىللەت ئامما ئۇيۇل تاشتەك زىچ ئىتتىپاقلىشىپ، ئۆز ئارا ياردەم بېرىش، ئۆز ئارا كۆيۈنۈش، ئىتتىپاقلىشىپ قىيىنچىلىقلارنى يېڭىش، تەرەققىياتتىن ئورتاق بەھرىمەن بولۇش، مىننەتدار بولۇش جەھەتلەردە مىللەتلەر ئىتتىپاقلىقى ناخشىسىنى بىللە ياڭراتتى.
</S>
<S ID=57443>
 قەشقەر ۋىلايىتى بويىچە مىللەتلەر ئىتتىپاقلىقى – تەرەققىياتىدىكى ئۈلگىلىك كەنتلەرنىڭ بىرى بولغان يوپۇغا يېزىسىنىڭ كورا كەنتى پارتىيە ياچېيكىسىنىڭ شۇجىسى ئاۋۇت ساۋۇت مۇنداق دېدى: مىللەتلەر ئىتتىپاقلىقى گۈلى ئەڭ چىرايلىق، ئەڭ خۇش پۇراق گۈل.
</S>
<S ID=57444>
مىللەتلەر ئىتتىپاقلىقى مېۋىسى ئەڭ شېرىن، ئەڭ تاتلىق مېۋە. مىللەتلەر ئىتتىپاقلىقى ناخشىسى ئەڭ يېقىملىق، مەڭگۈ تۈگىمەس ناخشا.
</S>
<S ID=57445>
كەنتىمىزدىكى 279 ئائىلىلىك ئۇيغۇر دېھقان بىلەن 46 ئائىلىلىك خەنزۇ دېھقاننى بىر ئائىلە كىشىلىرىدەك ئېجىل – ئىناق ئۆتۈشكە يېتەكلىشىمىز نەتىجىسىدە ھازىر دېھقانلار ئارىسىدا ئەڭ چوڭقۇر قېرىنداشلىق مۇناسىۋەت ئورنىتىلدى.
</S>
<S ID=57446>
كەنتىمىزدىكى ئۇيغۇر دېھقانلار بىلەن خەنزۇ دېھقانلار ئوتتۇرىسىدا چوڭ – كىچىك ئىشلارنىڭ ھەممىسىدە ئۆزئارا ياردەم بېرىدىغان، كۆيۈنىدىغان ياخشى كەيپىيات ئەۋج ئالدى.
</S>
<S ID=57447>
 كورا كەنتىدىكى فىڭ يۈگۇاڭ مۇنداق دېدى: مەن مۇشۇ كەنتتە تۇغۇلۇپ چوڭ بولغان، ئاتا – ئانام 60 نەچچە يىل ئىلگىرى بۇ يەرگە كەلگەندە، كەنتتىكى ئۇيغۇر قېرىنداشلىرىمىزنىڭ ياردىمىدە تىرىكچىلىك قىلغان ئىكەن.
</S>
<S ID=57448>
ئۇلار دائىم ماڭا ئۇيغۇر قېرىنداشلارنىڭ ياخشىلىقىغا ئىمكانىيەتنىڭ بارىچە جاۋاب قايتۇرۇشىمنى تاپىلاپ تۇراتتى.
</S>
<S ID=57449>
خېلى يىللار بولدى، بىز ئۇيغۇر قېرىنداشلىرىمىز بىلەن مەيلى ئېلىم – بېرىم ئىشلىرى ياكى ئەمگەك كۈچى جەھەتلەردە بولسۇن ئۆزئارا ھەمدەمدە بولۇپ، ئۇرۇق – تۇغقانلاردەك ئېجىل – ئىناق ئۆتۈۋاتىمىز.
</S>
<S ID=57450>
 كورا كەنتىدىكى تۇرغۇن سادىق مۇنداق دېدى: كونىلار ‹‹يىراقتىكى تۇغقاندىن، يېقىندىكى قوشنا ئەلا›› دەپ، راست ئېيتىپتىكەن.
</S>
<S ID=57451>
فىڭ يۈگۇاڭ بىلەن ئاكا – ئۇكا بولۇپ ئۆتۈۋاتقىنىمىزغا مانا ھازىر 15 يىلدىن ئاشتى، قانداقلا ئىشقا يولۇقساق قىيىنچىلىقلارنى بىللە ھەل قىلىمىز، تېرىقچىلىق ئۈسكۈنە – جابدۇقلىرىنى ئۆزىمىزنىڭكىدەك خاتىرجەم ئىشلىتىمىز.
</S>
<S ID=57452>
بىز بۇ خىل ئىناقلىق، قېرىنداشلىق مۇناسىۋىتىنى مەڭگۈ قەدىرلەيمىز.
</S>
<S ID=57453>

</S>
</TEXT>
/BODY
/DOC