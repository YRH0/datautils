<DOC>
<DOCID>TIANSHAN.487442</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-13 12:45:29</DATE>
</HEADER>
<BODY>
<HEADLINE>
<S ID=2811>
پىچان ناھىيەسى سانائەتنى ئىقتىسادنى گۈللەندۈرۈشتىكى تۈرتكىگە ئايلاندۇردى
</S>
</HEADLINE>
<TEXT>
<S ID=2812>
       ئىختىيارىي مۇخبىرىمىز مىجىت ئىبراھىم خەۋىرى: پىچان ناھىيەسى «12-بەش يىل» مەزگىلىدە سانائەت ئارقىلىق ناھىيەنى قۇدرەت تاپقۇزۇش ئىستراتېگىيەسىدە چىڭ تۇرۇپ، سانائەت ئىقتىسادىي قۇرۇلمىسىنى سەرخىللاشتۇرۇش، سودىگەر چاقىرىپ، مەبلەغ جەلپ قىلىش، سانائەت رايونلىرىنىڭ ئۇل مۇئەسسەسە قۇرۇلۇشىنى ياخشىلاش ئارقىلىق، سانائەتنى ئىقتىسادنى گۈللەندۈرۈشتىكى تۈرتكىگە ئايلاندۇردى.
</S>
<S ID=2813>
    پىچان ناھىيەسى «12-بەش يىل» مەزگىلىدە سانائەت رايونلىرىنىڭ ئۇل مۇئەسسەسەلىرىنى ياخشىلاپ، نېفىتلىكنى مۇستەھكەملەش ئاساسىدا، يەرلىك سانائەت بىلەن نېفىتلىكتىن باشقا كەسىپلەرنى تەرەققىي قىلدۇرۇشقا كۈچ سەرپ قىلدى؛ سودىگەر چاقىرىپ مەبلەغ جەلپ قىلىش ۋە تۈر قۇرۇلۇش سالمىقىنى زورايتىپ، «100 كۈن قاتتىق ئىشلەش»تەك كارخانىلار ئۈچۈن مۇلازىمەت قىلىش پائالىيىتىنى تۇتقا قىلىپ، يېڭىچە سانائەتلىشىش تەرەققىياتىدىكى «ئىگىلىك تىكلەش ئەندىزىسى» نى بەرپا قىلىشنى چۆرىدەپ، نېفىت-خىمىيە سانائىتى، ئىلغار ئۈسكۈنىلەرنى ياساش قاتارلىق «توققۇز كەسىپ» زەنجىرىنى ئۇزارتىپ، شامال كۈچى، يورۇقلۇق ۋولت قاتارلىق بىر تۈركۈم يېڭى تۈرلەرنى يوقلۇقتىن بارلىققا كەلتۈردى؛ «تيەنچۈەن»، «ۋەن شۈنفا» قاتارلىق بىر تۈركۈم كارخانىلار پىچانغا ماكانلىشىپ، ئىقتىسادنىڭ يېڭى ئېشىش نۇقتىلىرىنى شەكىللەندۈردى؛ تېما، تيەن جيې، «ۋەنجىن»، «خۇييۈ»، «شېڭخۇي» قاتارلىق بىر تۈركۈم كارخانىلار تىپ ئۆزگەرتىپ، دەرىجىسىنى ۋەزىپىسىنى تاماملىدى ياكى ئاخىرقى باسقۇچقا كىردى؛ جۇڭگو ئاليومىن گۇرۇھىنىڭ مىليون توننىلىق ئاليومىننى ئېلېكترولىزلاش تۈرى، «ۋەنشياڭ» گۇرۇھىنىڭ 300 مىڭ توننىلىق كالىي (ناترىي) نىترات تۈرى، «شىنجىڭخۇا» گۇرۇھىنىڭ 200 مىڭ توننىلىق ئورگانىك سېلىتسىي ئىشلەپچىقىرىش تۈرى، «جىنخۇي» گۇرۇھىنىڭ 350 مىڭ توننىلىق يۇمىلاق گرافىتلىق چۇيۇن تۇرۇبا ئىشلەپچىقىرىش تۈرى، «جۇڭلۈ» گۇرۇھىنىڭ بىر مىليون توننىلىق ئېلېكترولىزلانغان قوغۇشۇن ئىشلەپچىقىرىش تۈرى، باۋتۇڭ گۇرۇھىنىڭ مىليون توننىلىق تۆمۈر قېتىشمىسى ئىشلەپچىقىرىش تۈرى قاتارلىق نۇقتىلىق قۇرۇلۇش تۈرلىرى مۇقىم ئىلگىرى سۈرۈلدى؛ جۇڭگو ئېلېكتىر مەبلەغ سېلىش شىركىتى، سەنشيا يېڭى ئېنېرگىيەسى قاتارلىق يورۇقلۇق ئېلېكتىر كارخانىلىرىنىڭ توك تارقىتىش تۈرلىرىدە كەينى-كەينىدىن ئىش باشلاندى؛ «تيەنچۈەن» شىركىتىنىڭ نېفىت ماشىنىسى پىششىقلاش 1-، 2-قارارلىق قۇرۇلۇشى تاماملاندى، بۇ ناھىيە يەنە 500 مىليون يۈەنگە يېقىن مەبلەغ سېلىپ، سانائەت رايونلىرىنىڭ سۇ، توك، يول، خەۋەرلىشىش قاتارلىق ئۇل مۇئەسسەسە قۇرۇلۇشىنى مۇكەممەللەشتۈرۈپ، سانائەت رايونلىرىنىڭ ئۇنىۋېرسال مۇلازىمەت ئىقتىدارىنى يۇقىرى كۆتۈردى.
</S>
<S ID=2814>
كارخانىلارنىڭ تېخنىكىسىنى يېڭىلاشنى تېزلىتىپ، ئېنېرگىيە تېجەپ، بۇلغانمىنى ئازايتىش ۋە سەرپىياتنى تۆۋەنلىتىش خىزمىتىنى پائال ئىلگىرى سۈردى؛ ئىگىلىنىشىچە، 2015-يىلى پىچان ناھىيەسىنىڭ سانائەت ئىشلەپچىقىرىش ئومۇمىي قىممىتى 6 مىليارد 519 مىليون يۈەنگە يېتىپ، «12-بەش يىل» مەزگىلىدە يىلىغا ئوتتۇرا ھېساب بىلەن %4.13 ئېشىپ، يېڭىچە سانائەتلىشىش ناھىيە ئىقتىسادىنى گۈللەندۈرۈشتىكى تۈرتكىلىك كۈچكە ئايلاندى.
</S>
</TEXT>
/BODY
/DOC