<DOC>
<DOCID>TIANSHAN.536557</DOCID>
<HEADER>
<CLASS>شىنجاڭ</CLASS>
<DATE>2016-07-25 10:43:18</DATE>
</HEADER>
<BODY>
<HEADLINE>
<S ID=34571>
قومۇل شەھىرىدە يەنە 27 ئېلېكتىر ئىستانسىسى تورلاشتۇرۇلدى
</S>
</HEADLINE>
<TEXT>
<S ID=34572>
    ئىختىيارىي مۇخبىرىمىز ئابلىمىت ئابلىزنىڭ قومۇل شەھىرىدىكى ئالاقىدار تارماقلاردىن ئۇقۇشىچە، قومۇل شەھىرىدە ئالدىنقى يېرىم يىلدا 27 يورۇقلۇق ۋولت ئېلېكتىر ئىستانسىسى يېڭىدىن تورلاشتۇرۇلۇپ، قومۇل شەھىرىنىڭ گېنېراتورلار گۇرۇپپىسى ئۈزلۈكسىز ئېشىپ، پاكىز ئېنېرگىيە قومۇلنىڭ ئىجتىمائىي ۋە ئىقتىسادىي تەرەققىياتىنىڭ ئاساسلىق ھەرىكەتلەندۈرگۈچ كۈچى بولۇپ قالغان.
</S>
<S ID=34573>
    ئۇقۇشىمچە، قومۇل شەھىرى يېقىنقى يىللاردىن بۇيان ئەۋزەل بايلىق مەنبەلىرىدىن پايدىلىنىپ، بايلىق ئەۋزەللىكىنى ئىقتىسادىي ئەۋزەللىككە ئايلاندۇرۇشقا كۈچىگەن. ئىيۇننىڭ ئاخىرىغىچە قومۇل ئېلېكتىر تورىنىڭ يېڭىدىن كۆپەيگەن يېڭى ئېنېرگىيە گېنېراتورلار گۇرۇپپىسىنىڭ ئومۇمىي سىغىمى 1029 مېگاۋايىتقا يەتكەن بولۇپ، بۇنىڭ ئىچىدە يېڭىدىن كۆپەيگەن شامال ئېلېكتىر مەيدانىنىڭ سىغىمى 50 مېگاۋايىت، يورۇقلۇق ۋولت ئېلېكتىر ئىستانسىسىنىڭ 1150 مېگاۋايىت بولغان. ئومۇمىي يورۇقلۇق ۋولت ئېلېكتىر ئىستانسىسى 68گە يېتىپ، ئېلېكتىر تورى گېنېراتورلار گۇرۇپپىسى ئومۇمىي سىغىمىنىڭ %13.42ىنى، شامال ئېلېكتىر مەيدانى 70كە يېتىپ، ئېلېكتىر تورى گېنېراتورلار گۇرۇپپىسى ئومۇمىي سىغىمىنىڭ %49.14ىنى ئىگىلىگەن.
</S>
</TEXT>
/BODY
/DOC