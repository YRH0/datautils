<DOC>
<DOCID>TIANSHAN.524735</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-24 13:03:51</DATE>
</HEADER>
<BODY>
<HEADLINE>
<S ID=28875>
بورتالا شەھىرى سەككىز يەسلىگە 4 مىليون 680 مىڭ يۈەن ياردەم پۇلى تارقاتتى
</S>
</HEADLINE>
<TEXT>
<S ID=28876>
   يۈسۈپجان سىدىق خەۋەر قىلىدۇ: بورتالا شەھىرى يېقىندا شەھەردىكى سەككىز يەسلىگە 2015 – يىللىق يەسلى مائارىپى تەرەققىياتى مۇكاپات ياردىمى مەبلىغىدىن 4 مىليون 680 مىڭ يۈەن تارقاتتى. بۇنىڭ ئىچىدە پۇقراۋى يەسلىلەرگە 2 مىليون 500 مىڭ يۈەن، دۆلەت باشقۇرۇشىدىكى يەسلىلەرگە 2 مىليون 180 مىڭ يۈەن تارقىتىلدى، بۇ ياردەم مەبلىغىدىن يەسلى يېشىدىكى 3250 بالا نەپكە ئېرىشىدىغان بولدى.
</S>
<S ID=28877>
   بۇ شەھەر يېقىنقى يىللاردىن بۇيان، يەسلى مائارىپىنىڭ تەرەققىياتىغا ئالاھىدە ئەھمىيەت بېرىپ، پۇقراۋى يەسلىلەرنىڭ تەرەققىياتىغا يار – يۆلەك بولدى. مالىيە خاراكتېرلىك مەبلەغ سېلىنمىسىنى مۇۋاپىق ئورۇنلاشتۇرۇپ، پۇقراۋى يەسلىلەرنىڭ باشقۇرۇش ۋە تەربىيەلەش شارائىتىنى ياخشىلاپ، يەسلى مائارىپى بايلىقى مەنبەسىنى كېڭەيتىپ، پۇقراۋى يەسلىلەرنىڭ باشقۇرۇش سەۋىيەسى ۋە سۈپىتىنى تىرىشىپ يۇقىرى كۆتۈردى. بۇنىڭ بىلەن پۇقراۋى يەسلىلەر بىلەن ھۆكۈمەت باشقۇرۇشىدىكى يەسلىلەر ئارىسىدىكى پەرق يەنىمۇ كىچىكلىتىلىپ، شەھەر، يېزىلارنى قاپلىغان، جايلىشىشى مۇۋاپىق يەسلى مائارىپى جامائەت مۇلازىمىتى سىستېمىسى بەرپا قىلىندى.
</S>
<S ID=28878>
‏
</S>
</TEXT>
/BODY
/DOC