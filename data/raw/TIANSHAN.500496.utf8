<DOC>
<DOCID>TIANSHAN.500496</DOCID>
<HEADER>
<CLASS>شىنجاڭ</CLASS>
<DATE>2016-02-22 18:21:15</DATE>
</HEADER>
<BODY>
<HEADLINE>
<S ID=14189>
ئاپتونوم رايونلۇق ئەدەبىيات- سەنئەتچىلەر بىرلەشمىسىنىڭ 7- نۆۋەتلىك 6- قېتىملىق ئومۇمىي كومىتېتى يىغىنى ئېچىلدى
</S>
</HEADLINE>
<TEXT>
<S ID=14190>
     شىنجاڭ ئۇيغۇر ئاپتونوم رايونلۇق ئەدەبىيات-سەنئەتچىلەر بىرلەشمىسىنىڭ 7-نۆۋەتلىك 6-قېتىملىق ئومۇمىي كومىتېتى يىغىنى 18-فېۋرال چۈشتىن بۇرۇن ئۈرۈمچىدە ئېچىلدى.
</S>
<S ID=14191>
    شىنجاڭ ئۇيغۇر ئاپتونوم رايونلۇق پارتكوم دائىمىي كومىتېتىنىڭ ئەزاسى، ئاپتونوم رايونلۇق پارتكوم تەشۋىقات بۆلۈمىنىڭ باشلىقى لى شۆجۈن يىغىنغا قاتناشتى ھەمدە سۆز قىلدى.
</S>
<S ID=14192>
    لى شۆجۈن مۇنداق دېدى: بۇلتۇر بىر يىلدا، ئاپتونوم رايونىمىزدىكى ھەر مىللەت ئەدەبىيات- سەنئەت بىلەن شۇغۇللىنىدىغان خادىملار دەۋر قەدىمىگە يېقىندىن ئەگىشىپ، شىنجاڭنىڭ ئەمەلىيىتىگە زىچ ماسلىشىپ، زامانىۋى مەدەنىيەتنى يېتەكچى قىلىشتا چىڭ تۇرۇپ، ئاپتونوم رايون قۇرۇلغانلىقىنىڭ 60 يىللىقىنى تەبرىكلەش پائالىيىتىنى پۇرسەت دەپ بىلىپ، كۆتۈرەڭگۈ روھىي ھالەت بىلەن، دەۋرگە مەدھىيە ئوقۇپ، رېئال ئۇيۇشۇش كۈچىنى ئەكىس ئەتتۈرۈپ، بىر تۈركۈم سوتسىيالىستىك يادرولۇق قىممەت قارىشى بىلەن شىنجاڭ روھىنى جارىي قىلدۇرىدىغان روشەن دەۋر پۇرىقى، رايون ئالاھىدىلىكىگە ئىگە مۇنەۋۋەر مەدەنىيەت سەنئەت ئەسەرلىرىنى يارىتىپ، شىنجاڭدىكى ھەر مىللەت ئەدەبىيات- سەنئەت خىزمەتچىلىرىنىڭ سىياسى ئېڭى ۋە مەسئۇلىيەتنى ئۈستىگە ئېلىش ئېڭىنى نامايەن قىلدى.
</S>
<S ID=14193>
لى شۆجۈن مۇنداق دەپ تەكىتلىدى: 2016-يىلى ئومۇميۈزلۈك ھاللىق جەمئىيەت بەرپا قىلىشتا، مۇتلەق غەلبىنى قولغا كەلتۈرۈشتىكى باشلىنىش يىلى، قۇرۇلما خارەكتىرلىك ئىسلاھاتنى ئىلگىرى سۈرۈشتىكى ئۆتكەلگە ھۇجۇم قىلىش يىلى.
</S>
<S ID=14194>
شۇنىڭ ئۈچۈن، ئاپتونوم رايونىمىزدىكى ھەر دەرىجىلىك ئەدەبىيات-سەنئەت بىرلەشمىلىرى مەركەزنىڭ روھى ۋە ئاپتونوم رايونلۇق پارتكومنىڭ تەدبىر ئورۇنلاشتۇرمىلىرىنى چوڭقۇر ئۆگىنىپ، تەشۋىق قىلىپ ۋە ئىزچىللاشتۇرۇپ، ئەدەبىيات- سەنئەت خىزمىتىگە يۈزلىنىۋاتقان يېڭى ۋەزىيەت ۋە تەلەپلەرنى توغرا ئىگىلەپ، ئىدىيىۋى تونۇشنى ئاپتونوم رايونلۇق پارتكومنىڭ ئورۇنلاشتۇرمىلىرى ئاساسىدا بىرلىككە كەلتۈرۈپ، خىزمەت ئىدىيىسى ۋە ئۇسۇلىدا يېڭىلىق يارىتىشنى زور كۈچ بىلەن ئىلگىرى سۈرۈپ، ئەدەبىيات- سەنئەت خىزمىتىنىڭ پۈتۈن گەۋدىلىك سەۋىيەسىنى يۇقىرى كۆتۈرۈش كېرەك.
</S>
</TEXT>
/BODY
/DOC