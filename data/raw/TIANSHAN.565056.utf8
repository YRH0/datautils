<DOC>
<DOCID>TIANSHAN.565056</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-11-15 16:08:10</DATE>
</HEADER>
<BODY>
<HEADLINE>
<S ID=59390>
بېھىشباغ دېھقانلىرى خاس باغۋەنچىلىككە تايىنىپ كىرىمىنى ئاشۇردى
</S>
</HEADLINE>
<TEXT>
<S ID=59391>
  ئەھمەد ئىسمائىل خەۋەر قىلىدۇ: كۇچا ناھىيەسىنىڭ بېھىشباغ يېزىسى يېقىنقى يىللاردىن بۇيان باغۋەنچىلىك قۇرۇلمىسىنى تەڭشەپ، دېھقانلارنى ياڭاق، چىلان دەرەخلىرىنىڭ پەرۋىشىنى ياخشىلاپ، كىرىمىنى كۆپەيتىشكە يېتەكلىدى.
</S>
<S ID=59392>
بېھىشباغ يېزىسىنىڭ بوستان 2 – كەنتىدىكى تۇردى قارى مۇنداق دېدى: مەن 2008 – يىلىدىن بۇيان يېزا، كەنت رەھبەرلىرىنىڭ يېتەكلىشى بىلەن يەتتە مو يېرىمدىكى زىرائەت ئارىسىغا ياڭاق، چىلان كۆچىتىنى كىرىشتۈرۈپ تىكىپ، تېخنىكىلىق تەلەپ بويىچە پەرۋىش قىلغانىدىم، ھازىر بۇ كۆچەتلەر ئوبدان ئاينىپ بالدۇر مېۋىگە كىردى.
</S>
<S ID=59393>
بۇلتۇر يەتتە مو يەردىكى ياڭاق، چىلاندىن 20 مىڭ يۈەندىن ئارتۇق كىرىم قىلغانىدىم، بۇ يىل بۇ باغلارنىڭ پەرۋىشىنى تېخىمۇ ياخشىلىۋېدىم، ياڭاقنىڭ دانىسى چوڭ، ھوسۇلىمۇ بۇلتۇرقىدىن كۆپ بولۇپ، ھازىرغىچە 22 مىڭ يۈەن كىرىم قىلدىم، قالغان ياڭاق ۋە چىلىنىم 5000 يۈەنگە يارايدۇ.
</S>
<S ID=59394>
 بېھىشباغ يېزىسى ياڭاقلىق ۋە چىلانلىق باغلارنى ئاساس قىلىپ باغ بىنا قىلىشنى دېھقانلارنىڭ كىرىمنى كۆپەيتىشتىكى مۇھىم ۋاسىتە قىلىپ چىڭ تۇتتى.
</S>
<S ID=59395>
مۇناسىۋەتلىك تارماقلاردىن كەسپىي خادىملارنى تەكلىپ قىلىپ، دېھقانلارنى ياڭاق، چىلان كۆچەتلىرىنى پەرۋىش قىلىش، كېسەلنىڭ ئالدىنى ئېلىش، زىيانسىز مەھسۇلات ئىشلەپچىقىرىش قاتارلىق بىلىملەر بويىچە تەربىيەلىدى ۋە تېخنىكلارنى دېھقانلارنىڭ ھوسۇلى تۆۋەن ياڭاق كۆچەتلىرىنى ئۇلاپ بېرىشكە ئەۋەتىپ، سورتىنى ھەم سۈپىتىنى يۇقىرى كۆتۈردى.
</S>
<S ID=59396>
 يېزا، كەنتلەردە ھەمكارلىق كوپىراتىپلىرى ياڭاق، چىلانلارنى بىر تۇتاش سېتىۋېلىپ، دېھقانلار ئىشلەپچىقارغان مەھسۇلاتلارنىڭ ئوبوروت يوللىرىنى تېزلىتىپ، مەھسۇلات قىممىتىنى ئاشۇردى.
</S>
<S ID=59397>
ھەر يىلى ياڭاق، چىلان پىشقان مەزگىلدە باھالاش پائالىيەتلىرىنى ئۇيۇشتۇرۇپ، كۆلەملىك، سورتلۇق باغ بىنا قىلغانلارنى مۇكاپاتلاپ، ئاممىنىڭ ياڭاقلىق، چىلانلىق باغ بىنا قىلىش ئاكتىپلىقىنى ئاشۇردى.
</S>
<S ID=59398>
بۇنىڭ بىلەن ھازىر يېزا بويىچە ياڭاقلىق كۆلىمى 29 مىڭ موغا، مېۋىگە كىرگەن كۆلەم 28 مىڭ موغا، چىلانلىق كۆلىمى 17 مىڭ موغا، مېۋىگە كىرگەن كۆلەم 15 مىڭ موغا يېتىپ، ئومۇمىي باغ كۆلىمىنىڭ %72ىنى ئىگىلىدى.
</S>
<S ID=59399>
‏
</S>
</TEXT>
/BODY
/DOC