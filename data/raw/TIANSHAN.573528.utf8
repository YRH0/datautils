<DOC>
<DOCID>TIANSHAN.573528</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-12-21 13:05:08</DATE>
</HEADER>
<BODY>
<HEADLINE>
<S ID=66798>
خىزمەت ئەترىتى باش نىشاننى ئەمەلگە ئاشۇرۇشقا پۇختا تەييارلىق كۆردى
</S>
</HEADLINE>
<TEXT>
<S ID=66799>
 بەي فېڭدەن خەۋەر قىلىدۇ: قەشقەر ۋىلايەتلىك يەرلىك باج ئىدارىسىدىن ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى بويىچە پەيزاۋات ناھىيەسىنىڭ قوشئاۋات يېزىسى شاخيادى كەنتى بىلەن ئاۋات مەھەللىسى كەنتىدە تۇرۇۋاتقان خىزمەت ئەترىتىدىكى كادىرلار ئاپتونوم رايونلۇق پارتكومنىڭ مۇھىم يىغىنلىرىنىڭ روھىنى تەشۋىق قىلىش، ئەمەلىيلەشتۈرۈش داۋامىدا ئاممىغا نەپ يەتكۈزۈش، ئاممىنىڭ تۇرمۇشىغا كۆڭۈل بۆلۈش، ئاممىنى نامراتلىقتىن قۇتۇلدۇرۇشنى مۇھىم نۇقتا قىلىپ، ئىجتىمائىي مۇقىملىق ۋە ئەبەدىي ئەمىنلىكتىن ئىبارەت باش نىشاننى ئەمەلگە ئاشۇرۇشقا پۇختا ئاساس سالدى.
</S>
<S ID=66800>
 بۇ ئىككى كەنتتە تۇرۇشلۇق خىزمەت ئەترىتىدىكى كادىرلار كەنت ۋە مەكتەپلەرنى مەركەز قىلىپ دۆلەت بايرىقى چىقىرىش ۋە دۆلەت بايرىقى ئاستىدا كەنت ئاھالىلىرى ھەم ئوقۇغۇچىلارنىڭ پارتىيەدىن مىننەتدار بولۇش ھېسسىياتىنى بايان قىلىش پائالىيەتلىرىنى دائىملاشتۇردى؛ پارتىيە، ئىتتىپاق ئەزالىرى دەرسخانىسى ۋە دىنىي زاتلار تەربىيەسى كۈنى، ھەر تۈرلۈك مەخسۇس تېمىلىق تەشۋىقات پائالىيەتلىرى كۈنىدىن پايدىلىنىپ، 90 مىڭ 600 ئادەم (قېتىم) دىن ئارتۇق كىشىگە پارتىيەنىڭ مىللەت، دىن سىياسىتى، ئاپتونوم رايوننىڭ ‹‹مىللەتلەر ئىتتىپاقلىقى – تەرەققىياتى يىلى›› پائالىيىتى، ‹‹مىللەتلەر ئىتتىپاقلىشىپ بىر ئائىلە كىشىلىرىدەك بولۇش›› پائالىيىتىنىڭ مۇھىم ئەھمىيىتى، يېتەكچى ئىدىيەسى، سىياسەت ئەۋزەللىكىنى كەڭ دائىرىلىك تەشۋىق قىلىپ، ئاممىنىڭ قەلبىدىكى تۈگۈننى يېشىپ، ئىدىيەسىنى ئازاد قىلىپ، ئۇلارنىڭ كۈچىنى، ئەقىل – پاراسىتىنى باش نىشاننى ئەمەلگە ئاشۇرۇشقا بېغىشلاشقا رىغبەتلەندۈردى.
</S>
<S ID=66801>
ئۇنىڭدىن باشقا ئاممىۋى ئىشلار قۇرۇلۇشى ۋە نامراتلارنى يۆلەش، ياردەم بېرىش تەدبىرلىرى ئۈستىدە ئىزدىنىپ، يۇقىرى دەرىجىلىك ئورۇنلارنىڭ 1 مىليون يۈەندىن ئارتۇق تۈر مەبلىغىنى قولغا كەلتۈرۈپ ئاۋات مەھەللىسى كەنتىدىكى .7 1 كىلومېتىر ئۇزۇنلۇقتىكى يولنى قاتتىقلاشتۇرۇپ بەردى؛ شاخيادى كەنتىدىكى ئارخىپى تۇرغۇزۇلغان 100 نامرات ئائىلىنىڭ ھەر بىرىگە 4000 يۈەن قىممىتىدە بەش تۇياقتىن ساغلىق ئېلىپ بېرىپ، نامرات دېھقانلارنى باقمىچىلىق ئارقىلىق نامراتلىقتىن قۇتۇلۇشقا ئىلھاملاندۇردى.
</S>
<S ID=66802>
‏
</S>
</TEXT>
/BODY
/DOC