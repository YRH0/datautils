<DOC>
<DOCID>TIANSHAN.533877</DOCID>
<HEADER>
<CLASS>شىنجاڭ</CLASS>
<DATE>2016-07-11 12:02:52</DATE>
</HEADER>
<BODY>
<HEADLINE>
<S ID=32694>
ئاپتونوم رايونغا بىۋاسىتە قاراشلىق ئورگانلار باش شۇجى شى جىنپىڭنىڭ ‹‹1–ئىيۇل›› دا قىلغان مۇھىم سۆزىنىڭ روھىنى ئۆگىنىش دوكلات يىغىنى ئۆتكۈزدى
</S>
</HEADLINE>
<TEXT>
<S ID=32695>
   لى ياڭ خەۋەر قىلىدۇ: ئاپتونوم رايونغا بىۋاسىتە قاراشلىق ئورگانلارنىڭ باش شۇجى شى جىنپىڭنىڭ ‹‹1 – ئىيۇل››دا قىلغان مۇھىم سۆزىنىڭ روھىنى ئۆگىنىش لېكسىيە – دوكلات يىغىنى 8 – ئىيۇل چۈشتىن كېيىن ئاپتونوم رايونلۇق پارتىيە مەكتىپىدە ئۆتكۈزۈلدى.
</S>
<S ID=32696>
   بۇ قېتىمقى دوكلات يىغىنىنى ئاپتونوم رايونلۇق پارتكوم تەشۋىقات بۆلۈمى بىلەن ئاپتونوم رايونغا بىۋاسىتە قاراشلىق ئورگانلار خىزمىتى كومىتېتى بىرلىكتە تەشكىللىگەن بولۇپ، بۇنىڭدا باش شۇجى شى جىنپىڭنىڭ ‹‹1 – ئىيۇل››دا قىلغان مۇھىم سۆزىنىڭ روھىنى چوڭقۇر ئۆگىنىپ ۋە ئىزچىللاشتۇرۇپ، ئاپتونوم رايونغا بىۋاسىتە قاراشلىق ئورگانلاردىكى پارتىيە ئەزالىرى، كادىرلارغا قارىتىلغان ئىدىيەۋى تەربىيەنى كۈچەيتىپ، پارتىيە ئەزالىرى، كادىرلارنىڭ جۇڭگوچە سوتسىيالىزم يولىغا، نەزەرىيەسىگە، تۈزۈمىگە، مەدەنىيىتىگە بولغان ئىشەنچىنى يەنىمۇ چىڭىتىپ، ئاپتونوم رايوننىڭ تۈرلۈك ئىشلىرىنىڭ جۇش ئۇرۇپ راۋاجلىنىشىغا تۈرتكە بولۇش مەقسەت قىلىنغان. دوكلات يىغىنىدا، ئاپتونوم رايونلۇق پارتىيە مەكتىپىنىڭ مۇئاۋىن مۇدىرى، پىروفېسسور دىڭ شۇچىڭ ‹‹باش شۇجى شى جىنپىڭنىڭ دۆلەتنى ئىدارە قىلىش، ھاكىمىيەت يۈرگۈزۈش ئىدىيەسى››نى ئاساسىي تېما قىلىپ، باش شۇجى شى جىنپىڭنىڭ ‹‹1 – ئىيۇل››دا قىلغان مۇھىم سۆزىنىڭ روھىنى چوڭقۇر شەرھلىدى ۋە لېكسىيە سۆزلىدى.
</S>
<S ID=32697>
   پىروفېسسور دىڭ شۇچىڭ باش شۇجى شى جىنپىڭنىڭ ‹‹1 – ئىيۇل››دا قىلغان مۇھىم سۆزىنىڭ ئىدىيەۋى مەزمۇنىنى جۇڭگوچە سوتسىيالىزمدا چىڭ تۇرۇش ۋە ئۇنى راۋاجلاندۇرۇش، ‹‹جۇڭگو ئارزۇسى››نى تەرەققىي قىلىش، ئالغا ئىلگىرىلەشنىڭ مەنىۋى بايرىقى قىلىش، ئىسلاھاتنى ئومۇميۈزلۈك چوڭقۇرلاشتۇرۇشنى قەتئىي تەۋرەنمەي ئىلگىرى سۈرۈش، قانۇن ئىدارە قىلىدىغان جۇڭگو قۇرۇلۇشىنى زور كۈچ بىلەن ئىلگىرى سۈرۈش، تەشۋىقات، ئىدىيە خىزمىتىنى ياخشى ئىشلەش، شىنجاڭ خىزمىتىنىڭ كۆزلەش نۇقتىسى ۋە كۈچەش نۇقتىسىنى پۇختا ئىگىلەش قاتارلىق بىر قانچە جەھەتتىن چوڭقۇر تەھلىل قىلدى ھەم شىنجاڭنىڭ ئەمەلىيىتىگە بىرلەشتۈرۈپ، ئاپتونوم رايونىمىزدىكى ھەر مىللەت كادىر، ئاممىنىڭ باش شۇجى شى جىنپىڭنىڭ مۇھىم سۆزىنىڭ روھىنى ھەرىكەت قىبلىنەماسىغا قانداق ئايلاندۇرۇشى توغرىسىدا چۈشەنچە بەردى.
</S>
<S ID=32698>
   ئاپتونوم رايونلۇق پارتكوم بىرلىك سەپ بۆلۈمىنىڭ مۇئاۋىن تەكشۈرۈپ تەتقىق قىلغۇچىسى ۋاڭ لىيۈەن مۇنداق دېدى: دوكلات ماڭا زور ئىلھام بولدى، باش شۇجى شى جىنپىڭنىڭ ‹‹1 – ئىيۇل››دا قىلغان مۇھىم سۆزىنىڭ روھىنى چوڭقۇر چۈشىنىپلا قالماي، بىر پارتىيە ئەزاسى بولۇش سۈپىتىم بىلەن زىممەمدىكى زور تارىخىي مەسئۇلىيەتنى تونۇپ يەتتىم. بۇنىڭدىن كېيىنكى خىزمىتىمدە، كاللامنى مۇھىم سۆزنىڭ روھى بويىچە قوراللاندۇرۇپ، خىزمەتلەرگە يېتەكچىلىك قىلىپ، شىنجاڭنىڭ مىللەت – دىن ئىشلىرى خىزمىتى ۋە مىللەتلەر ئىتتىپاقلىقى خىزمىتىنى ياخشى ئىشلەش ئۈچۈن تۆھپە قوشىمەن.
</S>
</TEXT>
/BODY
/DOC