<DOC>
<DOCID>TIANSHAN.513836</DOCID>
<HEADER>
<CLASS>خەلقئارا</CLASS>
<DATE>2016-03-30 10:58:21</DATE>
</HEADER>
<BODY>
<HEADLINE>
<S ID=22747>
ئامېرىكا تەتقىق قىلىش ئارقىلىق جۇڭگونىڭ كۆچەت تىكىپ ئورمان بەرپا قىلىش ھەرىكىتىنىڭ كۆرۈنەرلىك نەتىجىگە ئېرىشكەنلىكىنى ئىسپاتلىدى
</S>
</HEADLINE>
<TEXT>
<S ID=22748>
   ئامېرىكىلىق تەتقىقاتچىلار يېقىندا ئېلان قىلغان دوكلاتىدا، ئامېرىكا ئالەم بوشلۇقى ئىدارىسىنىڭ يېقىندا ئېلان قىلغان ئەڭ يېڭى سۈرەتلىرىنى تەھلىل قىلىش ئارقىلىق جۇڭگونىڭ يېقىنقى يىللاردىن بۇيانقى كۆچەت تىكىپ ئورمان بەرپا قىلىش ھەرىكىتىنىڭ ئۈنۈمگە ئېرىشكەنلىكىنى، جۇڭگونىڭ بىرقانچە ئەسىردىن بۇيان داۋام قىلىپ كېلىۋاتقان ئورمانلارنى قالايمىقان كېسىش ۋەزىيىتىنى ئۆزگەرتىپ، يەرشارى كىلىماتىنىڭ ئۆزگىرىش تەرەققىياتىنى كونترول قىلىشقا ئۈمىد بېغىشلىغانلىقىنى ئوتتۇرىغا قويدى.
</S>
<S ID=22749>
   ئامېرىكا مىچىگان ئۇنىۋېرسىتېتىنىڭ تەتقىقاتچىلىرى ‹‹ئىلىم – پەن تەرەققىياتى›› ژۇرنىلىدا دوكلات ئېلان قىلىپ مۇنداق دېدى: ئامېرىكا ئالەم بوشلۇقى ئىدارىسى يېڭىدىن بىر تۈركۈم ئوتتۇرا ئېنىقلىقتىكى تەسۋىر سپېكتروسكوپى ئارقىلىق تارتىلغان سۈنئىي ھەمراھ سۈرىتىنى ئېلان قىلدى، تەتقىقاتچىلار بۇ سۈرەتلەرنى نەق مەيدان تەكشۈرۈشى سانلىق مەلۇماتى، گوگۇل يەرشارى سانلىق مەلۇماتى قاتارلىقلار بىلەن بىرلەشتۈرۈش ئارقىلىق جۇڭگونىڭ ئورمان بىلەن قاپلىنىش دائىرىسى جەھەتتىكى ئۆزگىرىشىنى تەھلىل قىلدى.
</S>
<S ID=22750>
تەھلىل قىلىنىشىچە، جۇڭگونىڭ ئورمان بىلەن قاپلىنىش نىسبىتى مۇقىم قەدەمدە ئۆرلىگەن، ئورمان ئومۇمىي كۆلىمى ئۈزلۈكسىز ئاشقان.
</S>
<S ID=22751>
   سانلىق مەلۇماتلاردا كۆرسىتىلىشىچە، 2000 – يىلىدىن 2010 – يىلىغىچە بولغان قىسقىغىنە ئون يىلدا جۇڭگودا %1.6قۇرۇقلۇق كۆلىمى، تەخمىنەن 160 مىڭ كىۋادرات كىلومېتىر يەر قويۇق ئورمان بىلەن قاپلانغان، جۇڭگونىڭ كۆچەت تىكىپ ئورمان بەرپا قىلىش سۈرئىتى ئوخشاش مەزگىلدىكى%0.38لىك ئورمان ئازىيىش سۈرئىتىدىن ئاشقان.
</S>
<S ID=22752>
   تەتقىقاتچىلار ئىلمىي ماقالىسىدە مۇنداق دېدى: نۇرغۇن دۆلەت زور كۆلەمدىكى ئورمان قوغداش ۋە ئورمان بەرپا قىلىش ھەرىكىتىنى قانات يايدۇرۇۋاتىدۇ، بۇ قېتىملىق تەتقىقات دۇنيادىكى ئەڭ چوڭ ئورمان قوغداش قۇرۇلۇشى بولغان جۇڭگو تەبىئىي ئورمان بايلىقلىرىنى قوغداش قۇرۇلۇشىنىڭ ئۈنۈمىنى مۇستەقىل ئىسپاتلاپ چىقتى، نەتىجە شۇنى ئىسپاتلىدىكى بۇ قۇرۇلۇش كۆرۈنەرلىك نەتىجە ياراتتى.
</S>
<S ID=22753>
   تەتقىقات مەسئۇلى ئاندىرىس ۋېنىر مۇنداق دېدى: جۇڭگونىڭ كۆچەت تىكىپ ئورمان بەرپا قىلىش پىلانى جۇڭگونىڭ كىلىمات ئۆزگىرىش مەسىلىسى ھەرىكەت لايىھەسىگە ئۈنۈملۈك ماسلاشتۇرۇلغان بولۇپ، جۇڭگو مۇھىت ئاسراش جەھەتتە روشەن ئىلگىرىلەشلەرنى قولغا كەلتۈردى، جۇڭگونىڭ كۆچەت تىكىپ ئورمان بەرپا قىلىش خىزمىتىدە قولغا كەلتۈرگەن ئاكتىپ نەتىجىسى كىشىلەردە چوڭقۇر تەسىر قالدۇرىدۇ.
</S>
<S ID=22754>
   ۋېنىر مۇنداق دېدى: ئۇلارنىڭ تەتقىقات نەتىجىسى جۇڭگوغا نىسبەتەن ئاكتىپ ئىجابىي تەسىرگە ئىگە.
</S>
<S ID=22755>
‹‹ئەگەر جۇڭگو ئايرىم مىسال ھېسابلانسا، جۇڭگونىڭ مۇناسىۋەتلىك پىلانلىرى ئۈنۈملۈك يولغا قويۇلۇۋاتىدۇ، جۇڭگو ھەم ئۆزىنىڭ كىلىمات ئۆزگىرىشىگە تاقابىل تۇرۇش لايىھەسى ئارقىلىق كاربوننىڭ قويۇپ بېرىلىش نىسبىتىنى ئازايتىش ئۈچۈن تۆھپە قوشماقتا››.
</S>
<S ID=22756>
شىنخۇا ئاگېنتلىقى
</S>
<S ID=22757>
‏
</S>
</TEXT>
/BODY
/DOC