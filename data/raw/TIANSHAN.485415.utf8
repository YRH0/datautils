<DOC>
<DOCID>TIANSHAN.485415</DOCID>
<HEADER>
<CLASS>ئۈرۈمچى</CLASS>
<DATE>2016-01-06 11:44:12</DATE>
</HEADER>
<BODY>
<HEADLINE>
<S ID=943>
ئۈرۈمچىدىكى تۇنجى ئۆسمۈرلەر پۇتبول مەكتىپى تەڭرىتاغ رايونىغا ئورۇنلاشتى
</S>
</HEADLINE>
<TEXT>
<S ID=944>
    باشلانغۇچ مەكتەپنى پۈتكۈزگەندىن كېيىن تولۇقسىز ۋە تولۇق ئوتتۇرىدا مەخسۇس پۇتبول مەشىقى ئېلىپ بارغىلى بولىدۇ.
</S>
<S ID=945>
5-يانۋار، ئۈرۈمچى شەھەرلىك 5-باشلانغۇچ مەكتەپ بىلەن 117-ئوتتۇرا مەكتەپنى بىرلەشتۈرۈپ تەڭرىتاغ رايونىدا ئۆسمۈرلەر پۇتبول مەكتىپى قۇرۇش قاتارلىق مەزمۇنلار ئۈرۈمچى شەھەرلىك تەڭرىتاغ رايونلۇق 9-نۆۋەتلىك كومىتېتىنىڭ 7- ئومۇمىي (كېڭەيتىلگەن) يىغىنىدا ئوتتۇرىغا قويۇلۇشى بىلەن، ئۈرۈمچى شەھەرلىك 5-باشلانغۇچ مەكتەپ ئوقۇغۇچىسى ئەرشىدىن ئابدۇمىجىت ئۆزىنىڭ «پۇتبول ئارزۇسى»نى ئەمەلگە ئاشۇرۇشتىن ئەنسىرىمەيدىغان بولدى.
</S>
<S ID=946>
    ئەرشىدىن ئىلگىرى مەملىكەت دەرىجىلىك پۇتبول مۇسابىقىلىرىدە «ئۈمىد يۇلتۇزى» دېگەن شەرەپكە ئېرىشكەن.
</S>
<S ID=947>
بىراق مەكتەپ پۈتكۈزۈشكە ئاز قالغانسېرى ئەرشىدىن ۋە ئۇنىڭ ساۋاقداشلىرى باشلانغۇچنى پۈتكۈزگەندىن كېيىن پۇتبول تېپىدىغان جاينىڭ بولماسلىقىدىن ئەنسىرەشكە باشلىدى.
</S>
<S ID=948>
    ئۈرۈمچى شەھەرلىك تەڭرىتاغ رايونلۇق مائارىپ ئىدارىسىنىڭ باشلىقى ۋاڭ جاڭچىڭ مۇنداق دېدى: «ئىككى مەكتەپنى بىرلەشتۈرگەندە، تەڭرىتاغ رايونىدىكى پۇتبول مائارىپى مەسلىسىنى ھەل قىلغىلى بولىدۇ.»
</S>
<S ID=949>
نۆۋەتتە ئىككى مەكتەپ رەھبەرلىك بەنزىلىرى ئىككى مەكتەپنى بىرلەشتۈرۈشنى ئەمەلگە ئاشۇرغان بولۇپ، بۇ يىل مارتتا رەسمىي ۋىۋىسكا ئېسىش مۆلچەرلەنمەكتە.
</S>
<S ID=950>
    ئىگىلىنىشىچە، ئۈرۈمچى شەھەرلىك 5-باشلانغۇچ مەكتەپ پۇتبول كومانسدىسى ئۇدا تۆت يىل شەندۇڭ ۋېيفاڭ «ئۈمىد لوڭقىسى» خەلقئارا ئۆسمۈرلەر بىرلەشمە مۇسابىقىسىدە چېمپىيونلۇقنى قولدىن بەرمىگەن.
</S>
<S ID=951>
ئىككى قېتىم «ئولىمپىك تەنتەربىيە مۇسابىقىسى» مەملىكەتلىك ياشلار- ئۆسمۈرلەرنىڭ مەكتەپلەر ئارا پۇتبول چېمپىيونلۇقىنى تالىشىش مۇسابىقىسىدە چېمپىيونلۇققا ئېرىشىپ، ئۆسمۈرلەر پۇتبولچىلىقىدىكى ئەڭ ياخشى نەتىجە ياراتقان.  
</S>
<S ID=952>
‏
</S>
</TEXT>
/BODY
/DOC