<DOC>
<DOCID>TIANSHAN.570543</DOCID>
<HEADER>
<CLASS>شىنجاڭ</CLASS>
<DATE>2016-12-08 12:25:44</DATE>
</HEADER>
<BODY>
<HEADLINE>
<S ID=63851>
17-تۈركۈمدىكى دوكتۇرلار مۇلازىمەت ئۆمىكى شىنجاڭغا كەلدى
</S>
</HEADLINE>
<TEXT>
<S ID=63852>
 ئاپتونوم رايونلۇق پارتكوم تەشكىلات بۆلۈمى، ئاپتونوم رايونلۇق ئىتتىپاق كومىتېتى 7-دېكابىر چۈشتىن بۇرۇن ئۈرۈمچىدە 17-تۈركۈمدىكى دوكتۇرلار مۇلازىمەت ئۆمىكىنىڭ شىنجاڭغا مۇلازىمەت قىلىش ۋە چېنىقىش ئۈچۈن كەلگەن 56 نەپەر ئەزاسىنى كۈتۈۋالدى.
</S>
<S ID=63853>
 بۇ يىل مەركىزىي كومىتېت تەشكىلات بۆلۈمى، كوممۇنىستىك ياشلار ئىتتىپاقى مەركىزىي كومىتېتى مەركەزدىكى دۆلەت ئورگانلىرى ۋە شەرقىي قىسىمدىكى ئۆلكە، شەھەرلەردىكى 396 نەپەر دوكتۇرلۇق ئۇنۋانىغا ئىگە بولغان ياش ئىختىساس ئىگىسىدىن 17-تۈركۈمدە مۇلازىمەت ئۆمىكى تەشكىللەپ، غەربىي رايون، ئىنقىلابىي كونا رايون ۋە چېگرادىكى مىللىي رايونلارغا بىر يىللىق مۇلازىمەت ۋە چېنىقىشقا ئەۋەتتى.
</S>
<S ID=63854>
بۇنىڭ ئىچىدە ئاپتونوم رايونىمىزغا كەلگەن دوكتۇرلار مۇلازىمەت ئۆمىكى ئەزالىرىنىڭ سانى پۈتۈن مەملىكەت ئومۇمىي سانىنىڭ 8/1 ىدىن ئاشىدۇ، بۇ ئالدىنقى تۈركۈمدىكىدىن 1.5 ھەسسە كۆپ بولۇپ، ئاپتونوم رايونىمىز ئەۋەتىلگەن ئادەم سانى ئەڭ كۆپ ئۆلكە-رايونلارنىڭ بىرى ھېسابلىنىدۇ.
</S>
<S ID=63855>
 يىغىندا مۇنۇلار كۆرسىتىلدى: دوكتۇرلار مۇلازىمەت ئۆمىكىنى غەربىي رايون ئۈچۈن مۇلازىمەت قىلدۇرۇش مەركىزىي كومىتېت تەشكىلات بۆلۈمى، كوممۇنىستىك ياشلار ئىتتىپاقى مەركىزىي كومىتېتىنىڭ غەربنى ئېچىشنى قوللاش ۋە رايونلار ئوتتۇرىسىدىكى ماس تەرەققىياتنى ئىلگىرى سۈرۈشتىكى مۇھىم تەدبىرى.
</S>
<S ID=63856>
ئىلگىرىكى دوكتۇرلار مۇلازىمەت ئۆمىكى ئەزالىرى كۈچلۈك سىياسىي ئاڭ، ياخشى روھىي كەيپىيات ۋە ئەمەلىيەتچىل خىزمەت ئىستىلى ئارقىلىق شىنجاڭنىڭ ئىسلاھات تەرەققىياتى ۋە مۇقىملىقى ئۈچۈن زور تۆھپە قوشۇپ، ياخشى نەتىجە ياراتتى ۋە ماختاشقا سازاۋەر بولدى.
</S>
</TEXT>
/BODY
/DOC