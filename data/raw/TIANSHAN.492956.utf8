<DOC>
<DOCID>TIANSHAN.492956</DOCID>
<HEADER>
<CLASS>تېمىلىق خەۋەر</CLASS>
<DATE>2016-01-25 11:41:08</DATE>
</HEADER>
<BODY>
<HEADLINE>
<S ID=5284>
ئۈرۈمچىدە كەلگۈسى بىر ھەپتىدە تېمپېراتۇرا ئۆرلەيدۇ
</S>
</HEADLINE>
<TEXT>
<S ID=5285>
    شىنجاڭ تورى خەۋىرى: 24-يانۋار، ئۈرۈمچى ئاساسىي شەھەر رايونىدا ئەڭ تۆۋەن تېمپېراتۇرا℃20.4-قا چۈشۈپ، قىش كىرگەندىن بۇيانقى ئەڭ تۆۋەن تېمپېراتۇرا بولۇپ قالدى.
</S>
<S ID=5286>
مېتېئورولوگىيە تارماقلىرىنىڭ ئالدىن مەلۇماتىغا قارىغاندا، بۇ ھەپتىدە ئۈرۈمچى كۈچلۈك سوغۇق ھاۋا ئېقىمىنىڭ تەسىرىگە ئۇچرىمايدىكەن.
</S>
<S ID=5287>
كەلگۈسى كۈچ كۈندە ئەڭ تۆۋەن تېمپېراتۇرا℃18-ئەتراپىدا بولۇپ، ئۇنىڭدىن كېينكى كۈنلەردە تېمپېراتۇرا بارا-بارا ئۆرلەيدىكەن.
</S>
<S ID=5288>
ئۈرۈمچى شەھەرلىك مېتېئورولوگىيە ئىستانسىسىنىڭ باشلىقى ۋاڭ جيەننىڭ تونۇشتۇرىشىچە، 20-يانۋار ياغقان قاردىن كېيىن مەركىزىي شەھەر ئۈرۈمچىدە تېمپېراتۇرا كۆرۈنەرلىك تۆۋەنلەشكە باشلاپ، ئوتتۇرىچە تېمپېراتۇرا تۆۋەنلىگەن.
</S>
<S ID=5289>
ئالدىنقى ھەپتە ئاخىرىدا سوغۇق ھاۋا ئېقىمى چېكىنگەندىن كېيىن، ئۈرۈمچى تەتۈر تېمپېراتۇرا قاتلىمىنىڭ كونتروللىقىدا بولۇپ تېمپېراتۇرا كۆرۈنەرلىك تۆۋەنلىگەن.
</S>
<S ID=5290>
ئادەتتە، يانۋارنىڭ ئوتتۇرىلىرى ئۈرۈمچىدە ئەڭ قاتتىق سوغۇق بولىدىغان چاغ بولغاچقا، ℃20-ئەتراپىدىكى تۆۋەن تېمپېراتۇرىنىڭ كۆرۈلۈشى نورمال ھېسابلىنىدىكەن. 
</S>
</TEXT>
/BODY
/DOC