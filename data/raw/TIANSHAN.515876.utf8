<DOC>
<DOCID>TIANSHAN.515876</DOCID>
<HEADER>
<CLASS>ئۈرۈمچى</CLASS>
<DATE>2016-04-11 10:41:53</DATE>
</HEADER>
<BODY>
<HEADLINE>
<S ID=24439>
ئۈرۈمچى شەھىرىنىڭ تەڭرىتاغ رايونى بەيگە مەيدانى شىمالىي مەھەللىسى ئاممىنىڭ ئېھتىياجىغا ئاساسەن نىشانلىق مۇلازىمەت قىلغاچقا، كۆچمە نوپۇسلار خاتىرجەم تۇرمۇش كەچۈرمەكتە
</S>
</HEADLINE>
<TEXT>
<S ID=24440>
　　مۇخبىرىمىز لى لىن خەۋەر قىلىدۇ: ئۈرۈمچى شەھىرىنىڭ تەڭرىتاغ رايونى بەيگە مەيدانى شىمالىي مەھەللىسىدىكى ئۆيلەر ئاساسەن شەخسىيلەرنىڭ بولۇپ، سەككىز مىللەتتىن تەركىپ تاپقان 5842 كىشىنىڭ %96ى كۆچمە نوپۇس، ئۇلارنىڭ مەدەنىيەت سەۋىيەسى تۆۋەن، كىرىمى ئاز. مەھەللە كومىتېتى باشقۇرۇش بىلەن مۇلازىمەت قىلىشقا تەڭ ئەھمىيەت بېرىپ، ئاھالىلەرگە بۇ شەھەرنىڭ «ئىللىقلىقى»نى ھېس قىلدۇرۇپ، ئاھالىلەرنى ئىتتىپاق ۋە ئىناق ئۆتۈشكە يېتەكلەپ، ئۇلارنى شەھەرگە سىغدۇرۇپ، خاتىرجەم تۇرمۇش كەچۈرۈش تۇيغۇسىغا ئىگە قىلدى.
</S>
<S ID=24441>
　　8 - ئاپرېل بەيگە مەيدانى شىمالىي مەھەللىسىنىڭ چۈشتىن كېيىنلىك كۇرسىنىڭ 2 - قارارىنى پۈتكۈزۈش ئالدىدا تۇرغان ئامىنە پىسخىكا يېتەكچىسى، مەھەللە كومىتېتنىڭ مۇئاۋىن مۇدىرى ما خوڭيىڭنىڭ قولىنى چىڭ تۇتقىنىچە مۇنداق دېدى: مەن تارتىنچاق، كەمسۆز قىز ئىدىم، ھازىر ناخشا ئېيتىش، ئۇسسۇل ئويناشتا كۆزگە كۆرۈنگەن مەدەنىيەت - تەنتەربىيە دەرسىنىڭ ۋەكىلى بولۇپ قالدىم، سىزنىڭ پىسخىك جەھەتتىن يېتەكلىشىڭىز نەتىجىسىدە، قاراڭغۇلۇقتىن يورۇقلۇققا چىقتىم ۋە ئىشەنچىم تېخىمۇ ئاشتى.
</S>
<S ID=24442>
　　چۈشتىن كېيىنلىك كۇرس بەيگە مەيدانى شىمالىي مەھەللىسىنىڭ ئاھالىلىرى ئۈچۈن قۇرۇلغان مۇلازىمەت بىلەن باشقۇرۇش بىر گەۋدە قىلىنغان سۇپا. 2015 - يىلى بەيگە مەيدانى شىمالىي مەھەللىسىدىكى ئاھالىلەرنىڭ كۆپىنچىسى سىرتتىن كەلگەن ئىشلەمچىلەر بولۇپ، بالىلىرىنى ئۆگىنىش قىلدۇرۇش بىلەن كارى بولمىغاچقا، دىن ئەسەبىيلىرىنىڭ قايمۇقتۇرۇشىغا ئاسان ئۇچراش، ئەسەبىي ئىدىيەنى تارقىتىپ ئازدۇرۇشقا ئۇچراشتەك ئەمەلىي ئەھۋالغا ئاساسەن، چۈشتىن كېيىنلىك كۇرس تەسىس قىلىپ، دەرس تەكرارلاش ۋە ئارتۇقچىلىقىنى جارى قىلدۇرۇش بويىچە تەربىيەلەشنى ئۆزئارا بىرلەشتۈرۈپ، ئوقۇش يېشىدىكى بالىلارنى ھەقسىز تەربىيەلىدى.
</S>
<S ID=24443>
　　مەھەللە پارتىيە ياچېيكىسىنىڭ شۇجىسى گۇڭ يەنجۈن تونۇشتۇرۇپ مۇنداق دېدى: مەھەللىدىكى «ئىككى كومىتېت» بەنزىسى مەھەللە باشقۇرۇشتا قانداق قىلغاندا دەل جايىدا، كارغا كېلىدىغان، ئۈنۈملۈك بولۇش مەقسىتىگە يەتكىلى بولىدۇ؟ دېگەن مەسىلىنى چۆرىدەپ، ئەتراپلىق ئىزدىنىپ ئورتاق تونۇش ھاسىل قىلىپ، ئاھالىلەرنى باشقۇرۇش ۋە ئۇلارغا مۇلازىمەت قىلىشتا شەكىل، ئۇسۇلغا ئەھمىيەت بېرىپ، ھۆرمەتلەشنى ئالدىنقى شەرت قىلىپ، ئاھالىلەرنىڭ ئېھتىياجىنى چۈشىنىپ، ئاھالىلەر خۇشاللىق بىلەن قوبۇل قىلىدىغان شەكىلدە مۇلازىمەت قىلىپ، باشقۇرۇش ۋە تەشۋىقات - تەربىيەنى قانات يايدۇردى.
</S>
<S ID=24444>
بۇ ھەقتە مەھەللە مىللەتلەر ئىتتىپاقلىقى ھويلىسى، مىللەتلەر ئىتتىپاقلىقى دەرسخانىسى، خەلققە قولايلىق يارىتىش مۇلازىمەت نۇقتىسى، «چوڭقۇر رىشتە» ئىسسىنىش ئۆيى، «مېھرىبانلىق يەتكۈزۈش تامىقى » قاتارلىق سۇپىلارنى قۇرۇپ، ئەتراپلىق، قاراتمىلىق ھالدا مۇلازىمەت قىلىپ، ئاھالىلەردە ئاكتىپلىق بىلەن مەھەللىگە سىڭىپ كىرىدىغان، ئىتتىپاقلىق ۋە مۇقىملىقنى ئاڭلىق قوغدايدىغان ھالەتنى شەكىللەندۈردى.
</S>
<S ID=24445>
　　بەيگە مەيدانى شىمالىي مەھەللىسىدە ئۆي ئىجارىگە ئېلىپ ئولتۇرغۇچىلار ئىجارىگە ئېلىشتىن بۇرۇن تەربىيەلىنىدۇ.
</S>
<S ID=24446>
مەكىت ناھىيەسىدىن كەلگەن خەيرىگۈل ئۆزىنىڭ 30 مىنۇتلۇق سىن كۆرۈنۈشىنى كۆرگەندىن كېيىن، قانداق قىلغاندا تۈزۈمگە بويسۇنۇپ، ئىنتىزامغا رىئايە قىلىدىغان، مەدەنىي يول يۈرىدىغان شەھەر ئاھالىسى بولىدىغانلىقىنى دەسلەپكى قەدەمدە چۈشەنگەنلىكىنى، كېيىن مەھەللە قانات يايدۇرغان بىر قاتار پائالىيەتلەرگە قاتنىشىپ، شەھەر مۇھىتىغا قانداق سىڭىشنى ئۆگىنىۋالغانلىقىنى ئېيتتى.
</S>
<S ID=24447>
مەھەللە 350 مېتىرلىق مەدەنىيەت كارىدورى قۇرۇپ، رەسىملىك چۈشەندۈرۈش شەكلى ئارقىلىق مىللەتلەر ئىتتىپاقلىقىنى ئەۋج ئالدۇرۇش، قانۇنسىز دىنىي پائالىيەتلەرگە قارشى تۇرۇش ۋە مەدەنىي قائىدە - يوسۇن بىلىملىرى، ئەتراپتىكى ئىلغار تىپلاردىن ئۆگىنىش قاتارلىق مەزمۇنلارنى ئۇيغۇر ۋە خەنزۇ تىلىدا تەشۋىق قىلدى، مەزمۇنلار جانلىق، ئوبرازلىق، چۈشىنىشلىك بولدى.
</S>
<S ID=24448>
بۇ كارىدور باخۇلياڭ مەسچىتى، 74 - باشلانغۇچ مەكتەپ ۋە بەيگە مەيدانى شىمالىي مەھەللىسىنى تۇتاشتۇرغان بولۇپ، بۇ يەردىن ئۆتكەن كىشىلەر بىلىپ - بىلمەي تەربىيەگە ئىگە بولىدۇ.
</S>
<S ID=24449>
　　مەھەللە كومىتېتى يەنە 74 - باشلانغۇچ مەكتەپ بىلەن بىرلىكتە «بالىلارنىڭ قولىنى تۇتۇپ، چوڭلارنىڭ كۆڭلىنى مايىل قىلىش» تېمىسىدىكى يۈرۈشلۈك پائالىيەتلەرنى قانات يايدۇرۇپ، ئوقۇغۇچىلارغا «ئۈچ ئايرىلالماسلىق»، «بەش تونۇش»نى ئۆگىتىپ، بالىلار ئارقىلىق ئۇلارنىڭ ئاتا - ئانىلىرىغا تەسىر كۆرسىتىپ، ئائىلىلەر ۋە جەمئىيەتكە تۈرتكە بولدى.
</S>
<S ID=24450>
　　تەۋەلىكتە خوجىلىق باشقۇرۇش بولماسلىق ئەھۋالىغا ئاساسەن، مەھەللە سۇ، توك، پار، رېمونت قىلىش مۇلازىمەت ئەترىتى تەسىس قىلىپ، كېچە - كۈندۈز ھەقسىز مۇلازىمەت قىلدى.
</S>
<S ID=24451>
مۇلازىمەت ئەترىتى 20 كەسپىي چارلىغۇچىلاردىن تەشكىللەنگەن بولۇپ، ئۇلار مەھەللىگە قاراشلىق رايوننىڭ ئەھۋالىنى پىششىق بىلىدۇ، ئاھالىلەر جىددىي داۋالاش، ئاپتوموبىل ھادىسىسى قاتارلىق تاسادىپىي ئەھۋاللارغا يولۇققاندا مۇلازىمەت ئەترىتىگە تېلېفون ئۇرسا، مۇلازىمەت ئەترىتى تېز ئارىدا نەق مەيدانغا يېتىپ بارىدۇ.
</S>
<S ID=24452>
2015 - يىلى مەھەللە 30 مىڭ يۈەندىن ئارتۇق خەلققە قولايلىق يارىتىش ياردەم پۇلى ئاجرىتىپ، ئاھالىلەرگە 337 قېتىم ھەقسىز مۇلازىمەت قىلدى.
</S>
<S ID=24453>
　　بوشاشماي تىرىشىش ئارقىلىق، بەيگە مەيدانى شىمالىي مەھەللىسىدىكى 191 ئائىلىلىكنىڭ 92 سى مىللەتلەر ئىتتىپاقلىقى ئائىلىسى بولۇپ باھالاندى.
</S>
<S ID=24454>
ئىلگىرى «مەينەت، قالايمىقان، ناچار» مەھەللە 2015 - يىلى ئۈرۈمچى شەھىرى بويىچە شەھەر دەرىجىلىك مەدەنىي، ئۈلگىلىك مەھەللە بولۇپ باھالاندى.
</S>
</TEXT>
/BODY
/DOC