<DOC>
<DOCID>TIANSHAN.512316</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-23 18:09:34</DATE>
</HEADER>
<BODY>
<HEADLINE>
<S ID=21714>
خىزمەت گۇرۇپپىسى‹‹گۈزەل يېزا، كەنت بەرپا قىلىش›› قۇرۇلۇشىغا ھەسسە قوشماقتا
</S>
</HEADLINE>
<TEXT>
<S ID=21715>
    مىجىت ئىبراھىم خەۋەر قىلىدۇ: تۇرپان شەھىرىدىن 3 – تۈركۈمدە پىچان ناھىيەسىنىڭ كەنتلىرىگە چۈشكەن ‹‹ئۈچ ئەل›› خىزمەت گۇرۇپپىسى ‹‹گۈزەل يېزا، كەنت بەرپا قىلىش›› قۇرۇلۇشىغا تېگىشلىك ھەسسە قوشماقتا.
</S>
<S ID=21716>
   تۇرپان شەھەرلىك سۇ ئىشلىرى ئىدارىسىدىن پىچان ناھىيەسىنىڭ پىچان يېزىسى يېڭى يەر كەنتىگە چۈشكەن خىزمەت گۇرۇپپىسىنىڭ باشلىقى ئابدۇراھمان غوپۇر مۇنداق دېدى: بىز كەنتكە چۈشكەندە كەنت كادىرلىرى دېھقانلارنى ‹‹گۈزەل يېزا، كەنت بەرپا قىلىش›› قۇرۇلۇشىغا سەپەرۋەر قىلىۋېتىپتۇ.
</S>
<S ID=21717>
بىزمۇ دەرھال كەنت پارتىيە ياچېيكىسىنىڭ چاقىرىقىغا ئاكتىپ ئاۋاز قوشۇپ، كەنت كادىرلىرى ۋە دېھقانلار بىلەن بىرلىكتە كوچىلارنى رەتلەش، تازىلاش، ئورمان بەلبېغىدىكى دەرەخلەرنى چاتاش، ھاكلاش، كۆچەت تىكىپ ئورمان بىنا قىلىش ئەمگىكىگە قاتنىشىپ ‹‹گۈزەل يېزا، كەنت بەرپا قىلىش›› قۇرۇلۇشىغا تېگىشلىك ھەسسىمىزنى قوشتۇق.
</S>
<S ID=21718>
ئەمدى كەنتنىڭ ئاساسىي كوچىلىرىغا چىراغ ئورنىتىشنى پىلانلاۋاتىمىز. ناھىيەلىك ئادەم كۈچى بايلىقى ۋە ئىجتىمائىي كاپالەت ئىدارىسىدىن لۈكچۈن بازىرىنىڭ سىركىپ كەنتىگە چۈشكەن خىزمەت گۇرۇپپىسىنىڭ باشلىقى ئابلىتىپ ئېلى مۇنداق دېدى: سىركىپ كەنتى لۈكچۈن بازىرىدىكى چوڭ كەنتلەرنىڭ بىرى.
</S>
<S ID=21719>
بىز كەنت پارتىيە ياچېيكىسى بىلەن بىرلىكتە مۇزاكىرە قىلىش ئارقىلىق كوچىلار رەتسىز، قالايمىقان بولۇش، قالايمىقان قۇرۇلۇش قىلىش، يوللار ئوڭغۇل – دوڭغۇل بولۇش مەسىلىلىرىنى ھەل قىلىپ، كەنت قىياپىتىنى ئۆزگەرتىشنى پىلانلىدۇق.
</S>
<S ID=21720>
ناھىيەلىك ئادەم كۈچى بايلىقى ۋە ئىجتىمائىي كاپالەت ئىدارىسىدىن دالانكارىز يېزىسىنىڭ چويار كەنتىگە چۈشكەن خىزمەت گۇرۇپپىسىنىڭ مۇئاۋىن باشلىقى ئابلىتىپ قارى مۇنداق دېدى: كەنتىمىز يېزا بازىرى ئەتراپىغا جايلاشقان كەنت بولغاچقا، ‹‹گۈزەل يېزا، كەنت بەرپا قىلىش›› قۇرۇلۇشىدا سەپنىڭ ئالدىدا ماڭمىساق بولمايدۇ.
</S>
<S ID=21721>
شۇڭا، ئاممىغا بولغان تەشۋىقات – تەربىيە خىزمىتىنى ياخشى ئىشلەپ، دېھقان – چارۋىچىلارنىڭ ئاكتىپلىقىنى قولغا كەلتۈردۇق.
</S>
<S ID=21722>
ھازىر دېھقانلار ئارىسىدا ھويلا – ئاران، ئۆي ئەتراپىنى كۈندە پاكىز تازىلاپ، گۈزەل مۇھىت ئىچىدە تۇرمۇش كەچۈرىدىغان ياخشى ھالەت شەكىللەندى.
</S>
<S ID=21723>
بىز كەنت پارتىيە ياچېيكىسى بىلەن بىرلىكتە كوچىلارنى بىر تۇتاش پىلانلاپ، يورۇتۇش، يېشىللاشتۇرۇش لايىھەسىنى تۈزۈۋاتىمىز.
</S>
<S ID=21724>
   ئۇقۇشىمچە، ھازىر پىچان ناھىيەسىدىكى 91 كەنتكە چۈشكەن خىزمەت گۇرۇپپىلىرى ئۆزلىرى چۈشكەن كەنتلەرنىڭ ئەمەلىي ئەھۋالىغا ئاساسەن، ‹‹گۈزەل يېزا، كەنت بەرپا قىلىش›› قۇرۇلۇشىنىڭ لايىھەسىنى تۈزۈپ، ئالدىنقى باسقۇچلۇق خىزمەتلەرنى ئىشلەۋېتىپتۇ.
</S>
<S ID=21725>
‏
</S>
</TEXT>
/BODY
/DOC