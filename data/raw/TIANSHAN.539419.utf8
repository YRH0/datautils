<DOC>
<DOCID>TIANSHAN.539419</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-08-08 16:42:50</DATE>
</HEADER>
<BODY>
<HEADLINE>
<S ID=38014>
ئىلى ئوبلاستىنىڭ ئاساسىي قاتلامدىكى داۋالاش ئاپپاراتلىرى مۇكەممەللەشتۈرۈلدى
</S>
</HEADLINE>
<TEXT>
<S ID=38015>
   ئىختىيارىي مۇخبىرىمىز كامال جامال خەۋىرى: ئىلى ئوبلاستىغا بىۋاسىتە قاراشلىق جايلار سەھىيە ئىسلاھاتىنى ئۈزلۈكسىز چوڭقۇرلاشتۇرۇپ، سەھىيە، داۋالاش تۈر قۇرۇلۇشلىرىنى نۇقتىلىق ئورۇنغا قويۇپ، ئاساسىي قاتلام داۋالاش ئاپپاراتلىرىنىڭ داۋالاش ئىقتىدارىنى يۇقىرى كۆتۈرۈپ، ئاممىنىڭ كېسەل كۆرسىتىش ۋە داۋالىنىشىنى كاپالەتكە ئىگە قىلدى.
</S>
<S ID=38016>
   نۆۋەتتە، ئىلى ئوبلاستىنىڭ ھەر قايسى جايلىرىدىكى ھۆكۈمەت قارىمىقىدىكى 139 ئاساسىي قاتلام داۋالاش ئاپپاراتى ۋە داۋالاش مۇلازىمەت ئىقتىدارىنى ھازىرلىغان 658 كەنت داۋالاش ئۆيى دۆلەتنىڭ ئاساسىي دورا بۇيۇملىرى تىجارىتىنى يولغا قويدى.
</S>
<S ID=38017>
   «12-بەش يىل» لىق پىلان مەزگىلىدە، ئوبلاست بويىچە مەركەز مەبلەغ سالغان سەھىيە ئاساسىي قۇرۇلۇش تۈرىدىن 429ى تاماملاندى.
</S>
<S ID=38018>
بۇ قۇرۇلۇش تۈرلىرىگە 1 مىليارد 60 مىليون يۈەن مەبلەغ سېلىنغان بولۇپ، قۇرۇلۇش كۆلىمى 396 مىڭ 100 كىۋادرات مېتىرغا يەتتى.
</S>
<S ID=38019>
دۆلەت، ئاپتونوم رايون ۋە شىنجاڭغا ياردەم بېرىش تۈرلىرىنىڭ قوللىشى بىلەن 600 مىليون يۈەن مەبلەغ سېلىنىپ، جۇڭگوچە ۋە مىللىيچە داۋالاش ئاپپاراتلىرىنىڭ ئۇل مۇئەسسەسەلىرى مۇكەممەللەشتۈرۈلدى.
</S>
<S ID=38020>
ھازىرغىچە ناھىيە دەرىجىلىكتىن يۇقىرى دوختۇرخانىلاردىكى كارىۋات 1444گە، مەھەللە سەھىيە مەركىزى 13گە، مەھەللە سەھىيە مۇلازىمەت پونكىتى 33گە، يېزا-بازارلىق شىپاخانا 96گە، داۋالاش ئۆيى 319غا يەتتى.
</S>
</TEXT>
/BODY
/DOC