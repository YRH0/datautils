<DOC>
<DOCID>TIANSHAN.559328</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-10-25 18:41:31</DATE>
</HEADER>
<BODY>
<HEADLINE>
<S ID=55344>
ۋەتەنپەرۋەرلىك، مىننەتدارلىق تەربىيەسى ئاياللارنى ئىلھاملاندۇردى
</S>
</HEADLINE>
<TEXT>
<S ID=55345>
 ئاينۇر ئابلىمىت خەۋەر قىلىدۇ: شىنجاڭ ئايال كادىرلار مەكتىپى ئۇيۇشتۇرغان 3 – قارارلىق ۋەتەنپەرۋەرلىك، مىننەتدارلىق تەربىيەسى كۇرسى 23 – ئۆكتەبىر ئاياغلاشتى.
</S>
<S ID=55346>
 9 – ئۆكتەبىردىن 23 – ئۆكتەبىرگىچە داۋاملاشقان بۇ قېتىملىق كۇرسقا جەنۇبىي شىنجاڭدىكى ئۈچ ۋىلايەت، بىر ئوبلاستتىن كەلگەن 100 كۇرسانت قاتناشتى، نەزەرىيە ئۆگىنىش، ماھارەت يېتىلدۈرۈش، ئېكسكۇرسىيە بىرلەشتۈرۈلگەن بۇ كۇرستا، كۇرسانتلار ئەر – ئاياللار باراۋەرلىكى، مىللەتلەر ئىتتىپاقلىقىنى كۈچەيتىش، ئىجتىمائىي مۇقىملىق ۋە ئەبەدىي ئەمىنلىكنى ئىلگىرى سۈرۈش، زامانىۋى مەدەنىيەتنى يېتەكچى قىلىش، ئەسەبىيلىك ئىدىيەسىنىڭ ئاياللارغا بولغان تەسىرىنى توسۇش، مىننەتدارلىق تەربىيەسى، ئاياللارغا مۇناسىۋەتلىك قانۇن – بەلگىلىمىلەر قاتارلىق مەزمۇنلاردا نەزەرىيەۋى بىلىم ئىگىلىدى، بېيجىڭغا بېرىپ ۋەتەنپەرۋەرلىك تەربىيەسى بازىلىرى ۋە زامانىۋى يېزا ئىگىلىك ئۈلگە بازىلىرىدا ئېكسكۇرسىيەدە بولدى.
</S>
<S ID=55347>
 23 – ئۆكتەبىر ئۇيۇشتۇرۇلغان ۋەتەنپەرۋەرلىك، مىننەتدارلىق تەربىيەسى كۇرسى سۆھبەت يىغىنىدا، ئون كۇرسانت تەربىيەلىنىش، ئۆگىنىش ۋە ئېكسكۇرسىيە تەسىراتىنى سۆزلەپ، تەرەققىيات – ئۆزگىرىشلەردىن ھاياجانلاندى، ئاپتونوم رايونلۇق ئاياللار بىرلەشمىسىنىڭ تېپىلغۇسىز ئۆگىنىش پۇرسىتى يارىتىپ بەرگەنلىكىگە رەھمەت ئېيتتى ھەم يۇرتلىرىغا قايتقاندىن كېيىن زىممىسىدىكى مەسئۇلىيەت ۋە بۇرچنى ھەر ۋاقىت ئەستە چىڭ ساقلاپ، تەسىرلىك ھېكايىلەر ئارقىلىق سىياسەتنى، شىنجاڭدىكى ئۆزگىرىشلەر ئارقىلىق تەرەققىياتنى تەشۋىق قىلىپ، خەلقنىڭ ۋەتەنپەرۋەرلىك، مىننەتدارلىق تۇيغۇسىنى كۈچەيتىشكە ھەسسە قوشىدىغان مۇنەۋۋەر ئاساسىي قاتلام تەشۋىقاتچىلىرىدىن بولۇشقا بەل باغلىدى.
</S>
</TEXT>
/BODY
/DOC