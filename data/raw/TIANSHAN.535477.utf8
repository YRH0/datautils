<DOC>
<DOCID>TIANSHAN.535477</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-07-19 11:01:42</DATE>
</HEADER>
<BODY>
<HEADLINE>
<S ID=33725>
كۆكتېرەكتىكى چارۋىچىلار سىرتقا ‹‹ئالتۇن سۈزگىلى›› ماڭدى
</S>
</HEADLINE>
<TEXT>
<S ID=33726>
    پولات ئامانيار خەۋەر قىلىدۇ: تېكەس ناھىيەسىنىڭ كۆكتېرەك قىرغىز يېزىسى يېقىندا بورتالا ئوبلاستىدىكى ھەرقايسى زاۋۇت – كارخانىلاردا ئىشلەشكە ماڭغان 20 چارۋىچىنى ئۇزاتتى.
</S>
<S ID=33727>
   بۇ يېزا بۇ يىل ئارتۇق ئەمگەكچىلەرنى سىرتقا چىقىرىشنى نامراتلارنى دەل جايىدا يۆلەش بىلەن زىچ بىرلەشتۈرۈپ، مەخسۇس رەھبەرلىك گۇرۇپپىسى قۇرۇپ، بىر مۇئاۋىن يېزا باشلىقىنى بۇ خىزمەتكە مەسئۇل قىلدى. گۇرۇپپىدىكى خادىملار كەنتلەرگە چوڭقۇر چۆكۈپ تەشۋىق قىلىش، سەپەرۋەر قىلىشقا بىرلەشتۈرۈپ، نامرات ئائىلىلەرنىڭ ئەمەلىي ئەھۋالىنى ئارخىپلاشتۇردى، نامرات ئائىلىلەردىن تاللانغان ئارتۇق ئەمگەكچىلەرنى ئادەم ئىشلەتكۈچى ئورۇنلارنىڭ تەلىپىگە ئاساسەن سۇۋاركىچىلىق، مانتىيورلۇق، رېمونتچىلىق بويىچە مۇنتىزىم تەربىيەلىدى.
</S>
<S ID=33728>
   ئەقەتجان قادىر ئىزچىل باشقىلارنىڭ چارۋىسىنى بېقىپ تىرىكچىلىك قىلىۋاتقان بولۇپ، ئۇ بۇ يىل 1 – ئايدا يېزا ئۇيۇشتۇرغان سۇۋاركىچىلىق كۇرسىغا تۇنجى بولۇپ تىزىملىتىپ، ئىككى ئايدا بۇ ھۈنەرنى پۇختا ئىگىلىدى. بۇ قېتىم ئۇ بېرىپ ئىشلەيدىغان شىركەت تاماق، ياتاقنى ئورۇنلاشتۇرغاندىن باشقا، ئايدا 4000 يۈەن ئىش ھەققى بېرىدىغان بولدى.
</S>
<S ID=33729>
   ئۇقۇشىمچە، كۆكتېرەك قىرغىز يېزىسىنىڭ مويىنتاي ۋە ئاقچوقا كەنتلىرىدە نامرات چارۋىچى ئائىلىسىدىن 470ى بولۇپ، بۇ يېزا بۇ يىل ئىككى كەنتتىكى 800دىن ئارتۇق ئەمگەكچىنى سىرتقا چىقىپ ئىشلەشكە تەشكىللىگەن ۋە بۇ ئارقىلىق بۇنىڭ ئىچىدىكى 200 نامرات چارۋىچىنى نامراتلىقتىن قۇتۇلدۇرۇشنى پىلانلىغان.
</S>
<S ID=33730>
‏
</S>
</TEXT>
/BODY
/DOC