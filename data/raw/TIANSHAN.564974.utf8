<DOC>
<DOCID>TIANSHAN.564974</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-11-15 14:59:10</DATE>
</HEADER>
<BODY>
<HEADLINE>
<S ID=59327>
غۇلجا ناھىيەسى كۆپ خىل تەدبىر قوللىنىپ ئىشقا ئورۇنلاشتۇرۇشنى ئىلگىرى سۈردى
</S>
</HEADLINE>
<TEXT>
<S ID=59328>
     ئابدۇسالام قادىر خەۋەر قىلىدۇ: غۇلجا ناھىيەسى بۇ يىل ئەمگەكچىلەرنى ماھارەت بويىچە تەربىيەلەش، يۆتكەپ ئىشقا ئورۇنلاشتۇرۇش، نامراتلارنى دەل جايىدا يۆلەش، كارخانىلاردا ئىش ئورنى ھازىرلاش، ئىگىلىك تىكلەشكە رىغبەتلەندۈرۈش قاتارلىق كۆپ خىل تەدبىر ئارقىلىق ئەمگەكچىلەرنىڭ ئىشقا ئورۇنلىشىشىنى ئىلگىرى سۈردى.
</S>
<S ID=59329>
    يېقىندا بۇ ناھىيەنىڭ ياشلار دېھقانچىلىق مەيدانىدىكى ‹‹ئىمىنجان›› تاتلىق – تۈرۈم ئىشلەپچىقىرىش زاۋۇتىدا ئىشچىلارنىڭ تاتلىق – تۈرۈملەرنى ئوراش – قاچىلاش بىلەن ئالدىراش ئىكەنلىكىنى كۆردۈم.
</S>
<S ID=59330>
ئىمىنجان بۇ مەيداننىڭ ئىگىلىك تىكلىگەنلەرنى يۆلەش سىياسىتىنىڭ تۈرتكىسىدە زاۋۇت كۆلىمىنى كېڭەيتىپ، ئىشلەپچىقىرىشىنى قېلىپلاشتۇردى.
</S>
<S ID=59331>
بۇ مەيدان يەنە نامرات ئاھالە ئېلشاتنىڭ قول – ھۈنەرۋەنچىلىكنى تەرەققىي قىلدۇرۇپ ئىگىلىك تىكىلىشىگە مەبلەغ ياردىمى بېرىپ، ئۇنىڭغا تىككۈچىلىك دۇكىنى ئېچىپ بەردى.
</S>
<S ID=59332>
ھازىرغىچە بۇ مەيداندا سەككىز نامرات كىشى ئۆز ئالدىغا ئىگىلىك تىكلەپ، 47 كىشىنى ئىشقا ئورۇنلاشتۇرۇپ، 100 مىڭ يۈەندىن ئارتۇق كىرىم ياراتتى.
</S>
<S ID=59333>
ئەمگەك ۋاسىتىچىلىرىنىڭ ياردىمىدە 400دىن ئارتۇق ئەمگەكچى سىرتلارغا يۆتكەپ ئىشقا ئورۇنلاشتۇرۇلۇپ، ئۇلار 4 مىليون 200 مىڭ يۈەندىن ئارتۇق ئىقتىسادىي كىرىم قىلدى.
</S>
<S ID=59334>
    ناھىيە بۇ يىل ئەمگەكچىلەرنى پەسىل خاراكتېرلىك يۆتكەپ ئىشقا ئورۇنلاشتۇرۇش سالمىقىنى زورايتىپ، ناھىيە، يېزا، كەنت دەرىجىلىك ئەمگەك كاپالەت مۇلازىمەت سۇپىسى تەسىس قىلىپ، ئادەم ئىشلەتكۈچى ئورۇنلار بىلەن مەسئۇلىيەتنامە ئىمزالاپ، ئەمگەكچىلەرنى سىرتقا چىقىپ ئىشلەپ كىرىمىنى كۆپەيتىشكە يېتەكلىدى.
</S>
<S ID=59335>
بۇنىڭ بىلەن بۇ ناھىيەدە ئەمگەك مۇلازىمەت ۋاسىتىچىلىك شىركىتى 12گە يېتىپ، ئۇلار ھازىرغىچە 25 مىڭ 400 ئادەم (قېتىم) ئەمگەكچىنى تەشكىللىك سىرتقا چىقاردى.
</S>
<S ID=59336>
    بۇ ناھىيە يەنە ئىگىلىك تىكلىگۈچىلەرگە ياردەم بېرىش تۈر مەبلىغىدىن 1 مىليون يۈەندىن كۆپرەك مەبلەغ ئاجراتقاندىن باشقا تۆۋەن ئۆسۈملۈك قەرز پۇل بىلەن تەمىنلەش ئارقىلىق ئىگىلىك تىكلەش، ئىشقا ئورۇنلاشتۇرۇش بازىسى ۋە مىكرو كارخانىلارنى قۇرۇش سالمىقىنى زورايتتى.
</S>
<S ID=59337>
ئالدى بىلەن ئىشقا تەكلىپ قىلىش، ئاندىن كەسپىي ماھارەت يېتىلدۈرۈش، زاكازلىق تەربىيەلەش قاتارلىق تەدبىرلەر ئارقىلىق يېزىلاردىكى 20 – ئەسىرنىڭ 80 – ، 90 – يىللىرىدىن كېيىن تۇغۇلغان 2000دىن ئارتۇق ئەمگەكچىنى ئۈچ ئاي ماھارەت بويىچە تەربىيەلىدى.
</S>
<S ID=59338>
‏    
</S>
</TEXT>
/BODY
/DOC