<DOC>
<DOCID>TIANSHAN.554389</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-03 11:20:13</DATE>
</HEADER>
<BODY>
<HEADLINE>
<S ID=51806>
كادىرلار دېھقانلارنىڭ ‹‹دەردىگە دەۋا، رەنجىگە شىپا›› بولدى
</S>
</HEADLINE>
<TEXT>
<S ID=51807>
    مېھرىگۈل يۈسۈپ خەۋەر قىلىدۇ: خېجىڭ ناھىيەلىك ‹‹رۇيدې›› يېمەكلىك چەكلىك مەسئۇلىيەت شىركىتىدە ئىشلەيدىغانلار بۇ يىل كىرگەندىن بۇيان بىراقلا كۆپەيدى، چۈنكى بايىنغولىن ئوبلاستلىق يېمەكلىك – دورا بىخەتەرلىكىنى نازارەت قىلىپ باشقۇرۇش ئىدارىسىدىن ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى بويىچە خېجىڭ ناھىيەسىنىڭ شەلمىر بوخ يېزىسىنىڭ ساغان چېكە كەنتىگە چۈشكەن كادىرلار يەرلىكتىكى ئارتۇق ئەمگەكچىلەرنى بۇ شىركەتكە ئىشقا تونۇشتۇرۇپ، بىر تۈركۈم دېھقاننىڭ ئىشقا ئورۇنلىشىشىغا تۈرتكە بولدى.
</S>
<S ID=51808>
    خىزمەت گۇرۇپپىسىدىكى كادىرلار كەنتتىكى ئارتۇق ئەمگەكچىلەرنىڭ يىللىق كىرىمىنىڭ تۆۋەنلىكىنى ئىگىلىگەندىن كېيىن، كەنت ئاھالىلىرىنىڭ ئىشقا ئورۇنلىشىش ئىدىيەسىنى ئۆزگەرتىشكە كۈچىدى.
</S>
<S ID=51809>
شەلمىر بوخ يېزىسىغا يېقىن يەردىكى خېجىڭ ناھىيەلىك ‹‹رۇيدې›› يېمەكلىك چەكلىك مەسئۇلىيەت شىركىتىگە كەنتتىكى 51 ئارتۇق ئەمگەكچىنى ئىشقا تونۇشتۇردى.
</S>
<S ID=51810>
بۇ 51 كىشى ھازىر بۇ شىركەت بىلەن ئەمگەك توختامى ئىمزالاپ ئىشقا چۈشتى.
</S>
<S ID=51811>
ساغان چېكە كەنتىدىكى ھەسەن ھاپىزنىڭ يېرى ئاز بولۇپ، تېرىقچىلىققا تايىنىپ تۇرمۇشىنى ياخشىلىيالماي كەلگەنىدى.
</S>
<S ID=51812>
ھازىر ئۇ شىركەتكە ئىشقا ئورۇنلىشىپ، ئايدا 3500 يۈەن ئىش ھەققى ئالالايدىغان بولدى.
</S>
<S ID=51813>
‏    
</S>
</TEXT>
/BODY
/DOC