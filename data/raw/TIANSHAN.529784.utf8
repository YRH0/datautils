<DOC>
<DOCID>TIANSHAN.529784</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-06-23 12:58:43</DATE>
</HEADER>
<BODY>
<HEADLINE>
<S ID=31169>
بىر ھويلا بار، نەغمە – ناۋا، ياڭراپ تۇرغان، ئەلنىڭ بەخت تەنتەنىسى مەۋج ئۇرغان
</S>
</HEADLINE>
<TEXT>
<S ID=31170>
 ھۈسەنجان نۇرامبەگ 
</S>
<S ID=31171>
  غۇلجا شەھىرىنىڭ قازانچى مىللىي ئۆرپ – ئادەت ساياھەت رايونىدىكى تۇرداخۇنباينىڭ كونا تۇرالغۇسىدا ئون كىشىدىن تەشكىللەنگەن بىر سەنئەت ئەترىتى بار. ئۇلار ناخشا ئېيتىپ، ئۇسسۇل ئويناپ غۇلجىغا كەلگەن ھەربىر ساياھەتچىدە چوڭقۇر تەسىر قالدۇردى.
</S>
<S ID=31172>
   19 – ماي چۈشتىن كېيىن تۇرداخۇنباي كونا تۇرالغۇسىدىن ئاكاردىيوننىڭ شوخ ئاۋازى يەنە ياڭراشقا باشلىدى. ئارتىسلار شۇ كۈنى ئىچكىرى ئۆلكىدىن كەلگەن ساياھەتچىلەرگە لەرزان ئۇسسۇللىرى، دۇتار – تەمبۇر بىلەن ئورۇنلانغان شوخ ناخشىلىرى ئارقىلىق خۇشاللىق ئاتا قىلدى.
</S>
<S ID=31173>
   جياڭسۇ ئۆلكىسىنىڭ غۇلجىغا ياردەم بېرىش مەبلىغى ئارقىلىق 2011 – يىلى 5 – ئايدا قايتا رېمونت قىلىنغان تۇرداخۇنباي قورۇسى ھازىر غۇلجا شەھىرىنىڭ ساياھەتچىلىكىدىكى يارقىن نۇقتا بولۇپ قالدى.
</S>
<S ID=31174>
   بۇ قورۇدىكى سەنئەت ئەترىتى 20 – ئەسىرنىڭ 90 – يىللىرىدىن كېيىن تۇغۇلغان ياشلاردىن تەشكىللەنگەن بولۇپ، سەنئەت ئەترىتىنىڭ ئەزاسى دىلنۇر مۇھەممەد: ئۇسسۇل كىشىلەرگە خۇشاللىق ئاتا قىلىدۇ. بىز ئوينىغان ئۇسسۇللىرىمىز ئارقىلىق ئىلى دىيارىنىڭ سېھرىي كۈچىنى نامايان قىلىشقا تىرىشىمىز، دېدى.
</S>
<S ID=31175>
   ئەترەتتىكى ئەختەم ئابابەكرى يان تېلېفونىدا ساقلىۋالغان سۈرەتلەرنى كۆرسىتىپ تۇرۇپ مۇنداق دېدى: بۇ سەنئەت ئەترىتىدە ئىشلەۋاتقىنىمغا ئىككى يىلچە بولدى. ھەر قېتىم ئويۇن قويۇپ بولغاندىن كېيىن، ساياھەتچىلەر بىز بىلەن بىرلىكتە خاتىرە سۈرەتكە چۈشىدۇ. مانا بۇ سۈرەتلەر بىزنىڭ پىشىپ يېتىلىۋاتقانلىقىمىزنىڭ ئىسپاتى.
</S>
<S ID=31176>
   نىگارە ئابلىكىمنىڭ بۇ سەنئەت ئەترىتىگە قاتناشقىنىغا تۆت يىلدىن ئاشقان بولۇپ، مۇنداق دېدى: بىز بۇ يەردە ساياھەتچىلەرگە ئۇيغۇر ئۇسسۇلىنى ئويناپ ئۇلارغا خۇشاللىق ئاتا قىلىش بىلەن بىللە، يەنە ئىلىنى تەشۋىق قىلىش، تېخىمۇ كۆپ ساياھەتچىنى جەلپ قىلىپ، ئىلىنى چۈشىنىش پۇرسىتى بىلەن تەمىن ئېتىشكە تىرىشىمىز.
</S>
</TEXT>
/BODY
/DOC