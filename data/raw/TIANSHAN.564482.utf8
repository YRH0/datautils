<DOC>
<DOCID>TIANSHAN.564482</DOCID>
<HEADER>
<CLASS>شىنجاڭ</CLASS>
<DATE>2016-11-13 13:31:57</DATE>
</HEADER>
<BODY>
<HEADLINE>
<S ID=58805>
ئاپتونوم رايونىمىز جەنۇبىي شىنجاڭ يېزىلىرىدا ‹‹قوش تىل››لىق يەسلىسى قۇرۇشنى ئىلگىرى سۈرۈشنى ئورۇنلاشتۇردى
</S>
</HEADLINE>
<TEXT>
<S ID=58806>
    جاۋ شىيا خەۋەر قىلىدۇ: ئاپتونوم رايون 11 – ئاينىڭ 10 – كۈنى جەنۇبىي شىنجاڭدىكى ئۈچ ۋىلايەت، بىر ئوبلاست يېزىلىرىدا ‹‹قوش تىل›› يەسلىسى قۇرۇش خىزمىتىنى ئىلگىرى سۈرۈش يىغىنى ئېچىپ، ئاپتونوم رايونلۇق پارتكومنىڭ جەنۇبىي شىنجاڭنىڭ ئوقۇش يېشىغا توشمىغانلار ‹‹قوش تىل›› مائارىپى توغرىسىدىكى بىر قاتار تەدىبر، ئورۇنلاشتۇرمىلىرىنى ئىزچىللاشتۇردى.
</S>
<S ID=58807>
    ئىگىلىنىشىچە، يېقىنقى يىللاردىن بۇيان، ئاپتونوم رايونىمىز جەنۇبىي شىنجاڭنىڭ ئوقۇش يېشىغا توشمىغانلار ‹‹قوش تىل›› مائارىپى خىزمىتىنى ئىلگىرى سۈرۈشتە تارىخىي خاراكتېرلىك ئىلگىرىلەشنى قولغا كەلتۈرگەن.
</S>
<S ID=58808>
‹‹11 – بەش يىل›› ۋە ‹‹12 – بەش يىل›› مەزگىلىدە مەركەز ۋە ئاپتونوم رايون جەمئىي 1 مىليارد 618 مىليون يۈەن مەبلەغ سېلىپ، جەنۇبىي شىنجاڭدىكى ئۈچ ۋىلايەت، بىر ئوبلاستتا يېڭىدىن 1700دىن كۆپرەك ‹‹قوش تىل›› يەسلىسى قۇرۇپ، جەنۇبىي شىنجاڭدىكى يەسلىنى 2014كە يەتكۈزگەن ھەم دۆلەتنىڭ ئۆلچىمىگە ئاساسەن يېڭىدىن قۇرۇلغان ‹‹قوش تىل›› يەسلىسىگە پارتا – ئورۇندۇق، ئويۇنچۇق قاتارلىق ئوقۇتۇش ۋە تۇرمۇش ئەسلىھەلىرىنى سەپلەپ بەرگەن؛ جەمئىي 2 مىليارد 600 مىليون يۈەن مەبلەغ سېلىپ، جەنۇبىي شىنجاڭدىكى ئۈچ ۋىلايەت، بىر ئوبلاست يېزىلىرىدىكى ئوقۇش يېشىغا توشمىغان بالىلارنى يېقىن ئەتراپتىكى يەسلىگە كىرىش، ئىككى يىل ھەقسىز ئوقۇش شارائىتىغا ئىگە قىلىپ، 14 يىللىق ھەقسىز مائارىپنى ئەمەلگە ئاشۇرغان، ھازىر يەسلىدە ئوقۇۋاتقانلار 343 مىڭ 800گە يەتكەن.
</S>
<S ID=58809>
    ئاپتونوم رايونلۇق پارتكوم بۇ يىل كۈزدە ئالدى بىلەن جەنۇبىي شىنجاڭدىكى ئۈچ ۋىلايەت، بىر ئوبلاست يېزىلىرىدا ئوقۇش يېشىغا توشمىغانلارنى ‹‹قوش تىل››دا ئۈچ يىل ھەقسىز تەربىيەلەش ئىستراتېگىيەلىك تەدبىرىنى تۈزۈپ، ج ك پ ئاپتونوم رايونلۇق 9 – قۇرۇلتىيىدا جەنۇبىي شىنجاڭ رايونلىرىنىڭ ‹‹قوش تىل›› مائارىپى قاتارلىق خىزمەتلەرنى چىڭ تۇتۇشنى ئوتتۇرىغا قويدى.
</S>
<S ID=58810>
ئاپتونوم رايون يېقىندا يولغا قويغان ‹‹<قوش تىل> مائارىپىنى پائال ئىلگىرى سۈرۈش توغرىسىدىكى پىكىر››، ‹‹جەنۇبىي شىنجاڭدىكى ئۈچ ۋىلايەت، بىر ئوبلاست يېزىلىرىدا ئوقۇش يېشىغا توشمىغانلارنى <قوش تىل>دا ئۈچ يىل ھەقسىز تەربىيەلەشنى ئەمەلگە ئاشۇرۇش توغرىسىدىكى پىكىر››دە، جەنۇبىي شىنجاڭدىكى ئۈچ ۋىلايەت، بىر ئوبلاستتا ‹‹قوش تىل›› ئوقۇتۇشىنى تېزلىتىش، بولۇپمۇ يېزىلاردا ئوقۇش يېشىغا توشمىغانلارنى ‹‹قوش تىل››دا ئۈچ يىل ھەقسىز تەربىيەلەشنى ئومۇملاشتۇرۇش توغرىسىدا ئالدىن كۆرەرلىككە، ئىجادىيلىققا ئىگە مەخسۇس مۇھىم تەدبىرلەر ئوتتۇرىغا قويۇلدى.
</S>
<S ID=58811>
    يىغىندا يېقىندىن بۇيان جەنۇبىي شىنجاڭدىكى ئۈچ ۋىلايەت، بىر ئوبلاست يېزىلىرىدا ‹‹قوش تىل›› يەسلىسى قۇرۇش قۇرۇلۇشىدا قولغا كەلتۈرۈلگەن مۇۋەپپەقىيەتلەر تولۇق مۇئەييەنلەشتۈرۈلۈپ، كېيىنكى باسقۇچتا جەنۇبىي شىنجاڭ يېزىلىرىدا ‹‹قوش تىل›› يەسلىسى قۇرۇش خىزمىتىگە قويۇلغان تەلەپلەر ئېنىق ئوتتۇرىغا قويۇلدى.
</S>
<S ID=58812>
يىغىندا مۇنداق كۆرسىتىلدى: يېزىلاردا ‹‹قوش تىل›› يەسلىسى قۇرۇشنى تېزلىتىش باش نىشاننى ئەمەلىيلەشتۈرۈش، جەنۇبىي شىنجاڭ خىزمىتىنى كۈچەيتىشنىڭ مۇھىم تەدبىرى.
</S>
<S ID=58813>
ھەر دەرىجىلىك پارتكوم، خەلق ھۆكۈمەتلىرى ۋە ئالاقىدار تارماقلار جەنۇبىي شىنجاڭ يېزىلىرىدا ‹‹قوش تىل›› يەسلىسى قۇرۇشنى تېزلىتىشنىڭ مۇھىم ئەھمىيىتىنى جەزمەن تولۇق تونۇشى كېرەك؛ يېزىلاردا ‹‹قوش تىل›› يەسلىسى قۇرۇشنى تېزلىتىش جەنۇبىي شىنجاڭ رايونىدا ئوقۇش يېشىغا توشمىغانلارنى ‹‹قوش تىل››دا ئۈچ يىل ھەقسىز تەربىيەلەشنى ئەمەلگە ئاشۇرۇشنىڭ مۇھىم كاپالىتى، ھەر دەرىجىلىك پارتكوم، خەلق ھۆكۈمەتلىرى تەخىرسىزلىك ئېڭى، مەسئۇلىيەت ئېڭىنى يەنىمۇ كۈچەيتىپ، ئاپتونوم رايونلۇق پارتكومنىڭ تەدبىر – ئورۇنلاشتۇرمىلىرىنى قەتئىي نىيەتكە كېلىپ، زور كۈچ بىلەن ئەمەلىيلەشتۈرۈشى كېرەك.
</S>
<S ID=58814>
    يىغىندا ئاپتونوم رايونلۇق خەلق ھۆكۈمىتى جەنۇبىي شىنجاڭدىكى ئۈچ ۋىلايەت، بىر ئوبلاست مەسئۇللىرى بىلەن ‹‹2016 – 2017 – يىللىق جەنۇبىي شىنجاڭ يېزىلىرىنىڭ ئوقۇش يېشىغا توشمىغانلار ‹‹قوش تىل›› مائارىپى خىزمىتى نىشان مەسئۇلىيەتنامىسى›› ئىمزالىدى.
</S>
<S ID=58815>
    ئاپتونوم رايونلۇق پارتكوم دائىمىي كومىتېتىنىڭ ئەزاسى، ئاپتونوم رايوننىڭ مۇئاۋىن رەئىسى، ئاپتونوم رايونلۇق مائارىپ خىزمىتى كومىتېتىنىڭ مۇئاۋىن شۇجىسى ئەركىن تۇنىياز يىغىنغا قاتناشتى ھەم سۆز قىلدى.
</S>
<S ID=58816>
‏    
</S>
</TEXT>
/BODY
/DOC