<DOC>
<DOCID>TIANSHAN.527560</DOCID>
<HEADER>
<CLASS>شىنجاڭ</CLASS>
<DATE>2016-06-10 13:33:57</DATE>
</HEADER>
<BODY>
<HEADLINE>
<S ID=30242>
‹‹بۇنداق كۆز بويامچىلىقلارغا قەتئىي يول قويماسلىق كېرەك››
</S>
</HEADLINE>
<TEXT>
<S ID=30243>
مۇبارەك ئىسمائىل
</S>
<S ID=30244>
    6 – ئاينىڭ 5 – كۈنى خەلقئارا مۇھىت ئاسراش كۈنى. شۇ كۈنى ‹‹تەڭرىتاغ مۇھىت ئاسراش ئەسىر سەپىرى›› قانۇن ئىجرا قىلىش، تەكشۈرۈش گۇرۇپپىسى ئۈرۈمچى ئىقتىساد – تېخنىكا تەرەققىيات رايونىنىڭ تۇڭئەن جەنۇبىي يولىدىكى ‹‹لويۇڭ›› شېغىل زاۋۇتىغا كېلىپ، بۇ زاۋۇتنىڭ بەلگىلىمە بويىچە مەشغۇلات قىلمىغانلىقىنى، ئىلگىرى ئەسكەرتىش بەرگەن بولسىمۇ، كېچىسى يەنىلا ھېچقانداق چاڭ – توزاندىن ساقلىنىش ئامالىنى قىلماستىن مەشغۇلات قىلىۋاتقانلىقىنى، تەكشۈرۈش گۇرۇپپىسى كېلىشتىن خەۋەر تېپىپلا شېغىل دۆۋىسىنى توريوپۇق بىلەن يېپىپ قويغانلىقىنى بايقاپ، نەق مەيداندىلا بۇ زاۋۇتنى بۇ مەسىلىنى ھەل قىلىشقا بۇيرىدى، ئۇنداق قىلمىسا زاۋۇتنىڭ تاقىلىدىغانلىقىنى ئەسكەرتتى.
</S>
<S ID=30245>
    ئاپتونوم رايونلۇق خەلق قۇرۇلتىيى دائىمىي كومىتېتىنىڭ مۇئاۋىن مۇدىرى ۋاڭ يۇڭمىڭ مۇنداق دېدى: قالاق ئىشلەپچىقىرىش كارخانىلىرىنى ئازايتىش جەريانىدا پار قازان، تۇرخۇنلارنى چۇۋۇش ئاددىي ئىشتەك قىلسىمۇ، لېكىن قۇرۇلمىنى تەڭشەش مەبلەغ، خادىم، ئىجتىمائىي مۇقىملىققا چېتىلىدۇ، بۇنىڭدا قىسقا ۋاقىتتىلا ئۈنۈمىنى كۆرۈش مۇمكىن ئەمەس. باشقۇرۇش، نازارەت قىلىش كۈچەيتىلىپ، كارخانىلارنىڭ ئوغرىلىقچە بۇلغىما چىقىرىشىغا قاتتىق چەك قويۇلسا، شۇ جاينىڭ ھاۋا سۈپىتى ياخشىلىنىدۇ. بۈگۈن بىز كۆرگەن بۇنداق كۆز بويامچىلىقلارغا قەتئىي يول قويماسلىق كېرەك.
</S>
<S ID=30246>
    ئۇقۇشىمچە، ‹‹ئاتموسفېرا بۇلغىنىشىنىڭ ئالدىنى ئېلىش، تۈزەش ھەرىكەت پىلانى››نىڭ يولغا قويۇلغىنىغا بىر يىلدىن ئاشقان بولۇپ، بۇنىڭغا نۇرغۇن مالىيە كۈچى ۋە ماددىي كۈچ سەرپ قىلىنىپ، كۆرۈنەرلىك ئۈنۈم قولغا كەلتۈرۈلگەن، لېكىن بۇلغىما چىقىرىشنى ئازايتىشتا ئەڭ تىرىشچانلىق كۆرسەتكەن رايونلارنىڭ PM2.5نىڭ قويۇقلۇق دەرىجىسىنىڭ تۆۋەنلىشى %20تىن ئاشمىغان. مۇتەخەسسىسلەرنىڭ قارىشىچە، بۇ ئىش يەنىمۇ چىڭ تۇتۇپ ئىشلەنسە، بۇلغىما چىقىرىشنى ئازايتىش خىزمىتىدە تېخىمۇ يۇقىرى ئۈنۈمگە ئېرىشكىلى بولىدىكەن.
</S>
<S ID=30247>
‏    
</S>
</TEXT>
/BODY
/DOC