<DOC>
<DOCID>TIANSHAN.498980</DOCID>
<HEADER>
<CLASS>خەلقئارا</CLASS>
<DATE>2016-02-18 18:54:51</DATE>
</HEADER>
<BODY>
<HEADLINE>
<S ID=12784>
كورېيەنىڭ دۆلەت ئىچىدە باشقۇرۇلىدىغان بومبا ئورۇنلاشتۇرۇشقا قارشى تۇرۇش سادالىرى كۈچەيدى
</S>
</HEADLINE>
<TEXT>
<S ID=12785>
    كورېيە ھۆكۈمىتى يېقىندا چاۋشيەننىڭ كۈنسايىن كەسكىنلىشىۋاتقان تەھدىتىگە تاقابىل تۇرۇش ئۈچۈن، كورېيە بىلەن ئامېرىكا ئارمىيەسىنىڭ كورېيەگە ساد ناملىق باشقۇرۇلىدىغان بومبىغا قارشى سىستېما ئورۇنلاشتۇرۇش ئىشىنى مۇزاكىرە قىلىشنى قارار قىلدى.
</S>
<S ID=12786>
يېقىنقى كۈنلەردىن بۇيان، كورېيە ھۆكۈمىتىنىڭ بۇ ئىپادىسىگە قارىتا قوشنا دۆلەتلەر يېقىندىن دىققەت قىلىش بىلەن بىر ۋاقىتتا كورېيەنىڭ دۆلەت ئىچىدىمۇ كۈچلۈك ئىنكاس پەيدا بولدى.
</S>
<S ID=12787>
    كورېيەنىڭ ھاكىمىيەت سىرتىدىكى پارتىيەسى خەلق پارتىيەسى بىرلىككە كەلتۈرۈش كومىتېتىنىڭ باشلىقى، چىڭنەن ئۇنىۋېرسىتېتى پىروفېسسورى كىم گىنجى مۇنداق دەپ قارىدى: چاۋشيەننىڭ كورىيىگە بىۋاسىتە تەھدىت سالىدىغىنى ئوتتۇرا مۇساپىلىك باشقۇرۇلىدىغان بومبا، ساد يۇقىرى بوشلۇقتا باشقۇرۇلىدىغان بومبىدىن مۇداپىئە كۆرۈش سىستېمىسى بولۇپ، ئاساسلىقى يىراق مۇساپىلىك باشقۇرۇلىدىغان بومبىنى توسىدۇ.
</S>
<S ID=12788>
گەرچە بۇ سىستېمىنى ئورۇنلاشتۇرۇش كورېيەنى چاۋشيەننىڭ يادرو تەھدىتى ۋە باشقۇرۇلىدىغان بومبا تەھدىتىگە ئۈنۈملۈك تاقابىل تۇرۇش ئىمكانىيىتىگە ئىگە قىلىپ، كورېيەنىڭ بىخەتەرلىكىگە بەلگىلىك دەرىجىدە كاپالەتلىك قىلسىمۇ، لېكىن كورېيە ھۆكۈمىتى ئەتراپىدىكى باشقا دۆلەتلەرنىڭ بۇ سىستېمىدىن بىزار بولۇش مۇمكىنچىلىكىنى ئويلىنىشىغا توغرا كېلىدۇ.
</S>
<S ID=12789>
    كورېيە چەت ئەل تىللىرى ئۇنىۋېرسىتېتىنىڭ پىروفېسسورى مۇنداق دەپ كۆرسەتتى: چاۋشيەننى جازالاش ئۈچۈن ، كورېيە كائىسون سانائەت باغچىسى رايونىنىڭ ھەرىكىتىنى ئومۇميۈزلۈك توختىتىشنى قارار قىلسا بولىدۇ، بىراق ساد باشقۇرۇلىدىغان بومبا سىستېمىسىنى ئورۇنلاشتۇرۇش ئەتراپتىكى دۆلەتلەرگە ئالاقىدار ئىش ، بۇ ئىشتا ئالاھىدە ئېھتىيات قىلىش ، بولۇپمۇ شەرقىي شىمالىي ئاسىيا رايونىنىڭ ۋەزىيىتى ناھايىتى زور دەرىجىدە ئۆزگىرىپ تۇرۇۋاتقان ئەھۋالدا تېخىمۇ شۇنداق قىلىش لازىم.
</S>
<S ID=12790>
    ساد ناملىق باشقۇرۇلىدىغان بومبىغا قارشى تۇرۇش سىستېمىسىنى ئورۇنلاشتۇرۇشقا قارىتا كورېيەدىكى كۆپلىگەن شەھەر ئاھالىسى تەشكىلاتلىرى ، شەخسلەر بۇنىڭدىن ئەندىشە قىلىدىغانلىقىنى بىلدۈردى ھەمدە ئېتىراز بىلدۈرۈش ھەرىكەتلىرىنى قوللاندى.
</S>
<S ID=12791>
كورېيە ئادۋوكاتلار تەشكىلاتى دېموكراتىيەنى ئىلگىرى سۈرۈش ئادۋوكاتلار جەمئىيىتى 16-فېۋرال مۇنۇلارنى بىلدۈردى: كورېيە ئاممىسى ۋە پارلامېنتنىڭ قوشۇلۇشىنى ئالماي تۇرۇپ ساد ناملىق باشقۇرۇلىدىغان بومبىغا قارشى تۇرۇش سىستېمىسىنى ئورۇنلاشتۇرۇش ئاساسى قانۇنغا خىلاپ.
</S>
<S ID=12792>
كورېيە ئاساسىي قانۇنىدا تىنچلىق ۋە تىنچ بىرلىككە كېلىشنى تەشەببۇس قىلسىمۇ ،لېكىن ساد ناملىق باشقۇرۇلىدىغان بومبىغا قارشى تۇرۇش سىستېمىسىنى ئورۇنلاشتۇرۇش كورېيە ئاممىسىنىڭ خەلقئارا جەمئىيەتتىكى تالاش تارتىشىنى ئەۋجىگە چىقىرىدۇ، ئەنسىزلىك ۋە قارشىلىشىشنى كەلتۈرۈپ چىقىرىدۇ.
</S>
</TEXT>
/BODY
/DOC