<DOC>
<DOCID>TIANSHAN.498082</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-16 15:42:10</DATE>
</HEADER>
<BODY>
<HEADLINE>
<S ID=11364>
يوپۇغا ناھىيەسى يېزا ئىگىلىك قۇرۇلمىسىنى پۇختىلاپ ئىشلەپچىقىرىشنى ئىلگىرى سۈردى
</S>
</HEADLINE>
<TEXT>
<S ID=11365>
    ئىختىيارىي مۇخبىرىمىز ئىمىنجان تۇرسۇن خەۋىرى: يوپۇغا ناھىيەسى بۇلتۇر ئاشلىق كۆلىمىنى مۇقىملاشتۇرۇش، كېۋەز كۆلىمىنى تەڭشەش، ئالاھىدە تېرىقچىلىق ۋە ئەسلىھەلىك تېرىقچىلىق كۆلىمىنى كېڭەيتىش ۋە باغۋەنچىلىك سورتى ، چارۋا نەسلىنى ئەلالاشتۇرۇش قۇرۇلۇشىنى نۇقتىلىق چىڭ تۇتۇپ، يېزا ئىگىلىك ئىشلەپچىقىرىشى ئومۇمىي مەھسۇلات قىممىتىنى 2 مىليارد 359 مىليون يۈەنگە، ساپ كىرىمنى 1 مىليارد 57 مىليون يۈەنگە يەتكۈزۈپ، ساپ كىرىمنى 2014-يىلدىكىدىن 306 مىليون يۈەن ئاشۇردى.
</S>
<S ID=11366>
    يوپۇغا ناھىيەسى بۇلتۇر تۈرلۈك شەكىلدىكى ئېتىز-ئېرىق سۇ ئىنشائاتى قۇرۇلۇشى ئۇل ئەسلىھەلىرىنى پۇختىلاپ، يېزا ئىگىلىك ئىشلەپچىقىرىشنىڭ ئۈنۈمىگە كاپالەتلىك قىلىش ئۈچۈن، 352 مىليون 600 مىڭ يۈەن سۇچىلىق قۇرۇلۇشى مەبلىغى ئاجرىتىپ، 100 كىلومېتىردىن ئارتۇق غول ۋە تارماق ئېرىق-ئۆستەڭلەرنى ئۆزگەرتىپ سۇ سىڭمەسلەشتۈردى.
</S>
<S ID=11367>
21 ئورۇندىكى كەلكۈندىن مۇداپىئە كۆرۈش نۇقتىسى،11 كىلومېتىر ئۇزۇنلۇقتىكى كەلكۈندىن مۇداپىئە كۆرۈش دامبىسىنى خەتەرسىزلەندۈرۈپ مۇستەھكەملىدى.
</S>
<S ID=11368>
24 مىڭ مو ئوتتۇرا، تۆۋەن ھوسۇللۇق يەرنى ئۆزگەرتىپ، 31 مىڭ 500 مو يوقىرى ئۈنۈمدە سۇ تېجەپ سۇغۇرۇش كۆلۈمىنى يېڭىدىن كۆپەيتتى.
</S>
<S ID=11369>
  1014 كۆز قۇرغاقچىلىققا تاقابىل تۇرۇش قۇدۇقىنى رېمونت قىلىپ، يەر ئاستى سۈيىدىن پايدىلىنىش ئۈنۈمىنى ئاشۇردى.
</S>
<S ID=11370>
20 مىليون يۈەندىن ئارتۇق يېزا ئىگىلىك ماشىنىلىرى تولۇقلىما ياردەم پۇلىنى ئۆز ۋاقتىدا تارقىتىشنى چىڭ تۇتۇپ، يېزا ئىگىلىكنى ئۇنىۋېرسال ماشىنىلاشتۇرۇش نىسبىتىنى %77.46 كە يەتكۈزدى.
</S>
<S ID=11371>
160 مىڭ مو بۇغداي،126  مىڭ مو قوناق تېرىقچىلىقى، 209 مىڭ مو زىرە، سەبدە گۈل، قوغۇن-تاۋۇز ئالاھىدە مەھسۇلات تېرىقچىلىقى ۋە 1000 مو ئەسلىھەلىك پارنىك تېرىقچىلىقىدىن ئومۇميۈزلۈك مول ھوسۇل ئالدى.
</S>
<S ID=11372>
679 مىڭ مو كېۋەزنىڭ پاختا نىشانلىق باھا سىياسىتىنى ئۆز ۋاقتىدا ئەمەلىيلەشتۈرۈپ، بۇ جەھەتتىكى كىرىمگە كاپالەتلىك قىلدى.
</S>
<S ID=11373>
ئومۇمىي 310 مىڭ مو ھەر خىل مېۋىلىك باغدىن مېۋىگە كىرگەن 270 مىڭ مو باغ ۋە يۇقىرى ھوسۇللۇق 100 مىڭ مو باغنىڭ باشقۇرۇشىنى كۈچەيتىپ، مېۋە مەھسۇلات مىقدارىنى 73 مىڭ 400 توننىغا يەتكۈزدى.
</S>
<S ID=11374>
يېزا ئىگىلىك مەھسۇلاتلىرى تاۋار ماركىسىدىن ئىككىنى يېڭىدىن كۆپەيتىپ ۋە يېڭى پېتىچە ساقلاش ئۆيىدىن 10 نى، ئىسسىق شامالدا مېۋە قۇرۇتۇش ئۆيىدىن 55 نى قۇرۇپ، يېزا ئىگىلىك مەھسۇلاتلىرىنىڭ نامىنى تونۇتۇش، بازار ئىگىلەش نىسبىتىنى يەنىمۇ ئاشۇردى.
</S>
<S ID=11375>
چارۋىچىلىقتا «تۆتتە ئەلا، بىردە ئۆلچەملىك بولۇش»نى چىڭ تۇتۇپ چارۋا، ئۆي قۇشلىرى باقمىچىلىقى دېھقانلار كەسپىي ھەمكارلىق كوپراتىپىدىن 20 نى يېڭىدىن كۆپەيتىپ، قوتاندا بېقىلىۋاتقان چوڭ-كىچىك چارۋا، ئۆي قۇشلىرىنى 406 مىڭ تۇياق ۋە 777 مىڭ 700 دانىگە، سېتىپ چىقىرىلغان چارۋا ۋە ئۆي قۇشلىرىنى 355 تۇياق ۋە 5 مىليون 520 مىڭ دانىگە يەتكۈزدى.
</S>
<S ID=11376>
13 مىڭ 200 ئادەم(قېتىم) كىشىنى كەسپىي تېخنىكا ماھارىتى بويىچە تەربىيەلەپ ۋە 39 مىڭ 700 ئادەم (قېتىم) دىن ئارتۇق كىشىنى سىرتقا چىقىرىپ، 303 مىليون يۈەن كىرىم ياراتتى.
</S>
</TEXT>
/BODY
/DOC