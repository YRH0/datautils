<DOC>
<DOCID>TIANSHAN.497772</DOCID>
<HEADER>
<CLASS>شىنجاڭ</CLASS>
<DATE>2016-02-15 18:34:26</DATE>
</HEADER>
<BODY>
<HEADLINE>
<S ID=11079>
ئاپتونوم رايونىمىز تېببىي دورا، سەھىيە تۈزۈلمە ئىسلاھاتىنى يەنىمۇ ئىلگىرى سۈرۈپ، دەرىجىگە ئايرىپ داۋالاشنى تېزلىتىپ، دەرىجىگە ئايرىپ دىياگنۇز قويۇش بويىچە سىناق نۇقتا خىزمىتىنى قانات يايدۇرىدۇ
</S>
</HEADLINE>
<TEXT>
<S ID=11080>
    بۇ يىل ئاپتونوم رايونىمىز تېببىي دورا، سەھىيە تۈزۈلمە ئىسلاھاتىنى يەنىمۇ ئىلگىرى سۈرۈپ، ھۆكۈمەت باشقۇرۇشىدىكى دوختۇرخانىلار ئىسلاھاتىنى ئومۇميۈزلۈك چوڭقۇرلاشتۇرۇپ، دەرىجىگە ئايرىپ داۋالاشنى تېزلىتىپ، %70 ئەتراپىدىكى جايدا دەرىجىگە ئايرىپ دىياگنوز قويۇش بويىچە سىناق نۇقتا خىزمىتىنى قانات يايدۇرىدۇ.
</S>
<S ID=11081>
    2015-يىلى ئاپتونوم رايونىمىز دورا باھاسىنى ئۆرلىتىپ سېتىشنى ئەمەلدىن قالدۇرۇشنى بەلگە قىلغان ناھىيە دەرىجىلىك ھۆكۈمەت باشقۇرۇشىدىكى دوختۇرخانىلارنى ئۇنۋېرسال ئىسلاھ قىلىشنى ئومۇميۈزلۈك يولغا قويدى.
</S>
<S ID=11082>
قاراماي شەھىرى بىلەن تۇرپان شەھىرىدىن ئىبارەت ئىككى سىناق نۇقتا شەھىرىدىكى ھۆكۈمەت باشقۇرۇشىدىكى دوختۇرخانىلارنىڭ ئۇنۋېرسال ئىسلاھاتى ئوڭۇشلۇق يولغا قويۇلغاندىن كېيىن، ئاپتونوم رايونىمىز بۇ يىل قۇمۇل شەھىرى، كۆكتوقاي ناھىيەسى قاتارلىق ناھىيە، شەھەرلەرنىمۇ سىناق نوقتا دائىرىسىگە كىرگۈزۈشنى قارار قىلدى.
</S>
<S ID=11083>
ھەر بىر يېزا، بازاردا ئاز دېگەندىمۇ ئۆلچەملەشكەن شىپاخانىدىن بىرنى قۇرۇپ، %70 رايوندا دەرىجىگە ئايرىپ داۋالاش سىناق نوقتىسىنى قانات يايدۇرۇپ، ئوتتۇرىچە ئاساسىي جامائەت سەھىيە مۇلازىمەت راسخوتىدىكى مالىيە تولۇقلىما ئۆلچىمىنى ئۆستۈرىدىغان قىسمىنىڭ ھەممىسىدە دوختۇرلار ئىمزا قويۇش مۇلازىمىتىنى ئىشقا ئاشۇرۇپ، دەرىجىگە بۆلۈپ داۋالاشقا ياردەم بېرىدىغان بولدى.
</S>
<S ID=11084>
بۇنىڭدىن باشقا، ئاپتونوم رايونىمىز يەنە يۇقىرى قان بېسىم، دىئابېت، تۇبىركۇليۇز قاتارلىق كېسەللىكلەرنى باشلىنىش نوقتىسى قىلىپ، دەرىجىگە ئايرىپ داۋالاش سىناق نۇقتا كېسەللىك تۈرىنى تەدرىجىي كېڭەيتىپ، جىددىي ۋە ئاستا خاراكتىرلىك كېسەللىكلەرنى داۋالاشنى ئەمەلىيلەشتۈرۈپ، كېلىشىم ئىمزالاپ مۇلازىمەت قىلىش، باھانى تەڭشەش، خەلققە قۇلايلىق بولۇش، خەلققە نەپ يەتكۈزۈش قاتارلىق تەدبىرلەرنى قوللىنىپ، ئاساسىي قاتلامدا تۇنجى دىئاگنۇز قۇيۇشقا يېتەكچىلىك قىلىدۇ.
</S>
<S ID=11085>
    ئاپتونوم رايونلۇق سەھىيە ۋە پىلانلىق تۇغۇت كومىتېتىنىڭ مۇدىرى باھارگۈل سەمەت مۇنداق دېدى: ھۆكۈمەت باشقۇرۇشىدىكى دوختۇرخانىلار ئاساسلىقى كېسەل كۆرسىتىش قىيىن بولۇش، داۋالىنىش قىممەت بولۇش مەسىلىسىنى ھەل قىلىپ، دەرىجىگە ئايرىپ دېئاگنۇز قويۇپ، ئاساسىي قاتلامدا تۇنجى دىئاگنۇز قۇيۇشنى ئىشقا ئاشۇرىدۇ.
</S>
<S ID=11086>
بۇ ئارقىلىق بىرىنچىدىن، كېسەلنىڭ يۈكىنى يېنىكلەتكىلى بولىدۇ.
</S>
<S ID=11087>
شۇنىڭ بىلەن بىر ۋاقىتتا، ھەر دەرىجىلىك داۋالاش ئاپپاراتلىرىنىڭمۇ يۈكىنى يېنىكلەتكىلى بولىدۇ.
</S>
<S ID=11088>
ئاساسىي دورىلار ئاساسلىقى ئاساسىي قاتلام داۋالاش ئاپپاراتلىرىغا سەپلىنىپ، دورىلاردا ئاساسىي باھا ئاساس قىلىنىپ، باھا قوشماسلىق ئىشقا ئاشۇرىلىدۇ.
</S>
<S ID=11089>
    بۇ يىل ئاپتونوم رايونىمىز يەنە داۋاملىق يېزا يېڭىچە ھەمكارلىشىپ داۋالىنىش بويىچە ئوتتۇرىچە مالىيە تولۇقلىما ئۆلچىمىنى ئۆستۈرۈپ، بالنېتسىدا يېتىش چىقىمىنى ئاتچوت قىلىش نىسبىتىنى مۇقىملاشتۇرۇپ، سىياسەت دائىرىسىدە بالنىسىتتا يېتىش چىقىمىنى ئاتچوت قىلىش نىسبىتىنىڭ %75 تىن تۆۋەن بولماسلىقى، ئېغىر كېسەللەر سوغۇرتىسىدا چىقىم نىسبىتىنىڭ %50 تىن يۇقىرى بولۇشىغا كاپالەتلىك قىلىدۇ.
</S>
<S ID=11090>
يېزا يېڭىچە ھەمكارلىشىپ داۋالىنىشتا ئۆلكە ھالقىپ داۋالىنىش چىقىمىنى تەكشۈرۈش ۋە راسچوت قىلىش خىزمىتىنى داۋاملىق ئىلگىرى سۈرىدۇ.
</S>
<S ID=11091>
ئېغىر كېسەللەرنى مۇھىم نوقتا قىلىپ، مۇداپىئەلىنىش ۋە كونتىرول قىلىش خىزمىتىنى قانات يايدۇرۇپ، دۆلەتنىڭ ئاساسىي ۋە مۇھىم جامائەت سەھىيە مۇلازىمەت تۈرلىرىنى داۋاملىق يولغا قويىدۇ.
</S>
</TEXT>
/BODY
/DOC