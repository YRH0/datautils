<DOC>
<DOCID>TIANSHAN.573845</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-12-22 13:00:51</DATE>
</HEADER>
<BODY>
<HEADLINE>
<S ID=67051>
مۈلۈك ھوقۇقىنى قوغداشتا ھۆكۈمەتنىڭ لەۋزىدە تۇرۇش مېخانىزمىنى مۇكەممەللەشتۈرۈش كېرەك
</S>
</HEADLINE>
<TEXT>
<S ID=67052>
چى فۇلىن
</S>
<S ID=67053>
 يېقىندا ئېلان قىلىنغان ‹‹مۈلۈك ھوقۇقىنى قوغداش تۈزۈمىنى مۇكەممەللەشتۈرۈپ، مۈلۈك ھوقۇقىنى قانۇن بويىچە قوغداش توغرىسىدىكى پىكىر››دە مۈلۈك ھوقۇقى تۈزۈمىنى يەنىمۇ مۇكەممەللەشتۈرۈپ، مۈلۈك ھوقۇقىنى قوغداشنى قانۇن ئىدارە قىلىشنى ئىلگىرى سۈرۈش ئېنىق ئوتتۇرىغا قويۇلدى.
</S>
<S ID=67054>
 مۈلۈك ھوقۇقىنى قوغداشنى قانۇن ئىدارە قىلىشنى ئىلگىرى سۈرۈشتە، مۇھىمى ھۆكۈمەتنىڭ لەۋزىدە تۇرۇش مېخانىزمىنى مۇكەممەللەشتۈرۈش كېرەك.
</S>
<S ID=67055>
مۈلۈك ھوقۇقىنى قوغداشقا ئەھمىيەت بېرىدىغان ۋە ئۇنى قوللايدىغان ياخشى مۇھىت بەرپا قىلىش ۋە مۈلۈك ھوقۇقىنى قوغداشنى قانۇن ئىدارە قىلىشنى ئىلگىرى سۈرۈشتە ئاچقۇچ ھۆكۈمەتتە.
</S>
<S ID=67056>
مەيلى مۈلۈك ھوقۇقىنى ئۈنۈملۈك بەلگىلەش، ياكى قانۇن تەرتىپى بويىچە مۈلۈك ھوقۇقىنى قوغداش بولسۇن، ھۆكۈمەتنىڭ رول ئوينىشىدىن ئايرىلالمايدۇ.
</S>
<S ID=67057>
ئىسلاھات ئەمەلىيىتىدىن قارىغاندا، ئىدىيەدە يەنىمۇ ئازاد بولۇپ، ھۆكۈمەتنىڭ لەۋزىدە تۇرۇش مېخانىزمىنى مۇكەممەللەشتۈرۈش مۈلۈك ھوقۇقىنى قوغداشنى قانۇن ئىدارە قىلىشنى ئىلگىرى سۈرۈشكە ھەل قىلغۇچ تەسىر كۆرسىتىدۇ.
</S>
<S ID=67058>
ھۆكۈمەت پۇقرالارنىڭ مۈلۈك ھوقۇقىنى قوغداش قارىشى ۋە توختام ئېڭىنى يېتىلدۈرۈشى كېرەك.
</S>
<S ID=67059>
ھازىرقى بازار ئىگىلىكى شارائىتىدا، مۈلۈك ھوقۇقىنىڭ ماھىيىتى توختام، مۈلۈك ھوقۇقىنى قوغدىغانلىق توختامنى قوغدىغانلىق بولىدۇ.
</S>
<S ID=67060>
بۇنىڭ ئۈچۈن، ھۆكۈمەت لەۋزىدە تۇرۇش ۋە توختامغا ئەمەل قىلىشتا مۇھىم رول ئوينىشى كېرەك.
</S>
<S ID=67061>
‹‹پىكىر››دىكى تەلەپلەرنى ئورۇنداشتا، ھازىرقى جىددىي ۋەزىپە ھۆكۈمەتنىڭ ۋەدىگە ئەمەل قىلىش مۇلازىمىتىنى ھۆكۈمەتنىڭ خىزمەت ئۈنۈمىنى باھالاش سىستېمىسىگە كىرگۈزۈپ، مەمۇرىي ئىشلاردا لەۋزىدە تۇرمىغانلىقى خاتىرىسى تۇتۇپ، ھۆكۈمەتنىڭ لەۋزىدە تۇرمىغانلىقىنىڭ مەسئۇلىيىتىنى سۈرۈشتۈرۈش تۈزۈمى ۋە مەسئۇلىيەتنى سۈرۈشتۈرۈشكە تەتۈر قىستاش مېخانىزمىنى ئورنىتىپ ۋە مۇكەممەللەشتۈرۈپ، ھۆكۈمەتنىڭ لەۋزىدە تۇرمىغانلىقىنى جازالاش سالمىقىنى زورايتىش كېرەك.
</S>
<S ID=67062>
ھۆكۈمەت لەۋزىدە تۇرمىغانلىقى سەۋەبلىك كارخانا ۋە شەخسلەرنىڭ مال – مۈلۈك ھوقۇقىنىڭ زىيانغا ئۇچرىشىنىڭ ئالدىنى ئېلىش كېرەك.
</S>
<S ID=67063>
ھازىر PPP مۇھىم نۇقتا قىلىنغان ھۆكۈمەت بىلەن ئىجتىمائىي كاپىتال ھەمكارلىشىپ مەبلەغ سېلىش تۈرىنىڭ تەدرىجىي ئەۋج ئېلىشى بىر چوڭ يۈزلىنىش ھەم ئارلاش مۈلۈكچىلىكتىكى ئىگىلىكنى راۋاجلاندۇرۇشنىڭ مۇھىم يولى بولۇپ قالدى.
</S>
<S ID=67064>
رېئاللىقتا ھۆكۈمەت بىلەن خۇسۇسىيلار ھەمكارلىشىپ بەزى ئۇل ئەسلىھە تۈرلىرىگە مەبلەغ سېلىش تۈرلىرىدە ھەمىشە ھۆكۈمەت رەھبەرلىرى نۆۋەت ئالمىشىپ، ھۆكۈمەت لەۋزىدە تۇرماسلىق ئەھۋالىنى كەلتۈرۈپ چىقارغاچقا، ئەسلىي ئورۇنلاشتۇرۇپ قويۇلغان بەزى مەبلەغ سېلىش تۈرلىرىنى ئەمەلىيلەشتۈرۈش قىيىنغا توختىغان.
</S>
<S ID=67065>
‹‹پىكىر››دىكى تەلەپ بويىچە، ھەر دەرىجىلىك ھۆكۈمەتلەر خېرىدار چاقىرىپ مەبلەغ كىرگۈزۈش، ھۆكۈمەت بىلەن ئىجتىمائىي كاپىتال ھەمكارلىشىش قاتارلىق پائالىيەتلەردە مەبلەغ سالغۇچى بىلەن قانۇن بويىچە ئىمزالىغان ھەر خىل توختامنى ئەستايىدىل ئىجرا قىلىشى كېرەك، ھۆكۈمەت نۆۋەت ئالمىشىش ۋە رەھبەر يەڭگۈشلىنىش قاتارلىقلارنى باھانە قىلىپ، لەۋزىدە تۇرماسلىقىغا، توختامنى بۇزۇشىغا يول قويۇلمايدۇ.
</S>
<S ID=67066>
دۆلەت مەنپەئىتى ۋە جامائەت مەنپەئىتى ياكى قانۇندا بەلگىلەنگەن سەۋەبلەر تۈپەيلى ھۆكۈمەتنىڭ بەرگەن ۋەدىسى ۋە توختامدىكى پۈتۈمنى ئۆزگەرتىشكە توغرا كەلسە، قانۇندا بەلگىلەنگەن ھوقۇق چېكى ۋە تەرتىپكە قاتتىق بوي سۇنۇش ھەم كارخانا ۋە مەبلەغ سالغۇچىنىڭ مۇشۇ سەۋەبتىن زىيانغا ئۇچرىغان مال – مۈلكىنى قانۇن بويىچە تولۇقلاپ بېرىش كېرەك.
</S>
<S ID=67067>
ھۆكۈمەت لەۋزىدە تۇرماسلىق قاتارلىق سەۋەبلەر تۈپەيلى كارخانا ۋە پۇقرالارنىڭ مال – مۈلۈك ھوقۇقى زىيانغا ئۇچراش قاتارلىق ئەھۋاللارغا قارىتا، تۆلەم بېرىش، ئەرز قىلىش ۋە قۇتقۇزۇش مېخانىزمىنى مۇكەممەللەشتۈرۈپ، ئەرز قىلىش ۋە قۇتقۇزۇش يوللىرىنى راۋانلاشتۇرۇش كېرەك.
</S>
<S ID=67068>
مۈلۈك ھوقۇقىنى قوغداشنى قانۇن ئىدارە قىلىشنى ئىلگىرى سۈرۈشتە يەنە دېلوغا چېتىشلىق مال – مۈلۈكنى بىر تەرەپ قىلىش قانۇن تەرتىپىنى قاتتىق ئۆلچەملەشتۈرۈش كېرەك.
</S>
<S ID=67069>
‹‹پىكىر››دە بۇ مەزمۇن يەنىمۇ ئايدىڭلاشتۇرۇلدى ۋە ئىنچىكىلەشتۈرۈلدى. مەسىلەن: ھەقىقەتەن پېچەتلەش، تۇتۇپ تۇرۇش ۋە توڭلىتىش قاتارلىق تەدبىرلەرنى قوللىنىشقا توغرا كەلسە، قانۇن تەرتىپىگە قاتتىق ئەمەل قىلىش كېرەك.
</S>
<S ID=67070>
قانۇن بويىچە تاقاشقا بۇيرۇلىدىغان كارخانىلاردىن سىرت، شارائىت يار بەرگەن ئەھۋالدا، كارخانىنىڭ نورمال ئىشلەپچىقىرىش ۋە تىجارىتىگە ئېلىپ كېلىدىغان زىياننى ئىمكانقەدەر ئازايتىش ئۈچۈن، كارخانىغا زۆرۈر بولغان كۆچمە مەبلەغ ۋە مۇئامىلە ھېسابنى قالدۇرۇشقا بولىدۇ.
</S>
<S ID=67071>
پېچەتلەش، تۇتۇپ تۇرۇش ۋە توڭلىتىش قاتارلىق تەدبىرلەرنى قوللانغان ۋە دېلوغا چېتىشلىق مال – مۈلۈكنى بىر تەرەپ قىلغاندا، خۇسۇسىي مال – مۈلۈك بىلەن كارخانا قانۇنىي ئىگىنىڭ مال – مۈلۈكىنى قانۇن بويىچە ئېنىق ئايرىش كېرەك.
</S>
<S ID=67072>
پايچىك ۋە كارخانا باشقۇرغۇچى قاتارلىق تەبىئىي شەخسلەر قانۇنغا خىلاپلىق قىلغان بولسا، خۇسۇسىي مال – مۈلكىنى بىر تەرەپ قىلغاندا، خالىغانچە كارخانا قانۇنىي ئىگىسىنىڭ مال – مۈلۈكىگە چېتىۋالماسلىق؛ كارخانا قانۇنغا خىلاپلىق قىلغان بولسا، كارخانا قانۇنىي ئىگىسىنىڭ مال – مۈلكىنى بىر تەرەپ قىلغاندا، خالىغانچە پايچىك ۋە كارخانا باشقۇرغۇچىنىڭ قانۇنلۇق مال – مۈلكىگە چېتىۋالماسلىق كېرەك.
</S>
<S ID=67073>
دېلوغا چېتىشلىق خادىمنىڭ مال – مۈلكى بىلەن ئائىلە ئەزالىرىنىڭ مال – مۈلكىنى ئېنىق ئايرىپ، قانۇنسىز تاپاۋەتنى بىر تەرەپ قىلغاندا، ئۇنى قانۇنلۇق مال – مۈلۈككە چېتىۋالماسلىق كېرەك.
</S>
<S ID=67074>
بۇ يېڭى بەلگىلىمىلەر رېئال شارائىتتا دۆلەتنىڭ كارخانا، شەخس ۋە ئائىلە ئەزالىرىنىڭ قانۇنلۇق مال – مۈلۈك ھوقۇقىنى قاتتىق قوغدايدىغانلىقىنى تولۇق نامايان قىلىپ بەردى، دېيىشكە بولىدۇ.
</S>
<S ID=67075>
شۇڭا، تېزدىن كونكرېت چارە تۈزۈپ ، ئۇنى مەمۇرىيەت ۋە قانۇن يۈرگۈزۈش ئەمەلىيىتىدە كۆرسىتىش كېرەك.
</S>
<S ID=67076>
‹‹خەلق گېزىتى››دىن
</S>
<S ID=67077>
‏
</S>
</TEXT>
/BODY
/DOC