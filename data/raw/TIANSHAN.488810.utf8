<DOC>
<DOCID>TIANSHAN.488810</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-01-18 13:04:02</DATE>
</HEADER>
<BODY>
<HEADLINE>
<S ID=3434>
كۇچا دېھقانلىرى ‹‹ئۈچ چوڭ كەسىپ›› كە تايىنىپ بېيىدى
</S>
</HEADLINE>
<TEXT>
<S ID=3435>
    ئەھمەد ئىسمائىل خەۋەر قىلىدۇ: كۇچا ناھىيەسى بۇلتۇر مەركەز، ئاپتونوم رايوننىڭ دېھقانلارنىڭ كىرىمىنى ئاشۇرۇشقا دائىر سىياسەتلىرىنى ئوبدان تەشۋىق قىلىپ، دېھقان – چارۋىچىلارنى چىلانچىلىق، چارۋىچىلىقنى تەرەققىي قىلدۇرۇش، سىرتقا چىقىپ ئىشلەشكە يېتەكلىگەچكە، دېھقانلار كىرىمنى ئاشۇرۇشتا كۆرۈنەرلىك ئۈنۈمگە ئېرىشتى.
</S>
<S ID=3436>
    بۇ ناھىيەدە بۇلتۇر مېۋىگە كىرگەن چىلانلىق كۆلىمى 202 مىڭ 773 موغا يېتىپ، ھوسۇلى 69 مىڭ 957 توننىغا، چىلاندىن قىلىنغان كىرىم 321 مىليون 805 مىڭ 100 يۈەنگە يېتىپ، ھوسۇل ۋە كىرىم 2014 – يىلىدىكىدىن 1014 توننا ۋە 4 مىليون 802 مىڭ 200 يۈەن كۆپەيدى؛ چارۋىچىلىقتا سىياسەت جەھەتتىن ئېتىبار بېرىش، نەسىل ياخشىلاش، كۆلەملەشتۈرۈش، كەسىپلەشتۈرۈش ئاساسىنى پۇختىلاپ، چارۋىچىلىق ۋە ئۆي قۇشلىرى باقمىچىلىق دېھقانلار كەسپىي ھەمكارلىق كوپىراتىپىنى 128گە، باقمىچىلىق رايونىنى 36غا، نۇقتىلىق باقمىچىلىق ئائىلىسىنى 465كە يەتكۈزدى؛ 3275 ئائىلىگە 5 مىليون 123 مىڭ يۈەن ئوتلاق ئېكولوگىيەسىنى قوغداش تولۇقلىمىسى، 1324 نەسىللىك ساغلىققا 662 مىڭ يۈەن تولۇقلىما بېرىپ، دېھقانلارنىڭ چارۋىچىلىقنى تەرەققىي قىلدۇرۇپ، كىرىمىنى ئاشۇرۇشنىڭ ئاساسىنى پۇختىلىدى.
</S>
<S ID=3437>
بۇنىڭ بىلەن ناھىيە بويىچە چارۋىچىلىقتىن قىلىنغان ساپ كىرىم 532 مىليون 970 مىڭ يۈەنگە، كىشى بېشى ساپ كىرىم 1685 يۈەنگە يېتىپ، 2014 – يىلىدىكىدىن %8.5 ۋە %8.3 كۆپەيدى؛ ناھىيە دېھقان ئىشلەمچىلەرنى سىرتقا چىقىرىشتا ئىش ئورنى ئۇچۇرى بىلەن تەمىنلىدى.
</S>
<S ID=3438>
بۇنىڭ بىلەن ئېشىنچا ئەمگەكچىلەر سىرتقا چىقىپ ئىشلەپ، 654 مىليون 800 مىڭ يۈەن كىرىم قىلىپ، كىشى بېشى كىرىمىنى 2014 – يىلىدىكىدىن 810 يۈەن ئاشۇردى.
</S>
<S ID=3439>
بۇنىڭ تۈرتكىسىدە بۇلتۇر ناھىيە بويىچە دېھقانلارنىڭ كىشى بېشى ساپ كىرىمى 10 مىڭ 265 يۈەنگە يېتىپ، 2014 – يىلىدىكىدىن% 3.16 ئاشتى.
</S>
<S ID=3440>
‏    
</S>
</TEXT>
/BODY
/DOC