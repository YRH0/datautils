<DOC>
<DOCID>TIANSHAN.527553</DOCID>
<HEADER>
<CLASS>شىنجاڭ</CLASS>
<DATE>2016-06-10 12:58:52</DATE>
</HEADER>
<BODY>
<HEADLINE>
<S ID=30185>
تەمىنلەش ھالقىسىنى چىڭ تۇتۇپ، ھەمكارلىشىپ سودا پۇرسىتى ئىزدەش
</S>
</HEADLINE>
<TEXT>
<S ID=30186>
    يىپەك يولى خەلقئارا سودا يەرمەنكىسىدىن ئاپتونوم رايونىمىزنىڭ كەسىپ قۇرۇلمىسىنى تەڭشىشىگە نەزەرمۇخبىرىمىز چېن چاڭۋېي17 – ماي 2016 – يىللىق يىپەك يولى خەلقئارا سودا يەرمەنكىسى ھەم 20 – نۆۋەتلىك جۇڭگو شەرق – غەرب ھەمكارلىقى ۋە سېلىنما – سودا يەرمەنكىسى (تۆۋەندە ‹‹يىپەك يولى يەرمەنكىسى›› دېيىلدى) شەنشى ئۆلكىسىنىڭ شىئەن شەھىرىدە ئاياغلاشتى. بۇ قېتىمقى يەرمەنكىدە ئاپتونوم رايونىمىز ئىچكى بىرلەشمە ھەمكارلىق توختام تۈرىدىن 102نى ئىمزالىدى.
</S>
<S ID=30187>
    ئىلگىرىكى يىللاردىكىگە سېلىشتۇرغاندا بۇ يىل شىنجاڭ ۋەكىللەر ئۆمىكىنىڭ توختام ئىمزالىشىدا يەنە يېڭى نەتىجە يارىتىلدى، توختام ئىمزالانغان تۈرلەردىمۇ يېقىنقى يىللاردىن بۇيان ئاپتونوم رايونىمىزنىڭ كەسىپ قۇرۇلمىسىنى تەڭشەشتە ئېرىشكەن نەتىجىلەر ئەكس ئەتتى.
</S>
<S ID=30188>
    دەل جايىدا سودىگەر چاقىرىلىپ، پەرقلىق رىقابەت قانات يايدۇرۇلدى
</S>
<S ID=30189>
    13 – ماي يىپەك يولى سودا يەرمەنكىسى باشلاندى، ئاپتونوم رايونىمىزدىكى 14 ۋىلايەت، ئوبلاست، شەھەر، دۆلەت دەرىجىلىك تۆت ئىقتىسادىي تەرەققىيات رايونىدىن 100نەچچە كارخانا ئۆمەك تەشكىللەپ يەرمەنكىگە قاتناشتى.
</S>
<S ID=30190>
    يەرمەنكىدە قانداق قىلغاندا تېخىمۇ كۆپ مەبلەغ سالغۇچىنى قەشقەرنىڭ سودىگەر چاقىرىپ، مەبلەغ جەلپ قىلىش تۈرىگە قىزىقتۇرۇش قەشقەر ۋىلايەتلىك سودىگەر چاقىرىش ئىدارىسىنىڭ باشلىقى چۈ ليەندۇڭنىڭ ئارزۇسى ئىدى. ئۇ مۇنداق دېدى: بۇ بىرقانچە يىلدا بىز رايون ئەۋزەللىكى ۋە بايلىق ئەۋزەللىكىنى دەل جايىدا جارى قىلدۇردۇق. قەشقەر ئىقتىساد – تېخنىكا تەرەققىيات رايونى قۇرۇلۇشىنىڭ تەرەققىياتىنى ھەرىكەتلەندۈرگۈچ كۈچ قىلىپ، رايونىمىزدىكى يېتەكچى كەسىپلەرنى چۆرىدەپ سودىگەر چاقىردۇق.
</S>
<S ID=30191>
    قەشقەر ۋىلايىتىنىڭ بۇ قېتىم توختام ئىمزالايدىغان تۈرلىرى يېزا ئىگىلىك قوشۇمچە مەھسۇلاتلىرىنى ئىنچىكە پىششىقلاپ ئىشلەش، كىيىم – كېچەك، توقۇمىچىلىق ھەم سودا ئەشيا ئوبوروتى قاتارلىق ساھەلەردىكى 20 نەچچە تۈرگە چېتىلىدىغان بولۇپ، توختام ئىمزالاش ئومۇمىي سوممىسى 3 مىليارد يۈەن.
</S>
<S ID=30192>
    ۋىلايەت، ئوبلاستلار ئورۇننى توغرا تاللاش بىلەن بىللە، دەل جايىدا سودىگەر چاقىرىشنى قانداق قىلغاندا پەرقلىق ئېلىپ بېرىش يېقىنقى يىللاردىن بۇيان ئاپتونوم رايونىمىزدىكى سودىگەر چاقىرىش تارماقلىرىنىڭ ئاساسىي ئېقىمى بولۇپ قالدى.
</S>
<S ID=30193>
    لوپنۇر ناھىيەلىك سودىگەر چاقىرىش، تەرەققىيات ئىدارىسىنىڭ باشلىقى ليۇ ۋېيگۇاڭ مۇنداق دېدى: ئۆزىمىزنى دەڭسەپ، ھەم باشقا ۋىلايەت، ئوبلاستلارنى ئىنچىكە كۆزىتىپ، ئۆزىمىزنىڭ ئەۋزەللىكىنى جارى قىلدۇرۇپ، پەرقلىق رىقابەتنى زورايتىش، كەسىپ زەنجىرىدە ئەۋزەللىكلەرنى تولۇقلاش سودىگەر چاقىرىشتىكى تەپەككۇرىمىزدۇر.
</S>
<S ID=30194>
    ئاپتونوم رايونلۇق سودىگەر چاقىرىش، تەرەققىيات ئىدارىسىنىڭ مۇئاۋىن باشلىقى مەمەتجان ئابلا مۇنداق دېدى: دۆلەت ئىچى – سىرتىدىكى سودىگەرلەرنىڭ شىنجاڭغا كېلىپ مەبلەغ سېلىپ كەسىپلىرىنى گۈللەندۈرۈشىگە قولايلىق يارىتىش ئۈچۈن، ئاپتونوم رايونىمىز 1247 تۈرنى توپلاپ، بۇنىڭ ئىچىدىن 54 تۈرنى بۇ نۆۋەتلىك يىپەك يولى يەرمەنكىسىگە نۇقتىلىق قاتناشتۇرىدىغان تۈر قىلىپ قوللانمىلارنى بېسىپ تارقاتتۇق ھەم ‹‹يىپەك يولىدىكى يەرمەنكە›› تور بېكىتىدە ئېلان قىلدۇق. تۈرلەرنىڭ ئومۇمىي سېلىنمىسى 79 مىليارد 843 مىليون يۈەن بولۇپ، توقۇمىچىلىق، كىيىم – كېچەك، سودا ئەشيا ئوبوروتى، يېزا ئىگىلىكىنى كەسىپلەشتۈرۈش، نېفىت – خىمىيە سانائىتى، ماشىنا – ئېلېكتىر ئۈسكۈنىلىرىنى قۇراشتۇرۇش، مەدەنىيەت ساياھىتى قاتارلىق ساھەلەرگە چېتىلىدۇ. بۇ تۈرلەر ھەم دۆلەتنىڭ كەسىپ سىياسىتىگە ئۇيغۇن، يەنە تەمىنلەش جەھەتتىكى ئىسلاھاتقا ماس كېلىدۇ ھەم ئاپتونوم رايونىمىزنىڭ بايلىق ئەۋزەللىكى، كەسىپ ئەۋزەللىكى، رايون ئەۋزەللىكىنى زىچ بىرلەشتۈرۈشكىمۇ چۈشىدۇ.
</S>
<S ID=30195>
    3 – كەسىپتە مەبلەغ دىققەت قوزغايدىغان يېڭى قىزىق نۇقتا بولدى
</S>
<S ID=30196>
    شىنجاڭ ۋەكىللەر ئۆمىكى يىپەك يولى يەرمەنكىسىدە توختام ئىمزالىغان تۈرلەر ئاساسلىقى ئېلېكتىر ئېنېرگىيەسى، سودا ئەشيا ئوبوروتى، ماشىنا – ئېلېكتىر ئۈسكۈنىلىرىنى قۇراشتۇرۇش، يېزا ئىگىلىكى، توقۇمىچىلىق قاتارلىق ساھەگە چېتىلىدۇ، بۇنىڭ ئىچىدە 1 – كەسىپ تۈرى بىر بولۇپ، توختام ئىمزالاش سوممىسى 500 مىليون يۈەن؛ 2 – كەسىپ تۈرى 64بولۇپ، توختام ئىمزالاش سوممىسى 15 مىليارد 792 مىليون يۈەن؛ 3 – كەسىپنىڭ توختام ئىمزالاش ئومۇمىي سوممىسى 12 مىليارد 137 مىليون يۈەن بولۇپ، توختام ئومۇمىي سوممىسىنىڭ %43.38ىنى ئىگىلىدى.
</S>
<S ID=30197>
    بۇ قېتىم زامانىۋى مۇلازىمەت كەسپىنىڭ سودا ئەشيا ئوبوروتى، مەدەنىيەت ساياھىتى، پۇل مۇئامىلە، ئۇچۇر مۇلازىمىتى قاتارلىق تۈرلەردىن 23 ىدە توختام ئىمزالاندى، توختام سوممىسى 6 مىليارد 181 مىليون يۈەن بولۇپ، ئالدىنقى نۆۋەتلىك يەرمەنكىدىن %115.96 ئېشىپ، توختام ئومۇمىي سوممىسىنىڭ %22.09 ىنى ئىگىلىدى.
</S>
<S ID=30198>
    يىپەك يولىدا ھەمكارلىشىپ، يەرمەنكىنىڭ ئاساسىي مېلودىيەسى ياڭرىتىلدى
</S>
<S ID=30199>
    شىنجاڭ ۋەكىللەر ئۆمىكى ئۇيۇشتۇرغان يىپەك يولى ئىقتىساد بەلبېغى يادرولۇق رايون قۇرۇلۇشىنى تونۇشتۇرۇش يىغىنى تۈر ئىمزالاش مۇراسىمىدا شەنشى ئۆلكىسىنىڭ مۇئاۋىن باشلىقى فېڭ شىنجۇ مۇنداق دېدى: يىپەك يولى ئىقتىساد بەلبېغى قۇرۇشتىن ئىبارەت بۇ مۇھىم ئىستراتېگىيەلىك تەسەۋۋۇر يالغۇز يىپەك يولى بويىدىكى ئۆلكىلەرنى تەرەققىيات پۇرسىتى بىلەن تەمىنلەپلا قالماستىن، يەنە ھەمكارلىقنى چوڭقۇرلاشتۇرۇش پۇرسىتىمۇ يارىتىپ بەردى. شەنشى بىلەن شىنجاڭ يىپەك يولى بويىدا بولۇپلا قالماستىن، بەلكى يىپەك يولى ئىقتىساد بەلبېغى قۇرۇلۇشىدىكى ئورنى ۋە رولىمۇ ئوخشاشلا ئىنتايىن گەۋدىلىك. يىپەك يولى ئىقتىساد بەلبېغى قۇرۇلۇشىنىڭ تېز يولغا قويۇلۇشىغا ئەگىشىپ، ئىككى رايون كۆپ قاتلاملىق ھەمكارلىقنى قانات يايدۇرۇشنىمۇ ياخشى پۇرسەت ۋە ئىستىقبال بىلەن تەمىنلىدى.
</S>
<S ID=30200>
    نۆۋەتتە شىنجاڭ يىپەك يولى ئىقتىساد بەلبېغى يادرولۇق رايونى قۇرۇش تارىخىي پۇرسىتىنى، ئىسلاھاتنى ئومۇميۈزلۈك چوڭقۇرلاشتۇرۇشنىڭ يېڭى پۇرسىتىنى كۈتۈۋالدى، بۇنىڭغا چەكسىز سودا پۇرسىتى يوشۇرۇنغان بولۇپ، ئىنتايىن كەڭ مەبلەغ سېلىش بوشلۇقىغا ئىگە.
</S>
</TEXT>
/BODY
/DOC