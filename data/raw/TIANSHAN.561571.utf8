<DOC>
<DOCID>TIANSHAN.561571</DOCID>
<HEADER>
<CLASS>ئۈرۈمچى</CLASS>
<DATE>2016-11-01 18:03:38</DATE>
</HEADER>
<BODY>
<HEADLINE>
<S ID=56704>
‏BRT ئامانلىق ساقلاش خادىمى 130 مىڭ يۈەن نەق پۇل تېپىۋىلىپ ئىگىسىگە قايتۇرۇپ بەردى
</S>
</HEADLINE>
<TEXT>
<S ID=56705>
   25- ئۆكتەبىر چۈشتىن بۇرۇن، ئۈرۈمچى BRT4-لىنىيەسى سۇجۇ غەربىي كوچا بېكىتىنىڭ ئامانلىق قوغداش خادىمى خې خۇڭۋۇ بېكەت ئىچىدە چارلاپ يۈرگەندە 130 مىڭ يۈەن نەق پۇل تېپىۋالدى ۋە ئىگىسىگە قايتۇرۇپ بەردى، پۇل ئىگىسى سۇنغا 5000 يۈەن تاپان ھەققىنى ئالمىدى.
</S>
<S ID=56706>
    خې خۇڭۋۇنىڭ ئېيتىشىچە، ئۇ بېكەت ئىچىدە چارلاش ئېلىپ بېرىۋاتقاندا ئورۇندۇق ئۈستىدە بىر قىزىل رەڭلىك رەختتىن تىكىلگەن قول سومكىسىنى كۆرۈپ قالىدۇ ۋە بىرەر يولۇچى چۈشۈرۈپ قويغان نەرسە بولسا كېرەك، دەپ ئويلاپ يانفونى بىلەن نەق مەيداننى سۈرەتكە تارتىۋېلىپ، رەخت سومكىنى بېكەتكە كىرىش ئېغىزىغا كۆتۈرۈپ كېلىپ، ئامانلىق ساقلىغۇچى ما جۈنرېن، ۋوگزال ئىشلىرى ئەزاسى ليۇ خۇينىڭ بىلەن بىرلىكتە ئاچىدۇ.
</S>
<S ID=56707>
سومكىدىن 130 مىڭ يۈەن نەق پۇل،سالاھىيەت گۇۋاھنامىسىنىڭ كۆپەيتىلگەن نۇسخىسى، ئۈستىدە بىر تېلفۇن نۇمۇرى بار بولۇپ، ئۈچەيلەن ئەھۋالنى دەرھال ئۆزى قاراشلىق شىركەتكە مەلۇم قىلىدۇ.
</S>
<S ID=56708>
ما جۈنرېن بايىقى تېلېفون نومۇرىغا تېلېفون ئۇرىدۇ، بىر ئايال تېلېفوننى ئالىدۇ.
</S>
<S ID=56709>
    تېلېفوننى ئالغان ئايال پۇلنىڭ ئىگىسى لى خانىم بولۇپ، ئۇ دەرھال يېتىپ كېلىپ، سومكىدىكى بار نەرسىلەر ۋە پۇلنىڭ نەچچە باغلام ئىكەنلىكى ۋە باشقا ئالاھىدىلىكلەرنى ئېيتىپ بېرىدۇ ۋە كىملىكىنى ئۇلارغا كۆرسىتىدۇ.
</S>
<S ID=56710>
بارلىق ئەھۋاللار بىر-بىرىگە ماس كەلگەنلىكتىن، ئۇلار پۇلنى ئىگىسىگە قايتۇرىدۇ، تەسىرلەنگەن لى خانىم ئۇلارغا توختىماستىن رەھمەت ئېيتىپ، 5000 يۈەن سۇنىدۇ، بىراق، ئالتۇن تېپىۋالسىمۇ كۆز قىرىنى سالمىغان بۇ ئۈچەيلەن پۇل ئېلىشنى قەتئىي رەت قىلىدۇ. 
</S>
<S ID=56711>
‏  لى خانىم: 130 مىڭ يۈەن نەق پۇلۇم يۈتۈپ كېتىپ 20 مىنۇتتىلا «قايتىپ» كەلدى، بۇ ئەلۋەتتە ياخشى نىيەتلىك كىشىلەرنىڭ ياردىمى بولغانلىقى ئۈچۈن. ئۇلار سۆيۈنچە بەرسەم قەتئىي ئالمىدى، تەقدىرلەش خېتى ئارقىلىق «جۇڭگونىڭ ياخشى ئامانلىق ساقلاش خادىمى»لارغا يەنە بىر قېتىم رەھمەت ئېيتىمەن، بىز ئالتۇن تېپىۋالسىمۇ كۆز قىرىنى سالماسلىقتەك بۇ روھنى ئەۋج ئالدۇرۇپ، ئاكتىپ كۈچ تارقىتىشىمىز كېرەك. دېدى.
</S>
<S ID=56712>
(پىراكتىكانت مۇخبىرىمىز ئەۋزەل ئەلقەم تەرجىمىسى)
</S>
</TEXT>
/BODY
/DOC