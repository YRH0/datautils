<DOC>
<DOCID>TIANSHAN.555953</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-10-12 16:39:57</DATE>
</HEADER>
<BODY>
<HEADLINE>
<S ID=53085>
كەنتكە چۈشكەن كادىرلار ئەلنى مايىل قىلىشقا كۈچىدى
</S>
</HEADLINE>
<TEXT>
<S ID=53086>
   مىجىت ئىبراھىم خەۋەر قىلىدۇ: تۇرپان شەھەرلىك پارتكوم تەشكىلات بۆلۈمى، پىچان ناھىيەلىك پىلانلىق تۇغۇت تېخنىكا مۇلازىمەت پونكىتىدىن ‹‹ئەلرايىنى بىلىش، ئەلگە نەپكە يەتكۈزۈش، ئەلنى مايىل قىلىش›› خىزمىتى بويىچە پىچان ناھىيەسىنىڭ پىچان يېزىسى چوققا تام كەنتىگە چۈشكەن كادىرلار كەنتكە چۈشكەندىن بۇيان ئامما ئارىسىغا بېرىپ، ئەلرايىنى مايىل قىلىشقا كۈچىدى.
</S>
<S ID=53087>
   كەنتكە چۈشكەن كادىرلار ئالدى بىلەن ئائىلە زىيارىتى قىلىپ، ئەلرايىنى ئىگىلەپ، ئامما ئۈچۈن كۆپرەك ئەمەلىي ئىش قىلىپ بېرىش پىلانى تۈزدى.
</S>
<S ID=53088>
گۈزەل يېزا، كەنت قۇرۇش قەدىمىنى تېزلىتىش ئۈچۈن كەنت پارتىيە ياچېيكىسى بىلەن بىرلىكتە 400 مىڭ يۈەنگە يېقىن مەبلەغ ھەل قىلىپ، يارداڭ چوڭ كۆۋرۈكىدىن چارشەنبە بازىرىغىچە بولغان بىر كىلومېتىردىن ئارتۇق يولنىڭ ئىككى قاسنىقىنى بىتونلاشتۇرۇپ ۋە پىيادىلەر يولى ياساپ بەردى.
</S>
<S ID=53089>
يول بويىدىكى تاملارنى ھاكلاپ، گۈزەل تۇرمۇش، مىللەتلەر ئىتتىپاقلىقى مەدھىيەلەنگەن تام رەسىملىرىنى سىزدۇرۇپ، ئاممىغا بولغان ئىدىيەۋى تەربىيەنى كۈچەيتتى.
</S>
<S ID=53090>
شەھەر، مۇناسىۋەتلىك ئورۇنلار بىلەن ئالاقىلىشىپ، 300 مىڭ يۈەن مەبلەغ ھەل قىلىپ، 3 – مەھەللىنىڭ ئۈزۈملۈكىگە بىر كىلومېتىر ئۈزۈم كارىدورى ياساپ بەردى.
</S>
<S ID=53091>
300 مىڭ يۈەن مەبلەغ ھەل قىلىپ، 1 –، 3 – مەھەللىلەرنىڭ يولىغا قۇياش ئېنېرگىيەلىك چىراغدىن 70 نى ئورنىتىپ بەردى.
</S>
<S ID=53092>
500 مىڭ يۈەن مەبلەغ ھەل قىلىپ، 4 –، 5 – مەھەللىنىڭ يولىنى ئاسفالتلاشتۇرۇپ بەردى.
</S>
<S ID=53093>
500 مىڭ يۈەن مەبلەغ سېلىپ، ئاسفالتلاشتۇرۇش ئۆلچىمىگە توشمايدىغان ئۈچ كىلومېتىر يولنى قاتتىقلاشتۇردى.
</S>
<S ID=53094>
2 –، 3 –، 4 – مەھەللىلەرگە بىردىن قۇدۇق قازدۇرۇپ بەردى. يەنە شەھەر، ناھىيەدىن تەجرىبىلىك تېخنىكلارنى تەكلىپ قىلىپ، 1500 گە يېقىن دېھقاننى ئۈزۈم، كۆكتات پەرۋىشى، زىيانداش ھاشاراتلارنىڭ ئالدىنى ئېلىش بىلىملىرى ۋە ئىلمىي ئۇسۇلدا چارۋامال بورداش تېخنىكىسى بويىچە مەخسۇس تەربىيەلىدى.
</S>
<S ID=53095>
ناھىيەلىك خەلق دوختۇرخانىسى، ئۇيغۇر تېبابەت دوختۇرخانىسى، تەڭرىتاغ دوختۇرخانىسى قاتارلىق سەھىيە تارماقلىرىدىن دوختۇر – سېسترا تەكلىپ قىلىپ، 4000 غا يېقىن ئاممىنىڭ سالامەتلىكىنى ھەقسىز تەكشۈرۈپ قويدى.
</S>
<S ID=53096>
‹‹بىر ئائىلىدە بىر ئىشچى بولۇش›› ئىستراتېگىيەسىنى ئەمەلىيلەشتۈرۈش ئۈچۈن ناھىيەلىك ئادەم كۈچى بايلىقى ۋە ئىجتىمائىي كاپالەت ئىدارىسى بىلەن ئالاقىلىشىپ، 569 ياشنى ناھىيەدىكى كارخانا، شىركەت، مېھمانسارايلارغا ئىشقا ئورۇنلىشىشقا تۈرتكە بولدى.
</S>
<S ID=53097>
ناھىيەلىك ‹‹كىروران›› ناخشا – ئۇسسۇل، تىياتىر ئۆمىكىدىكىلەرنى تەكلىپ قىلىپ، 11 مەيدان ئويۇن قويدۇرۇپ بېرىپ، دېھقان – چارۋىچىلارنىڭ مەنىۋى تۇرمۇشىنى بېيىتتى.
</S>
</TEXT>
/BODY
/DOC