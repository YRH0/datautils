<DOC>
<DOCID>TIANSHAN.495180</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-02 13:04:41</DATE>
</HEADER>
<BODY>
<HEADLINE>
<S ID=8681>
غۇلجا ناھىيەسى ئەمگەك كۈچلىرىنى قىش پەسىللىك كەسىپى ماھارەت يېتىلدۈرۈش بويىچە تەربىيەلەش خىزمىتىنى چىڭ تۇتتى
</S>
</HEADLINE>
<TEXT>
<S ID=8682>
     ئىختىيارىي مۇخبىرىمىز ئابدۇسالام قادىر خەۋىرى: غۇلجا ناھىيەسى بۇلتۇر يىل ئاخىردىن باشلاپ، ئەمگەك كۈچلىرىنى كەسىپى ماھارەت بويىچە تەربىيەلەش خىزمىتىنى ئېلىپ باردى.
</S>
<S ID=8683>
نۆۋەتتە بۇ خىزمەت كۇرسانىتلارنى ماھارەت يېتىلدۈرۈش بويىچە تەربىيەلەش باسقۇچىغا كىردى.
</S>
<S ID=8684>
ناھىيەدىكى ئەمگەك كۈچلىرى ئاپتوموبىل رېمونتچىلىق، پىشۇرۇق پىشۇرۇش، تىككۈچىلىك، ساتىراشلىق، قۇرۇلۇش ماشىنا شوپۇرلىقى، تامچىلىق قاتارلىق 14تۈردە رەسمىي تۈردە تەربىيەلىنىشكە باشلىدى.
</S>
<S ID=8685>
    غۇلجا ناھىيەسى بۇلتۇر 1-نويابىردىن باشلاپ، ناھىيەگە قاراشلىق ھەر قايسى يېزا-بازار، مەيدانلاردىن ئەمگەك كۈچلىرىنى قىش پەسىللىك كەسىپىي ماھارەت بويىچە تەربىيەلەش خىزمىتىنى ئېلىپ بارغان بولۇپ، قوبۇل قىلغان ئەمگەك كۈچلىرى ھەربىي مەشىق، كەسپى ماھارەت يېتىلدۈرۈش، ئىشقا ئورۇنلىشىشىنى كاپالەتلەندۈرۈش قاتارلىق ئۈچ باسقۇچ بويىچە ئالتە ئاي سىستېمىلىق ھالدا تەربىيەلەشكە قاتناشقان.
</S>
<S ID=8686>
نۆۋەتتە تەربىيەلىنىشكە قاتناشقان كۇرسانت 2741گە يەتكەن بولۇپ، ياش چەكلىمىسى 16ياشتىن 30ياشقىچە بولغان. كەسىپى ماھارەت يېتىلدۈرۈشتە 14تۈر تەسىس قىلىنىپ، 43سىنىپ ئىچىلغان.
</S>
<S ID=8687>
    غۇلجا ناھىيەسى ئەمگەك كۈچلىرىنى قىش پەسىللىك كەسىپى ماھارەت بويىچە تەربىيەلەش خىزمىتىدە تەشۋىقاتنى كۈچەيتىپ، يېزا-بازار، مەيدانلارنى ھەركەتلەندۈرۈش ئارقىلىق ئەمگەك كۈچلىرىنى تىزىملاپ ۋە ئۇلارنىڭ ئارخىپىنى تۇرغۇزۇپ، ئەمگەك كۈچلىرىنىڭ ئارزۇسى بويىچە تەربىيەلەشنى ئاساس قىلىپ، بازار ئېھتىياجىغا مەس كەلمەيدىغان، ئىش ئورنى مۇقىم بولمىغان، ئۇزاق مۇددەتلىك ئىشقا ئورۇنلىشىشقا ماس كەلمەيدىغان بىر قىسىم ماھارەت تۈرلىرىنى ئەمەلدىن قالدۇردى.
</S>
<S ID=8688>
ئەمگەك كۈچىلىرىنى تەربىيەلەشنىڭ ئالدىدا خادىملارنى ئىش ئورنىغا تەكلىپ قىلىش يىغىنى ئىچىپ، 13كارخانا بىلەن مەسئۇلىيەتنامە ئىمزالاپ، 1373ئورۇن ھازىرلاپ، ئەمگەك كۈچىلىرىنىڭ ئىشقا ئورۇنلىشىشنى كاپالەتكە ئىگە قىلدى.
</S>
<S ID=8689>
كۇرسانتلارنىڭ تىل ئۆتكىلىنى چىڭ تۇتۇپ، قوش تىل ئۆگىنىش سىنىپلىرىنى تەسىس قىلىپ، ئۇلارنىڭ كەسىپى ماھارەتنى پۇختا ئىگىلىشىگە، ئىش ئورنىغا چىقىشىغا پۇختا ئاساس سالدى.
</S>
<S ID=8690>
ياتاق،تاماق،قاتناش مەسىللىرىنى ھەل قىلىپ، كۈنىگە 10يۈەندىن تولۇقلىما ياردەم پۇلى بەردى.
</S>
<S ID=8691>
كەسپى ماھارەت يېتىلدۈرۈشكە بىرلەشتۈرۈپ، كۇرسانتلاردا مىللەتلەر ئىتتىپاقلىقى، ۋەتەنپەرۋەرلىك ئېڭىنى يۇقىرى كۆتۈرۈپ، ئىش ئورنىنى قەدىرلەش، ئەمگەكنى سۆيۈش، مىننەتدار بولۇش تۇيغۇسىنى ئاشۇردى.
</S>
<S ID=8692>
    ئىگىلىنىشچە، غۇلجا ناھىيەسى 2010-يىلىدىن باشلاپ، ھەر يىلى 15مىليون يۈەندىن ئارتۇق مەبلەغ سېلىپ، ئەمگەك كۈچلىرىنى قىش پەسىللىك كەسىپى ماھارەت يېتىلدۈرۈش بويىچە تەربىيەلەش كۇرۇسىنى ئۇيۇشتۇرۇپ، ئەمگەك كۈچلىرىنىڭ ئىشقا ئورنلىشىش ئىقتىدارىنى ئاشۇرۇپ، دېھقان-چارۋىچىلارنىڭ كىرىمىنى كۆپەيتىش، جەمىئىيەت مۇقىملىقى جەھەتلەردە ياخشى بولغان ئىجتىمائىي ئۈنۈمنى قولغا كەلتۈرگەن.
</S>
</TEXT>
/BODY
/DOC