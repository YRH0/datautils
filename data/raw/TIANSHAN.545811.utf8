<DOC>
<DOCID>TIANSHAN.545811</DOCID>
<HEADER>
<CLASS>خەلقئارا</CLASS>
<DATE>2016-09-01 10:06:04</DATE>
</HEADER>
<BODY>
<HEADLINE>
<S ID=44602>
روسسېف زۇڭتۇڭلۇقتىن قالدۇرۇلۇپ، تېمېل بىرازىلىيە زۇڭتۇڭلۇقىغا تەيىنلەندى
</S>
</HEADLINE>
<TEXT>
<S ID=44603>
    شىنخۇا ئاگېنتلىقى، بىرازىلىيە، 31-ئاۋغۇست تېلېگراممىسى، تەڭرىتاغ ئۇيغۇرچە تورى تەرجىمىسى: شۇ يەر ۋاقتى 2016-يىلى 31-ئاۋغۇست چۈشتە، بىرازىلىيە ئالىي پالاتاسى ئاخىرقى قېتىم زۇڭتۇڭنى ئەيىبلەش دېلوسىنى ماقۇللاشنى ئاۋازغا قويۇپ، زۇڭتۇڭ روسسېفنى ۋەزىپىسىدىن قالدۇردى، مۇۋەققەت زۇڭتۇڭ تېمېل زۇڭتۇڭ بولدى.
</S>
<S ID=44604>
    81 نەپەر پارلامېنت ئەزاسىدىن تەشكىللەنگەن بىرازىلىيە ئالىي پالاتاسى شۇ كۈنى ئاخىرقى قېتىم 61 بېلەت قوللاش، 20 بېلەت قارشى تۇرۇشتەك ئاۋاز بېرىش نەتىجىسى ئارقىلىق، زۇڭتۇڭ روسسېفنى ئەيىبلەش دېلوسىنى ماقۇللىغان.
</S>
<S ID=44605>
    زۇڭتۇڭنى ئەيىبلەش دېلوسىغا ئاخىرقى باسقۇچلۇق قاراپ چىقىش 25-ئاۋغۇست باشلانغان.
</S>
<S ID=44606>
بىرازىلىيە فېدېراتسىيە ئالىي سوتىنىڭ رىياسەتچىلىكىدە، ئەيىبلىگۈچى-مۇنازىرە قىلغۇچى ئىككى تەرەپ بىرازىلىيە ئالىي پالاتاسىدا پىكىر بايان قىلغان ھەمدە ئىسپات كۆرسەتكەن.
</S>
<S ID=44607>
روسسېف 29-ئاۋغۇست ئالىي پالاتاسىدا ئۆزىنى ئاقلىغان ھەمدە ئەيىبلەش دېلوسىنى بىكار قىلىشنى تەلەپ قىلغان.
</S>
<S ID=44608>
    بۇ يىل 17-ئاپرېل، بىرازىلىيە ئاۋام پالاتاسى، 12-ماي بىرازىلىيە ئالىي پالاتاسى زۇڭتۇڭ روسسېفنى ئەيىبلەش دېلوسىنى ماقۇللاپ، روسسېف ۋاقىتلىق ۋەزىپىسىدىن توختىتىپ قويۇلغان، مۇئاۋىن زۇڭتۇڭ تېمېل مۇۋەققەت زۇڭتۇڭلۇققا تەيىنلەنگەن.
</S>
<S ID=44609>
8-ئاينىڭ 10-كۈنى، ئالىي پالاتاسىنىڭ 2-نۆۋەتلىك بېلەت تاشلىشىدا ئەيىبلەش دېلوسى يەنە بىر قېتىم ماقۇللانغان.
</S>
<S ID=44610>
    روسسېف 2010-يىلى زۇڭتۇڭ سايلىمىدا غەلىبە قىلىپ، 2011-يىلى رەسمىي زۇڭتۇڭلۇق ۋەزىپىسىگە ئولتۇرۇپ، بىرازىلىيە تارىخىدىكى تۇنجى ئايال زۇڭتۇڭ بولۇپ قالغان. روسسېف 2014-يىلىدىكى زۇڭتۇڭى سايلىمىدا يەنە بىر قېتىم زۇڭتۇڭلۇققا سايلانغان.
</S>
</TEXT>
/BODY
/DOC