<DOC>
<DOCID>TIANSHAN.566863</DOCID>
<HEADER>
<CLASS>شىنجاڭ</CLASS>
<DATE>2016-11-23 09:52:24</DATE>
</HEADER>
<BODY>
<HEADLINE>
<S ID=61070>
جەنۇبىي شىنجاڭنىڭ كۆپ قىسىم جايلىرىدىكى قارنىڭ تەسىرىدە قەشقەردىكى بىر قىسىم نۆۋەتچى ئايروپىلارنىڭ ئۇچۇشى ئەمەلدىن قالدۇرۇلدى
</S>
</HEADLINE>
<TEXT>
<S ID=61071>
 جۇڭگو ئاخبارات تورى، ئۈرۈمچى، 22-نويابىر تېلېگراممىسى: جەنۇبىي شىنجاڭنىڭ كۆپ قىسىم جايلىرى قىش كىرگەندىن بۇيانقى تۇنجى قارنى كۈتۈۋالدى.
</S>
<S ID=61072>
بۇ خىل ھاۋارايى تەسىرىدە قەشقەردىكى كۆپ قىسىم نۆۋەتچى ئايروپىلاننىڭ ئۇچۇشى كېچىكتۈرۈلدى ياكى ئەمەلدىن قالدۇرۇلدى.
</S>
<S ID=61073>
 ئىگىلىنىشىچە، ئاقسۇ، قەشقەر قاتارلىق جايلار تۇنجى قارنى كۆتۈۋالغاندىن كېيىن، ئەڭ تۆۋەن تېمپېراتۇرا℃4-قا تۆۋەنلىگەن، قەشقەر ۋىلايىتىنىڭ مارالبېشى ناھىيەسى، قاغىلىق ناھىيەسىدە يوللارنى مۇز تۇتۇپ كەتكەنلىكتىن، سېرىق رەڭلىك ئاگاھلاندۇرۇش سىگنالى چىقىرىلغان.
</S>
<S ID=61074>
قەشقەر ۋىلايىتى، قىزىلسۇ قىرغىز ئاپتونوم ئوبلاستى قاتارلىق جايلاردا ئۇدا قار ياغقانلىقتىن، قاتناش ۋە ئەسلىھەلىك يېزا ئىگىلىكى قاتارلىقلار زور تەسىرگە ئۇچرىغان، قىسمەن نۆۋەتچى ئايروپىلانلارنىڭ نورمال ۋاقىتتا ئۇچۇشىمۇ بۇنىڭ تەسىرىگە ئۇچرىغان، GS7563/4 ،MU5633/4 ،CZ6803/6885 ،CZ6879/80 قېتىملىق نۆۋەتچى ئايروپىلارنىڭ ئۇچۇشى ئەمەلدىن قالدۇرۇلغان، ئۇنىڭدىن باشقا يەنە بىرقانچە نۆۋەتچى ئايروپىلاننىڭ ئۇچۇشى كېچىكتۈرۈلگەن.
</S>
<S ID=61075>
 شىنجاڭ ئۇيغۇر ئاپتونوم رايونلۇق مېتېئورولوگىيە ئىستانسىسىنىڭ ئۇچۇرىغا ئاساسلانغاندا، 22-نويابىر كۈندۈزدىن 23-نويابىر كېچىگىچە جەنۇبىي شىنجاڭنىڭ غەربىي قىسمى ۋە ئاقسۇ، بايىنغولىن موڭغۇل ئوبلاستى قاتارلىق جايلارنىڭ قىسمەن جايلىرىدا سۇس ياكى ئازراق قار ياغىدىكەن.
</S>
<S ID=61076>
بۇنىڭ ئىچىدە، قەشقەر ۋىلايىتى ۋە قىزىلسۇ قىرغىز ئاپتونوم ئوبلاستىنىڭ بىر قىسىم رايونلىرىدا ئوتتۇراھال ياكى قېلىن قار ياغىدىكەن، بەزى جايلاردا قاتتىق قار ياغىدىكەن.
</S>
<S ID=61077>
تارىم ئويمانلىقىنىڭ شەرقىي قىسمىدا 4 ~ 5 بال قىيپاش شەرق شامىلى چىقىپ، ئوخشىمىغان دەرىجىدە قۇم-بورانلىق ھاۋارايى كۆرۈلۈپ، تېمپېراتۇرا تۆۋەنلەيدىكەن.
</S>
</TEXT>
/BODY
/DOC