<DOC>
<DOCID>TIANSHAN.537039</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-07-26 16:27:06</DATE>
</HEADER>
<BODY>
<HEADLINE>
<S ID=34898>
قاراشەھەر ناھىيەسى كەپىلىك مەھەللىلەرنى ئۆزگەرتىشنى باشلىدى
</S>
</HEADLINE>
<TEXT>
<S ID=34899>
    ئىختىيارىي مۇخبىرىمىز مۇخپۇلجان تۇرسۇن خەۋەر قىلىدۇ: قاراشەھەر ناھىيەسى بۇ يىل يىل بېشىدىن ھازىرغىچە 15 مىليون يۈەن مەبلەغ سېلىپ، كەپىلىك مەھەللىلەرنى ئۆزگەرتىش قۇرۇلۇشىنى يولغا قويدى.
</S>
<S ID=34900>
ھازىر بىر قىسىم نامرات ئائىلىلەر بىنا ئۆيلەرگە كۆچۈپ كىردى.
</S>
<S ID=34901>
    يۇڭنىڭ بازىرىنىڭ خوجىلىق مەھەللىسىدە تۆۋەن كاپالەت ئائىلىلىرى، ئىش ئورنىدىن قالغانلار كۆپ ئىدى، ئۇلارنىڭ ئۆيلىرى كونا بولغاچقا، تۇرالغۇ شارائىتى ناچار ئىدى، يېڭى ئۆي سېتىۋېلىشقا قۇربى يەتمەيتتى.
</S>
<S ID=34902>
ناھىيەلىك پارتكوم، خەلق ھۆكۈمىتى قىيىنچىلىقتىكى ئائىلىلەرنىڭ تۇرالغۇ شارائىتىنى ياخشىلاش ئۈچۈن، يىل بېشىدا كەپىلىك مەھەللىلەرنى ئۆزگەرتىش قۇرۇلۇشىنى يولغا قويۇپ، 26 مىليون 410 مىڭ يۈەن مەبلەغ سېلىپ، 13 مىڭ 900 كىۋادرات مېتىر كۆلەمدە 190 يۈرۈش كاپالەتلىك تۇرالغۇ سېلىشنى پىلانلىدى.
</S>
<S ID=34903>
بۇنىڭ ئىچىدە ئاممىۋى ئىجارىلىك ئۆي 90 يۈرۈش بولۇپ، قۇرۇلۇش كۆلىمى 5400 كىۋادرات مېتىر، كەپىلىك مەھەللىلەردىن كۆچۈرۈلىدىغان ئائىلىلەرنىڭ ئۆيى 100 يۈرۈش بولۇپ، قۇرۇلۇش كۆلىمى 8500 كىۋادرات مېتىر.
</S>
<S ID=34904>
ھازىر ئۆيى ئۆزگەرتىلگەن كەپىلىك مەھەللىلەردىكى بەزى ئائىلىلەر بىنا ئۆيلەرگە كۆچۈپ كىرىپ، بەختىيار تۇرمۇشتىن بەھرىلىنىشكە باشلىدى.
</S>
<S ID=34905>
‏
</S>
</TEXT>
/BODY
/DOC