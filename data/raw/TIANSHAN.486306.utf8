<DOC>
<DOCID>TIANSHAN.486306</DOCID>
<HEADER>
<CLASS>خەلقئارا</CLASS>
<DATE>2016-01-08 17:23:26</DATE>
</HEADER>
<BODY>
<HEADLINE>
<S ID=2089>
ب د ت چاۋشيەننىڭ يادرو سىنىقى قىلغانلىقىنى كۈچلۈك ئەيىبلىدى
</S>
</HEADLINE>
<TEXT>
<S ID=2090>
　بىرلەشكەن دۆلەتلەر تەشكىلاتى خەۋپسىزلىك كېڭىشى 6-يانۋار تاراتقۇلاردا بايانات ئېلان قىلىپ، چاۋشيەننىڭ يادرو سىنىقى قىلغانلىقىنى كۈچلۈك ئەيىبلىدى، ھەمدە بۇ ئىش توغرىسىدا يەنىمۇ تەدبىر قوللىنىپ، دەرھال ھەرىكەتكە كېلىپ خەۋپسىزلىك كېڭىشىنىڭ يېڭى قارارنى تۈزىدىغانلىقىنى بىلدۈردى.
</S>
<S ID=2091>
　　باياناتتا مۇنداق دېيىلدى: خەۋپسىزلىك كېڭىشىگە ئەزا دۆلەتلەر جىددىي كېڭىشىپ، چاۋشيەننىڭ 6- يانۋار يادرو سىنىقى قىلغانلىقىنى مۇزاكىرە قىلدى.
</S>
<S ID=2092>
يادرو سىنىقى، خەۋپسىزلىك كېڭىشىنىڭ 2006-يىلدىكى 1718-، 2009- يىلدىكى 1874-، 2013-يىلدىكى 2087-نومۇرلۇق قارارلىرىغا خىلاپ بولۇپ، يادرو قوراللىرىنى كېڭەيتمەسلىك مېخانىزمىغا قىلىنغان ئىغۋاگەرچىلىك، شۇڭا خەلقئارا تىنچلىق ۋە بىخەتەرلىككە قىلىنغان تەھدىت داۋاملىق مەۋجۇت بولۇپ تۇرماقتا.
</S>
<S ID=2093>
　　باياناتتا مۇنداق دېيىلدى: خەۋپسىزلىك كېڭىشىگە ئەزا دۆلەتلەر شۇنىڭ بىلەن بىر ۋاقىتتا، خەۋپسىزلىك كېڭىشى ئىلگىرى چاۋشيەن يەنە بىر قېتىم يادرو سىنىقى قىلسا يەنىمۇ ئىلگىرىلىگەن ھالدا تەبىر قوللىنىمىز دېگەنلىكى ئەسكە ئالدى.
</S>
<S ID=2094>
بۇ قارار ھەمدە بۇ قېتىمقى يادرو سىنىقىنىڭ ئېغىرلىقىنى كۆزدە تۇتۇپ، خەۋپسىزلىك كېڭىشىگە ئەزا دۆلەتلەر مۇناسىپ ھەرىكەتلەرنى ئۆز ئىچىگە ئالغان خەۋپسىزلىك كېڭىشىنىڭ يېڭى قارارنى تۈزىدۇ.
</S>
</TEXT>
/BODY
/DOC