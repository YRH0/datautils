<DOC>
<DOCID>TIANSHAN.497696</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-15 15:49:10</DATE>
</HEADER>
<BODY>
<HEADLINE>
<S ID=10774>
باي ناھىيەسىدە شەھەر-يېزىلارنىڭ تەرەققىياتى تېز بولدى
</S>
</HEADLINE>
<TEXT>
<S ID=10775>
      ئىختىيارىي مۇخبىرىمىز قۇربان سايىم خەۋىرى: «12-بەش يىل»لىق پىلان مەزگىلىدە، باي ناھىيەسىنىڭ ئۇنىۋېرسال ئەمەلىي كۈچى تېز ئېشىپ، شەھەر-يېزىلارنىڭ قىياپىتىدە زور ئۆزگىرىشلەر بارلىققا كېلىپ، ھەر مىللەت ئاممىسى ئەمەلىي نەپكە ئېرىشتى بۇ ناھىيە ئىلگىرى-كېيىن بولۇپ، 312 مىليون 900 مىڭ يۈەن مەبلەغ سېلىپ، سۇچىلىق، قاتناش قاتارلىق شەھەر-يېزىلارنىڭ ئاممىۋى ئۇل ئەسلىھە قۇرۇلۇشىنى زور كۈچ بىلەن ئېلىپ بېرىش بىلەن بىللە، يېزا ئىگىلىكىدە يۇقىرى ئۈنۈمدە سۇ تېجەش، ئىچىملىك سۇ بىخەتەرلىكى قۇرۇلۇشى، يېڭى يېزا قۇرۇلۇشى، يېزا-كەنت ئۇل قۇرۇلۇشى، تەبىئىي گاز، ئەمىن ئۆي، رادىيو-تېلېۋىزىيەنى ھەممە ئائىلىلەرگە يەتكۈزۈش، يېزا-كەنت شىپاخانىلىرىنى ئۆزگەرتىش قاتارلىق خەلق تۇرمۇشى قۇرۇلۇشىنى كۈچەپ يولغا قويدى.
</S>
<S ID=10776>
مۇزات دەرياسى سۇغۇرۇش رايونىنىڭ سۇچىلىق قۇرۇلۇشى ۋە سۇ تېجەش قاتارلىق 18 تۈرلۈك قۇرۇلۇشنى تېزلەتتى.
</S>
<S ID=10777>
شەھەر ئايلانما يولى، يېزا-كەنت يولىنى ياساش ۋە كونا يولنى ئۆزگەرتىش قۇرۇلۇشىنى تاماملاپ، ئىسترولۇق قاتناش تورىنى شەكىللەندۈردى.
</S>
<S ID=10778>
يېڭىشەھەر مەركىزىي باغچىسى، قاپسىلاڭ دەرياسى مەنزىرە بەلبېغى قۇرۇلۇشىنى تاماملاپ ئاممىغا ئېچىۋەتتى.
</S>
<S ID=10779>
رىشىن سودا بازىرى، رۇي فېڭ ئەشيا ئوبۇرۇتى باغچىسى، ۋەن يۈەن پىيادىلەر كوچىسى دېھقانچىلىق مەھسۇلاتلىرى سودا بازىرى، لىخۇا دېھقانچىلىق ماددىي-ئەشيالىرى سودا بازىرى قاتارلىق سودا ئۇنىۋېرسال گەۋدىسى قۇرۇلۇپ، سودا ئوبۇرۇت كەسپى جانلاندى.
</S>
<S ID=10780>
نۆۋەتتە ناھىيە بازىرىنىڭ قۇرۇلۇش كۆلىمى ئەسلىدىكى بىر كىۋادرات كېلومېتىردىن كېڭىيىپ، ھازىر توققۇز كىۋادرات كىلومېتىرغا يەتتى.
</S>
</TEXT>
/BODY
/DOC