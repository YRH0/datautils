<DOC>
<DOCID>TIANSHAN.544096</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-08-25 12:40:18</DATE>
</HEADER>
<BODY>
<HEADLINE>
<S ID=43101>
توقسۇ ناھىيەسى ئۆزگىچە باغۋەنچىلىك مەھسۇلاتلىرىنىڭ ئىچكىرى ئۆلكىلەردە سېتىلىش يوللىرىنى پائال كېڭەيتتى
</S>
</HEADLINE>
<TEXT>
<S ID=43102>
   ئىختىيارىي مۇخبىرىمىز نىياز ساتتار خەۋىرى: ئۈچ يىل ئىلگىرى توقسۇ ناھىيەسىنىڭ باغۋەنچىلىك مەھسۇلاتلىرىنى مەخسۇس سېتىش دۇكانلىرى جېجياڭ ئۆلكىسىنىڭ لىشۈي شەھىرىدە قۇرۇلغاندىن بۇيان، لىشۈي شەھەر ئاھالىلەر توقسۇنىڭ ئۆزگىچە چىلان، ياڭاق قاتارلىق قۇرۇق مېۋە-چېۋىلىرى ۋە مېۋە-چېۋىلەردىن ئىنچىكە پىششىقلانغان مەھسۇلاتلىرىغا ئالاھىدە قىزىقىپ قالدى. توقسۇ ناھىيەسى بۇ پۇرسەتنى چىڭ تۇتۇپ، ئۆزگىچە باغۋەنچىلىك مەھسۇلاتلىرىنىڭ ئىچكىرى ئۆلكىلەردە سېتىلىش يوللىرىنى پائال كېڭەيتتى.
</S>
<S ID=43103>
   توقسۇ ناھىيەسى ئۆزگىچە باغ-ئورمانچىلىقنى تەرەققىي قىلدۇرۇش ئىستراتېگىيەسى ۋە ‹‹باغ-ئورمانچىلىق سۈپىنى ئۆستۈرۈش، ئۈنۈمىنى ئاشۇرۇش قۇرۇلۇشى›› نى ئۇدا ئالتە يىل كۈچەپ يولغا قويۇپ، ئىچكى قۇرۇلمىنى تەڭشەپ ئەلالاشتۇرغانلىقتىن، ھازىر ناھىيەدە چىلان ۋە ياڭاقنى ئاساس قىلغان ئۆزگىچە باغ-ئورمانچىلىق بازىسى 400 مىڭ موغا، مېۋە بەرگەن كۆلەم 360 مىڭ موغا، مېۋە-چېۋە ئومۇمىي ھوسۇلى 150 مىڭ توننىغا يەتتى، مېۋە-چېۋە ھوسۇلى يىلىغا تەخمىنەن %15.3 ئاشتى.
</S>
</TEXT>
/BODY
/DOC