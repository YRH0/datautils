<DOC>
<DOCID>TIANSHAN.566359</DOCID>
<HEADER>
<CLASS>ئۈرۈمچى</CLASS>
<DATE>2016-11-21 16:58:44</DATE>
</HEADER>
<BODY>
<HEADLINE>
<S ID=60870>
21-يانۋاردىن باشلاپ ئۈرۈمچى 307-يول ئاممىۋى ئاپتوبۇسىدا كارتا سۈركىگەندە بۆلەك بويىچە ھەق ئېلىنىدۇ
</S>
</HEADLINE>
<TEXT>
<S ID=60871>
 شىنجاڭ تورى خەۋىرى: 21-يانۋاردىن باشلاپ، 307-يول ئاممىۋى ئاپتوبۇسىدا كارتا سۈركىگەندە بۆلەكلەر بويىچە باھا ھېسابلىنىدىكەن.
</S>
<S ID=60872>
يولۇچىلارنىڭ ئاپتوبۇسقا ئولتۇرغان ئارىلىقىنىڭ ئوخشاش بولماسلىقىغا ئاساسەن بېلەت باھاسى بىر يۈەندىن ئۈچ يۈەنگىچە بولۇپ، ئوخشاش بولمايدىكەن.
</S>
<S ID=60873>
پۇل سالغاندا پۈتۈن مۇساپىلىك بېلەت باھاسى بويىچە ھېسابلىنىدىكەن.
</S>
<S ID=60874>
 مۇخبىرنىڭ 20-نويابىر ئۈرۈمچى شەھەرلىك ئاممىۋى قاتناش گۇرۇھى 3-تارمىقىدىن ئىگىلىشىچە، 307-يول لىنىيەسى «1-ئاۋغۇست» پولات-تۆمۈر گۇرۇھى گاڭشۈن كوچىسىدىن «ئائىلە شادلىقى» تاللا بازىرىغىچە بولغان 30 كىلومېتىرلىق مۇساپە بولۇپ، ئۈرۈمچىدىكى ئەڭ ئۇزۇن ئاممىۋى ئاپتوبۇس لىنىيەلىرىنىڭ بىرى ئىكەن.
</S>
<S ID=60875>
كەسپىي مەسئۇل تارماقلىرىنىڭ تەستىقى ۋە يوليۇرۇقى بويىچە 307-يول ئاپتوبۇسىدا 21-نويابىرىدىن باشلاپ بۆلەك بويىچە باھا ھېسابلاش يولغا قويۇلىدىغان بولۇپ، يولۇچىلار بۇ لىنىيەدە ئاپتوبۇسقا چىققاندا ۋە چۈشكەندە ئالدى-كەينىدىكى ئىشىك يېنىغا ئورۇنلاشتۇرغان كارتا سۈرۈش ماشىنىسىغا كارتا سۈرىدىكەن، كارتا سۈرۈش ماشىنىسى ئولتۇرغان مۇساپىسى بويىچە ھەق تۇتىۋالىدىكەن.
</S>
<S ID=60876>
بېلەت باھاسى 1 يۈەندىن باشلىنىدىغان بولۇپ، 10 كىلومېتىر ئىچىدىكى ھەققى 1 يۈەن، 10ـ15 كىلومېتىر ئىچىدىكى ھەققى 1.5 يۈەن، 15-20 كىلومېتىر ئىچىدىكى ھەققى 2 يۈەن، 20-25 كىلومېتىر ئىچىدىكى ھەققى 2.5 يۈەن، 25-30 كىلومېتىر ئىچىدىكى ھەققى 3 يۈەن ئىكەن.
</S>
<S ID=60877>
 ئاممىۋى قاتناش تارماقلىرىنىڭ ئەسكەرتىشىچە، ئەگەر يولۇچىلار كەينى ئىشىكتىن كارتا سۈركىمەي چۈشۈپ كەتسە، يەنە بىر قېتىم ئاممىۋى ئاپتوبۇسقا چىققاندا شۇ قېتىمقى بېلەت باھاسى پۈتۈن مۇساپە بويىچە تۇتۇپ قېلىدىكەن.
</S>
<S ID=60878>
بۇنىڭدىن باشقا، پۇل تاشلاپ ھەق تاپشۇرغاندا مۇساپىنىڭ ئۇزۇن-قىسقا بولۇشىدىن قەتئىينەزەر پۈتۈن مۇساپىلىك باھا بويىچە 3 يۈەن ھەق تاپشۇرۇلىدىكەن.
</S>
</TEXT>
/BODY
/DOC