<DOC>
<DOCID>TIANSHAN.563596</DOCID>
<HEADER>
<CLASS>شىنجاڭ</CLASS>
<DATE>2016-11-09 11:36:24</DATE>
</HEADER>
<BODY>
<HEADLINE>
<S ID=57766>
كورلىدىن لوپنۇرغا تەبىئىي گاز يەتكۈزۈش تورى قۇرۇلۇشى باشلاندى
</S>
</HEADLINE>
<TEXT>
<S ID=57767>
  ياسىنجان رەھمىتۇللا خەۋەر قىلىدۇ: كورلىدىن لوپنۇرغا تەبىئىي گاز يەتكۈزۈش تورۇبا يولى قۇرۇلۇشىنىڭ باشلىنىش مۇراسىمى يېقىندا لوپنۇر ناھىيەسىنىڭ دېھقانچىلىق پەن – تېخنىكا رايونىدا ئۆتكۈزۈلدى، شۇ كۈنى تەبىئىي گاز يەتكۈزۈش تۇرۇبا يولى قۇرۇلۇشى رەسمىي باشلاندى.
</S>
<S ID=57768>
 كورلىدىن لوپنۇرغا تەبىئىي گاز يەتكۈزۈش تۇرۇبا يولى قۇرۇلۇشى كورلا شەھىرىنىڭ ئىقتىساد – تېخنىكا تەرەققىيات رايونىدىن باشلىنىپ، لوپنۇر ناھىيەسىنىڭ دېھقانچىلىق پەن – تېخنىكا رايونىدا تاماملىنىدۇ.
</S>
<S ID=57769>
ئاساسىي تۇرۇبا تورىنىڭ ئۇزۇنلىقى 32 كىلومېتىر بولۇپ، گاز يەتكۈزۈش تۇرۇبا لىنىيەسى، تارماق پونكىت، شەھەر تۇرۇبا تورى، گاز يەتكۈزۈش قۇرۇلۇشى قاتارلىقلارنى ئۆز ئىچىگە ئالىدۇ.
</S>
<S ID=57770>
بۇ تۈر قۇرۇلۇشىغا 120 مىليون يۈەن مەبلەغ سېلىنىدىغان بولۇپ، قۇرۇلۇش كېلەر يىلى 4 – ئايدا تاماملىنىدۇ، يىلدا 200 مىليون كۇب مېتىر گاز يەتكۈزەلەيدۇ.
</S>
<S ID=57771>
بۇ قۇرۇلۇشنىڭ يولغا قويۇلۇشى لوپنۇر ناھىيەسىدىكى ئاھالىلەر، ئاپتوموبىللار ۋە سانائەتنىڭ گازغا بولغان ئېھتىياجىنى قاندۇرۇش، ئېنېرگىيە بىلەن تەمىنلەش قۇرۇلمىسىنى ئەلالاشتۇرۇش، خەلقنىڭ تۇرمۇش سۈپىتىنى يۇقىرى كۆتۈرۈشتە مۇھىم ئەھمىيەتكە ئىگە.
</S>
<S ID=57772>
لوپنۇر ناھىيەلىك تۇرالغۇ ۋە شەھەر – يېزا قۇرۇلۇشى ئىدارىسىنىڭ باش ئىنژېنېرى جېڭ جۈنپىڭ مۇنداق دېدى: بۇ قۇرۇلۇش لوپنۇر ناھىيەسىنىڭ سودىگەر ۋە مەبلەغ جەلپ قىلىش ئارقىلىق ئەمەلىيلەشتۈرگەن ppp تۈرى.
</S>
<S ID=57773>
بىز بۇ ئاساستا ئۈچ يىلدىن بەش يىلغىچە ناھىيەمىزدىكى يېزا – بازارلارغىمۇ تەبىئىي گاز تۇرۇبىسى يەتكۈزۈپ، دېھقان – چارۋىچىلارنى پاكىز، بىخەتەر تەبىئىي گاز ئىشلىتىش ئىمكانىيىتىگە ئىگە قىلىمىز.
</S>
<S ID=57774>
‏
</S>
</TEXT>
/BODY
/DOC