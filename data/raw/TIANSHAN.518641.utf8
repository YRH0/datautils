<DOC>
<DOCID>TIANSHAN.518641</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-20 11:14:48</DATE>
</HEADER>
<BODY>
<HEADLINE>
<S ID=25944>
توققۇزتارادىكى ئامما ‹‹ئىناۋەت قۇرۇلۇشى››دىن مەنپەئەتلەندى
</S>
</HEADLINE>
<TEXT>
<S ID=25945>
    مۇيەسسەر خېلىل خەۋەر قىلىدۇ: توققۇزتارا ناھىيەلىك يېزا ئامانەت – قەرز كوپىراتىپى يېقىنقى يىللاردىن بۇيان، ‹‹ئىناۋەتلىك كەنت››، ‹‹ئىناۋەتلىك ئائىلە›› بەرپا قىلىش خىزمىتىنى پائال ئىلگىرى سۈرۈپ، ئىناۋەت دەرىجىسىگە ئاساسەن قەرز بېرىشتە تەكشۈرۈپ تەستىقلاش ۋاقتىنى قىسقارتىش قاتارلىق ئېتىبار سىياسەتلەرنى يولغا قويۇپ، ھەر مىللەت دېھقان – چارۋىچلارنى ‹‹ئىناۋەت›› قۇرۇلۇشىدىن مەنپەئەتلەندۈردى.
</S>
<S ID=25946>
   دوڭمەھەللە بازىرىنىڭ گوڭشاڭ كەنتىدىكى ئائىلىلەرنىڭ بۇلتۇر ئىلتىماس قىلغان قەرز پۇل سوممىسى 43 مىليون 650 مىڭ يۈەنگە يېتىپ، بۇ كەنت ناھىيەدىكى قەرز پۇل ئەڭ كۆپ تارقىتىلغان كەنت بولۇپ قالدى. بۇ كەنتتىكى مۇسا بانكىدىن قەرز پۇل ئېلىپ باقمىچىلىق بىلەن شۇغۇللاندى، يېقىنقى يىللاردىن بۇيان، ئۇنىڭ ئىناۋەت دەرىجىسىنىڭ ئۆسۈشىگە ئەگىشىپ، ھەر يىلى ئالالايدىغان قەرز پۇل سوممىسىمۇ ئاشتى. بۇنىڭ بىلەن ئۇ بورداقچىلىق كۆلىمىنى كېڭەيتىپ، كالا بورداقچىلىق كەسپىي ھەمكارلىق كوپىراتىپى قۇردى. بۇ يىل ئۇ يەنە 300 مىڭ يۈەن قەرز پۇل ئېلىپ، باقمىچىلىق كۆلىمىنى كېڭەيتىشنى پىلانلىدى. تىكئېرىق يېزىسىنىڭ كوناساڭ كەنتى 2013 – يىلى ‹‹ئىناۋەتلىك كەنت›› بولۇپ باھالانغاندىن كېيىن، دېھقان ۋاڭ دېلىن قەرز پۇل ئېلىپ دېھقانچىلىق ماشىنىسى سېتىۋالدى. ئۇ مۇنداق دېدى: بانكىدىن ئالغان قەرز پۇل بىلەن سېتىۋالغان دېھقانچىلىق ماشىنىسىغا تايىنىپ كىرىمىمنى ئاشۇردۇم. ھەر يىلى 100 نەچچە مىڭ يۈەن قەرز پۇل ئېلىپ ۋاقتىدا قايتۇرۇۋاتىمەن. ھازىر قەرز پۇل ئېلىشىمىز ئاسانلىشىپ كەتتى.
</S>
<S ID=25947>
   ناھىيەلىك يېزا ئامانەت – قەرز كوپىراتىپىنىڭ مۇدىرى جاڭ شىخۇڭ مۇنداق دېدى: بۇ ناھىيەدە 40 ‹‹ئىناۋەتلىك كەنت›› بار. دېھقان – چارۋىچىلار ‹‹ئىناۋەتلىك ئائىلە›› شەرىپىگە ئېرىشسە ئۇدا ئىككى يىل خالىغان ۋاقىتتا قەرز پۇل ئالالايدۇ. بۇ يىل كوپىراتىپىمىز يېزا ئىگىلىكى، دېھقانلارنى قوللاش قەرز پۇلىدىن 1 مىليارد 128 مىليون يۈەن تارقىتىشنى پىلانلىدى، ھازىر تۈركۈمگە بۆلۈپ تارقىتىۋاتىمىز.
</S>
<S ID=25948>
‏
</S>
</TEXT>
/BODY
/DOC