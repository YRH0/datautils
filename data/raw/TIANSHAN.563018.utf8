<DOC>
<DOCID>TIANSHAN.563018</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-11-07 15:35:07</DATE>
</HEADER>
<BODY>
<HEADLINE>
<S ID=57411>
پىچان يېزىسى ئارتۇق ئەمگەكچىلەرگە ‹‹قانات›› بەردى
</S>
</HEADLINE>
<TEXT>
<S ID=57412>
 مىجىت ئىبراھىم خەۋەر قىلىدۇ: پىچان ناھىيەسىنىڭ پىچان يېزىسى بۇ يىل كىرگەندىن بۇيان ئارتۇق ئەمگەكچىلەرنى كەسپىي تېخنىكا بىلىملىرى بويىچە تەربىيەلەش سالمىقىنى ئاشۇرۇپ، تەربىيەلەش ئۇسۇلىدا يېڭىلىق يارىتىپ، ياخشى ئۈنۈم ھاسىل قىلدى.
</S>
<S ID=57413>
 بۇ يېزا بۇ يىل يېزا، كەنتلەردىكى ئارتۇق ئەمگەكچىلەرنى تەربىيەلەشكە ئەھمىيەت بېرىپ، ئىشقا ئورۇنلاشتۇرۇش يوللىرىنى كېڭەيتىپ، ئىشقا ئورۇنلاشتۇرۇش، تەربىيەلەش ئۇسۇلى ۋە مەزمۇنىدا يېڭىلىق يارىتىپ، ئارتۇق ئەمگەكچىلەرنىڭ تەرتىپلىك يۆتكىلىشى ۋە ئىشقا ئورۇنلىشىشىغا كاپالەتلىك قىلدى.
</S>
<S ID=57414>
ناھىيەنىڭ ‹‹دېھقانلارنى ئىشچىغا، شەھەر ئاھالىسىگە ئايلاندۇرۇش›› ئىستراتېگىيەسىنى ئىزچىللاشتۇرۇپ، كىرىمنى ئاشۇرۇشتا يېزا ئىگىلىكىنى ئاساس قىلىشتىن يېزا ئىگىلىكىدىن باشقا كەسىپلەر ئارقىلىق كىرىمنى ئاشۇرۇشقا يۈرۈش قىلىپ، دېھقان – چارۋىچىلارنىڭ كىرىم مەنبەسىنى كۆپ خىللاشتۇردى.
</S>
<S ID=57415>
ناھىيەدىكى ئەمگەك مۇلازىمەت ئورۇنلىرىنىڭ تەلىپى بويىچە 1350 ئەمگەكچىنى كەسپىي تېخنىكا بىلىملىرى بويىچە نىشانلىق تەربىيەلەپ، ناھىيە بازىرىدىكى كارخانىلارغا ئىشقا ئورۇنلاشتۇردى.
</S>
<S ID=57416>
بۇنىڭدىن باشقا 6600 ئەمگەكچىنى ئەسلىھەلىك يېزا ئىگىلىكى، كەپشەرلەش، ئاشپەزچىلىك، تىككۈچىلىك، كەشتىچىلىك، ئائىلە مۇلازىمەتچىلىكى، پېچىنە – پىرەنىك پىشۇرۇش كەسىپلىرى بويىچە تەربىيەلەپ، %90ىنى ئىشقا ئورۇنلىشىش ئىمكانىيىتىگە ئىگە قىلدى.
</S>
<S ID=57417>
نەتىجىدە، يىل بېشىدىن 9 – ئاينىڭ ئاخىرىغىچە بۇ يېزىدىكى 5689 ئادەم(قېتىم) رايون ئىچى – سىرتىغا چىقىپ ئىشلەپ، 7 مىليون 512 مىڭ يۈەن كىرىم قىلدى.
</S>
</TEXT>
/BODY
/DOC