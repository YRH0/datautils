<DOC>
<DOCID>TIANSHAN.499875</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-02-20 13:39:30</DATE>
</HEADER>
<BODY>
<HEADLINE>
<S ID=13521>
شىنجاڭنىڭ 2015–يىلىدىكى ئىقتىسادىغا نەزەر
</S>
</HEADLINE>
<TEXT>
<S ID=13522>
    ياڭ يىڭچۈن
</S>
<S ID=13523>
    ئاساسىي قاتلام گەۋدىلەندۈرۈلۈپ، ئىللىقلىق يەتكۈزۈلدى
</S>
<S ID=13524>
    ‹‹ئىلگىرى بىر كىلومېتىر يىراقلىقتىن سۇ توشۇپ كېلەتتىم، بىر كۈنى موتوسىكلىتىم ئۆرۈلۈپ كېتىپ، ئوقۇرەك سۆڭىكىم سۇنۇپ كەتتى.
</S>
<S ID=13525>
شۇنىڭدىن تارتىپ مەھەللىمىزگە قاچانمۇ تۇرۇبا سۈيى كېلەر، دەپ خىيال قىلىدىغان بولۇپ قالدىم، ئويلىمىغان يەردىن بۇلتۇر بۇ ئارزۇيۇم ئىشقا ئاشتى!›› ئاۋات ناھىيەسىنىڭ غورۇچۆل بازىرى ئارامەھەللە كەنتىدىكى دېھقان سايىم موللاق سۈپسۈزۈك تۇرۇبا سۈيىنى ئىچىپ تۇرۇپ شۇنداق دېدى.
</S>
<S ID=13526>
    ئارامەھەللىلا ئەمەس، پۈتكۈل غورۇچۆل بازىرىدا ئاپتونوم رايون نەچچە ئون مىليون يۈەن مەبلەغ سېلىپ كەنت دەرىجىلىك ئۈلگە كۆرسىتىش بازىسى، دېھقانلارغا مۇلازىمەت قىلىش مەركىزى، كەنت شىپاخانىسى، مەدەنىيەت ئۆيى، ‹‹قوش تىل›› يەسلىسى ھەم ئىچىدىغان سۇ بىخەتەرلىك قۇرۇلۇشىنى ئۆز ئىچىگە ئالغان خەلققە نەپ يەتكۈزىدىغان تۈرلەرنى يولغا قويدى.
</S>
<S ID=13527>
    بۇلتۇر بىر يىلدا ئاپتونوم رايون يولغا قويغان 25 خىلدىكى 100 تۈرلۈك نۇقتىلىق خەلق تۇرمۇشى قۇرۇلۇشى ئىچىدە تۆت خىلدىكى 26 تۈرلۈك كەنت دەرىجىلىك خەلق تۇرمۇشى تۈرى بار؛ باشقا 21 خىلدىكى 74 تۈرنىڭ كۆپىنچىسىمۇ ئاساسىي قاتلامنىڭ ئەمەلىي ئېھتىياجىغا قاراپ ئورۇنلاشتۇرۇلغان؛ نۇرغۇن تۈر شۇ يىلىلا تۇرغۇزۇلۇپ، شۇ يىلى ئۈنۈمى كۆرۈلگەن قۇرۇلۇش، تۈرلەر ھېسابلىنىدۇ.
</S>
<S ID=13528>
    ئىگىلىنىشىچە، ئاپتونوم رايون بۇلتۇر 7 مىليارد 466 مىليون يۈەن مەبلەغ جۇغلاپ، 9611 كەنتتە تاشيول قاتنىشى، سۇچىلىق قۇرۇلۇشى، توك يەتكۈزۈش، مۇھىت تۈزەش، يېزا ئىگىلىكىنى تەرەققىي قىلدۇرۇش قاتارلىق خەلق تۇرمۇشى قۇرۇلۇشى تۈرلىرىنى ئورۇنلاشتۇرغان.
</S>
<S ID=13529>
    ئاپتونوم رايونلۇق پارتىيە مەكتىپىنىڭ دوتسېنتى لى دەن مۇنداق دېدى: 2015 – يىلى ئاپتونوم رايون خەلق تۇرمۇشى قۇرۇلۇشى سېلىنمىسىدا ئاساسىي قاتلامنى بەكرەك گەۋدىلەندۈردى، ئاساسىي قاتلامدىكىلەرگە غەمخورلۇق قىلىشقا تېخىمۇ ئەھمىيەت بەردى، ئاساسىي قاتلامنىڭ خەلق تۇرمۇشىنى ياخشىلاش سۈرئىتى تېخىمۇ تېزلەشتى، بۇنىڭدىن نەپ ئالغان ئامما بارغانسېرى كۆپەيدى.
</S>
<S ID=13530>
       تەپەككۇردا يېڭىلىق يارىتىلدى
</S>
<S ID=13531>
    2015 – يىلى ئاپتونوم رايونلۇق پارتكوم تەپەككۇردا يېڭىلىق يارىتىپ، ئىشقا ئورۇنلاشتۇرۇشنى مۇھىم نۇقتا قىلىپ، توقۇمىچىلىق، كىيىم – كېچەك كەسپىنىڭ تەرەققىياتىغا مەدەت بېرىش ئارقىلىق ئىشقا ئورۇنلىشىشنى ئىلگىرى سۈرۈپ، ‹‹تېز ئۈنۈملۈك›› تۈردىن 795 نى يولغا قويدى.
</S>
<S ID=13532>
    بۇلتۇر يىل ئاخىرىغا قەدەر ‹‹تېز ئۈنۈملۈك›› تۈرلەر ئاپتونوم رايون بويىچە كېڭەيتىلدى، يېڭىدىن 68 مىڭ كىشى ئىشقا ئورۇنلاشتۇرۇلدى؛ توقۇمىچىلىق، كىيىم – كېچەك كەسپىنىڭ تۈرتكىسىدە ئىشقا ئورۇنلاشقانلار 97 مىڭ كىشىگە يەتتى.
</S>
<S ID=13533>
    ئاپتونوم رايون يەنە يۆلەش – ئېچىش خىزمىتىنى كۈچەپ ئىلگىرى سۈرۈپ، نامراتلىقتىن قۇتۇلدۇرۇش مەبلىغى سېلىنمىسىنى ئۈزلۈكسىز ئاشۇرۇپ، نامراتلىقتىن قۇتۇلدۇرۇش ئۇسۇلىنى ئۈزلۈكسىز ئۆزگەرتىپ، دەل جايىدا يۆلەش خىزمەت مېخانىزمىنى ئورنىتىپ، كەسىپ ئارقىلىق يۆلەشنى كۈچەپ يولغا قويۇپ، دېھقان – چارۋىچىلارنى نامراتلىقتىن قۇتۇلۇپ بېيىشقا يېتەكلىدى.
</S>
<S ID=13534>
بۇلتۇر ئاپتونوم رايون 300 نامرات كەنتتە يۆلەش – ئېچىش پىلانىنى يولغا قويۇپ، نامراتلىقتىن قۇتۇلدۇرۇش مەخسۇس مالىيە مەبلىغىدىن 2 مىليارد يۈەننى دەل جايىدا يۆلەش تۈرىگە ئىشلەتتى، پۈتۈن بىر يىلدا 384 مىڭ 400 كىشى نامراتلىق قالپىقىنى چۆرۈپ تاشلىدى.
</S>
<S ID=13535>
    بۇلتۇر ئاپتونوم رايونلۇق پارتكوم تەپەككۇردا يېڭىلىق يارىتىپ، كۆپ يىللاردىن بۇيان ھەل قىلىنماي كەلگەن خەلق تۇرمۇشىدىكى قىيىن مەسىلىلەرنى دەل جايىدا ھەل قىلدى، خەلق تۇرمۇشى قۇرۇلۇشىنىڭ ئۈنۈمى تېخىمۇ ياخشى، نىسبىتى تېخىمۇ يۇقىرى بولدى.
</S>
<S ID=13536>
    ئەلنىڭ ئارزۇسى ئاساس قىلىنىپ، ئەلرايى مۇجەسسەملەندى
</S>
<S ID=13537>
    2015 – يىلى 3 – ئىيۇل گۇما ناھىيەسىدە 6.5 بال كۈچلۈك يەر تەۋرەپ، شۇ جايدىكى ئاممىنىڭ ھاياتى ۋە مال – مۈلۈك بىخەتەرلىكىگە ئېغىر تەھدىت ئېلىپ كەلدى.
</S>
<S ID=13538>
شۇ جايدىكى ئاممىنىڭ تېزرەك ئەمىن تاپقۇزۇش ئۆيىگە كۆچۈپ كىرىشى ئۈچۈن، ئاپتونوم رايون ئاپەتتىن كېيىنكى قايتا قۇرۇش قەدىمىنى يەنىمۇ تېزلەتتى.
</S>
<S ID=13539>
بۇلتۇر قىش كىرىشتىن ئىلگىرى، گۇما ناھىيەسىدىكى ئاپەتكە ئۇچرىغان ئاممىنىڭ تۇرالغۇ مەسىلىسى مۇۋاپىق ھەل قىلىندى.
</S>
<S ID=13540>
    ئامما ئارزۇ قىلىۋاتقان ئىش دەل ئاپتونوم رايون قىلماقچى بولغان ئىشتۇر.
</S>
<S ID=13541>
بۇلتۇر ئاپتونوم رايونلۇق پارتكوم، خەلق ھۆكۈمىتى خەلق تۇرمۇشىغا كاپالەتلىك قىلىپ ۋە ياخشىلاپ، پۇقرالارنىڭ رايىغا بېقىپ، ئامما ھەل قىلىشنى ئۈمىد قىلىۋاتقان ئەڭ جىددىي ئىشلارنى تېزدىن ھەل قىلىشنى ئېنىق ئوتتۇرىغا قويدى.
</S>
<S ID=13542>
    خەلق تۇرمۇشى بىرىنچى سىگنال، بىرىنچى تاللاش ۋە بىرىنچى نىشان. ئاپتونوم رايونلۇق پارتكوم بۇلتۇرقى خەلق تۇرمۇشى تۈرلىرىنى ئورۇنلاشتۇرغاندا، ئەلنىڭ ئارزۇسىغا بېقىپ، ئاممىنىڭ ساداسى يۇقىرى، ئىنكاسى كۈچلۈك بولۇۋاتقان مەسىلىلەرنى گەۋدىلىك ھەل قىلىپ، پۇقرالارنى ئەمەلىي نەپكە ئېرىشتۈردى، خەلق تۇرمۇشى قۇرۇلۇشى ئەل قەلبىنى مايىل قىلىدىغان، ئەلرايىنى مۇجەسسەملەيدىغان ئەل قەلبىدىكى قۇرۇلۇشقا ئايلاندى.
</S>
<S ID=13543>
    2015 – يىلى ئاپتونوم رايون مالىيە كۈچىنى توپلاپ، خەلقنىڭ جانىجان مەنپەئىتىگە تاقىلىدىغان چوڭ ئىش، ئەمەلىي ئىشلارنى ھەل قىلدى، خەلق تۇرمۇشى تېز ياخشىلاندى.
</S>
<S ID=13544>
شەھەر – بازارلاردا تۈرلۈك كاپالەتلىك تۇرالغۇدىن 274 مىڭ 400 يۈرۈشى سېلىندى؛ يېزىلارنىڭ ئىچىدىغان سۇ بىخەتەرلىك قۇرۇلۇشىغا مەدەت بېرىلىپ، 603 مىڭ 400 دېھقان – چارۋىچىنىڭ ۋە 52 مىڭ 300 ئوقۇغۇچىنىڭ ئىچىدىغان سۇ مەسىلىسى ھەل قىلىندى؛ يېزىلارنىڭ ‹‹يولنى راۋانلاشتۇرۇپ، خەلقنى بېيىتىش›› قۇرۇلۇشى كۈچەپ يولغا قويۇلۇپ، 900 مىڭ دېھقان – چارۋىچىنىڭ سىرتقا چىقىش مەسىلىسى ھەل قىلىندى؛ تۆۋەن كاپالەت تولۇقلىمىسى ئۆلچىمى ئۆستۈرۈلۈپ، 2 مىليون 160 مىڭ قىيىنچىلىقى بار ئامما نەپكە ئېرىشتۈرۈلدى؛ توقۇمىچىلىق، كىيىم – كېچەك كەسپى، مىللىي قول ھۈنەر كەسپى، ‹‹تېز ئۈنۈملۈك›› تۈرلەر ئارقىلىق ئىشقا ئورۇنلىشىشقا تۈرتكە بولۇش سىياسەت – تەدبىرلىرى ئەمەلىيلەشتۈرۈلۈپ، شەھەر – بازارلاردا يېڭىدىن 430 مىڭ كىشى ئىشقا ئورۇنلاشتۇرۇلدى، يېزىلاردىكى ئېشىنچا ئەمگەك كۈچىدىن 2 مىليون 500 مىڭ ئادەم/قېتىم يۆتكەپ ئىشقا ئورۇنلاشتۇرۇلدى.
</S>
<S ID=13545>
‏    
</S>
</TEXT>
/BODY
/DOC