<DOC>
<DOCID>TIANSHAN.571015</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-12-09 18:30:10</DATE>
</HEADER>
<BODY>
<HEADLINE>
<S ID=64222>
غۇلجا ناھىيەسى تۈرلۈك تەدبىرلەر ئارقىلىق ئوتلاقلارنىڭ ئۈنۈمدارلىقىنى ئاشۇردى
</S>
</HEADLINE>
<TEXT>
<S ID=64223>
  رەخمەتجان ئەخمەت خەۋەر قىلىدۇ: غۇلجا ناھىيەسى يېقىنقى يىللاردىن بۇيان يايلاق ۋە ئوتلاقلارنىڭ پايدىلىنىش ئۈنۈمىنى ئاشۇرۇپ، يايلاق بىلەن چارۋا مالنىڭ تەڭپۇڭلۇقىنى ساقلىدى.
</S>
<S ID=64224>
 بۇ ناھىيەدە ھازىر پايدىلىنىلىۋاتقان ئوتلاق 4 مىليون 770 مىڭ مو بولۇپ، ناھىيەلىك چارۋىچىلىق – مال دوختۇرلۇق ئىدارىسى يايلاق باشقۇرۇش پونكىتى 2010 – يىلدىن باشلاپ چېكىنگەن يايلاقلارنى ئەسلىگە كەلتۈرۈش، يايلاق ۋە ئوتلاقلارنى ئارام ئالدۇرۇش، يايلاق بىلەن چارۋا مالنىڭ تەڭپۇڭلۇقىنى ساقلاش سىياسەتلىرىنى ئەمەلىيلەشتۈرگەنلىكتىن، بەش يىلدا 370 مىڭ مو يايلاقتىن چارۋا مال چېكىندۈرۈلۈپ، يايلاق ئېكولوگىيە قۇرۇلۇشىدا كۆرۈنەرلىك ئۈنۈم قولغا كەلتۈرۈلۈش بىلەن بىللە، چارۋىچىلارمۇ دۆلەتنىڭ يايلاق ئېكولوگىيە قۇرۇلۇشىدىكى سىياسەت خاراكتېرلىك تولۇقلىمىدىن بەھرىمەن بولدى.
</S>
<S ID=64225>
 ناھىيەلىك ئوتلاق باشقۇرۇش پونكىتىنىڭ باشلىقى باقىت دوسۇم مۇنداق دېدى: يايلاق ئېكولوگىيە قۇرۇلۇشىنى ياخشى ئىشلەشتە يىلدا يايلاقلاردىكى زەھەرلىك ئوت – چۆپلەرنى يوقىتىش خىزمىتىنى ياخشى ئىشلەپ، ھازىرغىچە 400 مىڭ مو يايلاقنىڭ ئوت – چۆپ قۇرۇلمىسىنى ياخشىلىدۇق؛ چېكەتكە، چاشقان ئاپىتىنىڭ ئالدىنى ئېلىشتا بىيولوگىيەلىك ئالدىنى ئېلىش ئۇسۇلىنى ئاساس قىلىپ، ئالا قۇشقاچلارغا 13 ئورۇنغا ئۇۋا، بۈركۈت، قارچۇغىلارنىڭ قونۇشى ئۈچۈن 1000دىن ئارتۇق ئورۇنغا قونداق ياساپ بەردۇق؛ ئۇنىڭدىن باشقا توخۇ بېقىش ئارقىلىق چېكەتكە يوقىتىشنى يولغا قويۇپ 900 مىڭ مو يايلاقنىڭ ئوت – چۆپ مەنبەسىنى قوغدىدۇق.
</S>
<S ID=64226>
‏
</S>
</TEXT>
/BODY
/DOC