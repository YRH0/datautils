<DOC>
<DOCID>TIANSHAN.518847</DOCID>
<HEADER>
<CLASS>شىنجاڭ</CLASS>
<DATE>2016-04-21 12:00:15</DATE>
</HEADER>
<BODY>
<HEADLINE>
<S ID=26001>
كىچىككىنە ساۋابلىق ئىشمۇ قەلبلەرنى ئىللىتىدۇ
</S>
</HEADLINE>
<TEXT>
<S ID=26002>
خۇڭ مېييۈن
</S>
<S ID=26003>
   مەن قەشقەر كوناشەھەر ناھىيەسىنىڭ توققۇزاق بازىرى ئاياغمەنگەن كەنتىگە خىزمەتكە چۈشكەندە ھوشۇر ئابدۇرېھىم ئىسىملىك ئاددىي دېھقان بىلەن تونۇشۇپ قالغانىدىم. بۇ ئاددىي دېھقاننىڭ مۇنداق بىر تەسىرلىك ھېكايىسى بار ئىكەن.
</S>
<S ID=26004>
   ھوشۇر ئابدۇرېھىم ئايالى بىلەن 2011 – يىلى تىككۈچىلىك دۇكىنى ئاچقانىدى. دەسلەپتە ئۇلار 50 يوتقان كىرلىكى تىكتى، بۇلار ناھايىتى سىپتا تىكىلگەن بولسىمۇ، لېكىن بازاردا زادىلا سېتىلمىدى. ھوشۇر ماللىرىنى قومۇلغا ئاپارغان بولسىمۇ، بۇ يەردىمۇ سەككىز كۈندە ئاران ئۈچ يوتقان كىرلىكىنى ساتالىدى. ھوشۇر ئىككى كۈنلۈك ياتاق پۇلىغا قەرز بولۇپ قالدى ھەم ئىككى كۈن ئاچ قالدى. ھېچقانداق چىقىش يولى تاپالماي تۇرغاندا، مېھمانخانىدىكى ئۇيغۇرچە بىلىدىغان خەنزۇ مۇلازىم ئۇنى شۇ يەردىكى بىر مەكتەپنىڭ دەرۋازىسى ئالدىغا ئاپىرىپ، ئۇنىڭغا يوتقان كىرلىكلىرىنى سېتىشىپ بەردى، بالىلارنى ئالغىلى كەلگەن ئاتا – ئانىلار يېرىم سائەتكە يەتمىگەن ۋاقىت ئىچىدە يوتقان كىرلىكلىرىنى تالىشىپ سېتىۋېلىشتى. مەكتەپتىكى بىر خەنزۇ ئوقۇتقۇچى ئۇنىڭ ئەھۋالىنى ئۇققاندىن كېيىن، ئۇنىڭغا قىزغىنلىق بىلەن بىر سودىگەرنى تونۇشتۇرۇپ قويدى، بۇ كىشى باشقا گەپ قىلمايلا ئۇنىڭغا 5000 يۈەن زاكالەت پۇلى بېرىپ، 100 يۈرۈش يوتقان كىرلىكى زاكاز قىلدى.
</S>
<S ID=26005>
   ھوشۇر بۇ 5000 يۈەنگە تايىنىپ، سودىسىنى ئاز – ئازدىن زورايتتى، دەسلەپتە يوتقان – كۆرپە كىرلىكى تىكتى، كېيىن خېرىدارلارغا كىيىم تىكتى، تىككۈچىلىك دۇكىنى ئون نەچچە كىۋادرات مېتىردىن 300 كىۋادرات مېتىرچە كېلىدىغان زاۋۇتقا قاراپ تەرەققىي قىلدى. بۇ جەرياندا ھوشۇر مىننەتدارلىق بىلدۈرۈشنى ئۇنتۇپ قالمىدى، ئۇ يەنە جەمئىيەتكە جاۋاب قايتۇرۇشى كېرەك ئىدى. ئۇنىڭ كىچىك زاۋۇتىدا 38 مۇقىم ئىشچى بولۇپ، ئۇنىڭ ئىچىدە سەككىزى مېيىپ ئىدى. ھوشۇر مۇنداق دېدى: ئۇلارنى ئىشقا ئورۇنلىشىش پۇرسىتى بىلەن تەمىنلىسەم، ئۇلارنىڭ ئائىلىسىنىڭ تۇرمۇشىنى ياخشىلىغىلى بولۇشى مۇمكىن.
</S>
<S ID=26006>
   ھەيۋەتلىك دەريالار كىچىك – كىچىك ئېقىنلاردىن شەكىللىنىدۇ، ئۇزۇن سەپەر تۇنجى قەدەمدىن باشلىنىدۇ. قارىماققا ھەممىسى كىچىك ئىشتەك كۆرۈنسىمۇ، ئەمما ئۇلارغا زور ئاكتىپ كۈچ مۇجەسسەملەنگەن. مىللەتلەر ئىتتىپاقلىقىنى ئۆزىمىزدىن، كىچىك ئىشلاردىن باشلايلى. بىر ئېغىز سۆز، كىچىككىنە بىر ساۋابلىق ئىشمۇ قەلبلەرنى ئىللىتىدۇ، مىللەتلەر ئىتتىپاقلىقىنى نۇرلاندۇرىدۇ.
</S>
<S ID=26007>
   (ئاپتور: ئاپتونوم رايونلۇق پارتكوم پارتىيە مەكتىپى ‹‹ھەقىقەتنى ئەمەلىيەتتىن ئىزدەش››ژۇرنىلى تەھرىراتىنىڭ مۇھەررىرى)
</S>
</TEXT>
/BODY
/DOC