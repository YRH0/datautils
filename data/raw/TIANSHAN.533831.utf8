<DOC>
<DOCID>TIANSHAN.533831</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-07-11 11:12:41</DATE>
</HEADER>
<BODY>
<HEADLINE>
<S ID=32617>
توقسۇ ناھىيەسى دېھقانلارنىڭ كىرىمىنى ئاشۇرۇش يوللىرىنى كېڭەيتمەكتە
</S>
</HEADLINE>
<TEXT>
<S ID=32618>
   نىياز ساتتار خەۋەر قىلىدۇ: توقسۇ ناھىيەسى يېقىنقى يىللاردىن بۇيان تېرىقچىلىق قۇرۇلمىسىنى ئەلالاشتۇرۇش، مېۋىلىك دەرەخلەرنىڭ سورتىنى ياخشىلاپ، مېۋە ھوسۇلىنى ئاشۇرۇش، چارۋىچىلىقنى تەرەققىي قىلدۇرۇش، يېزا ئىگىلىكىنى كەسىپلەشتۈرۈش ئارقىلىق دېھقانلارنىڭ كىرىمىنى كۆپەيتىش يوللىرىنى كېڭەيتتى.
</S>
<S ID=32619>
   بۇ ناھىيە ئىچئېرىق يېزىسىدا ئەسلىھەلىك تېرىقچىلىق، توقسۇ بازىرىدا زامانىۋى باقمىچىلىق تېخنىكىسى بويىچە تەربىيەلەش بازىسى، تاشئېرىق يېزىسىدا ئۆي قۇشلىرىنى بېقىش تېخنىكىسى بويىچە تەربىيەلەش بازىسى، تامتوغراق ۋە ئۆگەن يېزىسىدا چىلانچىلىق تېخنىكىسى بويىچە تەربىيەلەش بازىسى، پەيشەنبە بازار يېزىسىدا سايۋا ئۈزۈم يېتىشتۈرۈش ۋە ياڭاقچىلىق تېخنىكىسى بويىچە تەربىيەلەش بازىسى، يۇلتۇزباغ بازىرىدا قوي، كالىنىڭ نەسلىنى ياخشىلاش – بېقىش بويىچە تەربىيەلەش بازىسى، ئۈچقات يېزىسىدا ئاشلىق، پاختىدىن يۇقىرى ھوسۇل ئېلىش تېخنىكىسى بويىچە تەربىيەلەش بازىسى قۇرۇپ، دېھقان – چارۋىچىلارنى كەسپىي تېخنىكا بويىچە تەربىيەلىدى. بۇ يىل پەن – تېخنىكا ئارقىلىق ناھىيەنى گۈللەندۈرۈش قۇرۇلۇشىنى تېزلىتىپ، 80 مىڭدىن كۆپرەك دېھقان – چارۋىچىنى يېڭىچە كەسپىي تېخنىكا ماھارىتى بويىچە سىستېمىلىق تەربىيەلىدى. ‹‹ھەر بىر دېھقان تېخنىك بەشتىن نامرات ئائىلىنى يۆلەش، 20 دېھقان ئائىلىسىنى يېتەكلەش›› تەدبىرىنى يولغا قويۇپ، ئۇلارنى تېخنىكا، مەبلەغ جەھەتتىن قوللىدى ۋە كەسىپلەر بويىچە دېھقانلار كەسپىي ھەمكارلىق كوپىراتىپى قۇرۇپ، يېزا ئىگىلىكىنى كەسىپلەشتۈرۈش قەدىمىنى تېزلەتتى. ھازىر ناھىيە بويىچە دېھقان تېخنىكلارنى تايانچ قىلىپ قۇرۇلغان ئەسلىھەلىك يېزا ئىگىلىكى جەمئىيىتى، سايۋا ئۈزۈم يېتىشتۈرۈش جەمئىيىتى، چارۋامال، ئۆي قۇشلىرى باقمىچىلىق جەمئىيىتى، باغ – ئورمانچىلىق جەمئىيىتى 66گە، ئەزالىرى 5857گە يەتتى. بۇ جەمئىيەتلەر يېزا ئىگىلىكىنىڭ كەسىپ قۇرۇلمىسىنى ئەلالاشتۇرۇش، يېزا ئىگىلىكىنى كەسىپلەشتۈرۈپ باشقۇرۇش، يېزا ئىگىلىك تېخنىكىسىدا يېڭىلىق يارىتىش، يېزا ئىگىلىك مەھسۇلاتلىرى بازىرىنى ئېچىش ۋە دېھقانلارنىڭ كىرىمىنى ئاشۇرۇشتا تۈرتكىلىك رول ئوينىماقتا.
</S>
</TEXT>
/BODY
/DOC