<DOC>
<DOCID>TIANSHAN.498830</DOCID>
<HEADER>
<CLASS>مەملىكەت</CLASS>
<DATE>2016-02-18 16:53:51</DATE>
</HEADER>
<BODY>
<HEADLINE>
<S ID=12657>
«بوۋام بىلەن 25ياشقا قايتىمەن» دېگەن رۇخسەت سوراش خېتى توردا داڭق چىقاردى
</S>
</HEADLINE>
<TEXT>
<S ID=12658>
   خەلق تورى ئۇيغۇرچە قانىلىنىڭ 18-فېۋرال بېيجىڭدىن بەرگەن تېلېگراممىسى: «پانۇس بايرىمىدا بوۋام بىلەن بىللە ئۇنىڭ 25يېشىغا قايتىپ، بوۋامغا ھەمراھ بولۇپ يەنە بىر قېتىم ياشىرىمەن».
</S>
<S ID=12659>
ئالدىنقى كۈنى، خاڭجۇدىكى بىر تورداش بىر پارچە رۇخسەت سوراش خېتىنى توردا ئېلان قىلىپ تورداشلارنىڭ ئالقىشىغا ئېرىشتى.
</S>
<S ID=12660>
رەھبەرمۇ «ياشلىقتىن شەپە چىقىرىش كېرەك!» دەپ تەستىق جاۋاب قايتۇردى.
</S>
<S ID=12661>
   ئىگىلىنىشىچە، بۇ رۇخسەت سوراش خېتىنى خاڭجۇدىكى بىر چوڭ تىپتىكى ئاپتوموبىل كارخانىسىنىڭ خادىمى گۇ ئەپەندى يازغان بولۇپ، بۇ رۇخسەت سوراش خېتىنىڭ «رۇخسەت سوراش سەۋەبى» دېگەن كاتەكچىگە: «بۇ يىل چاغاندا بوۋامغا < 85 ياشلىق بوۋاينىڭ نەۋرىسى تارتقان بىر گۇرۇپپا سۈرەتلىرى>نى كۆرسەتتىم.
</S>
<S ID=12662>
بوۋام <بىلىپ بىلمەيلا قېرىپتىمەن> دەپ ئۇھسىندى. پانۇس بايرىمىدا بوۋامغا ھەمراھ بولۇپ يەنە بىر قېتىم ياشارغۇم بار» دەپ يازدى ھەمدە يېنىغا قولدا سىزىلغان قارا كۆزەينەك تاقاپ، كالتەك توپ شەپكىسى كىيگەن قىززىقارلىق بوۋاي ئوبرازىنى قوشۇپ قويدى.
</S>
<S ID=12663>
   بۇنداق سەمىمىي ھەم ئىللىقلىققا تولغان رۇخسەت سوراش خېتىگە قارىتا، شىركەت رەھبەرلىرىمۇ تەستىقلاپ قوشۇلدى ھەمدە «ھەرىكەت قىلىشلا بولسا ياشلىق كېچىكىپ قالمايدۇ... ئارامغا رۇخسەت قىلىندى، ياشلىقتىن شەپە چىقىرىڭ» دەپ يېزىپ قويدى.
</S>
<S ID=12664>
   «دۇنيا شۇنچە چوڭ، كۆرۈپ باققۇم بار»دىن «ئېرىمنىڭ تۇرقىنى ئۇنتۇپ قالاي دېدىم»گىچە، ھەر خىل «غەلىتە» رۇخسەت سوراش خېتى بىر خىل چوڭقۇر مەنە يوشۇرۇنغان ئىجتىمائىي ھادىسە بولۇپ قالدى.
</S>
<S ID=12665>
بىر تورداش: «ۋاقىت ئايلىنىپ تۇرىدۇ، قېرىغان ھۆسنىمىز بەلكىم ھەرگىزمۇ بىر گۇرۇپپا رەسىم، بىر قېتىم ياسىنىش بىلەن توختاپ قالمايدۇ، لېكىن ئۇ ھاسىل قىلغان يالغۇزلۇق بولسا بىر قېتىملىق ئىنچىكىلىك بىلەن دىققەت قىلىش ۋە ھەمراھ بولۇش بىلەن تارقاپ كېتىدۇ» دەپ يازدى.
</S>
</TEXT>
/BODY
/DOC