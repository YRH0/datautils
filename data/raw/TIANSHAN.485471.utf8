<DOC>
<DOCID>TIANSHAN.485471</DOCID>
<HEADER>
<CLASS>شىنجاڭ</CLASS>
<DATE>2016-01-06 12:29:40</DATE>
</HEADER>
<BODY>
<HEADLINE>
<S ID=981>
مەملىكەتلىك 13-نۆۋەتلىك قىشلىق تەنھەرىكەت مۇسابىقىسىنىڭ يېمەكلىك بىخەتەرلىكىدە بىخەستەلىك قىلىشقا بولمايدۇ
</S>
</HEADLINE>
<TEXT>
<S ID=982>
      مەملىكەتلىك 13-نۆۋەتلىك قىشلىق تەنھەرىكەت مۇسابىقىسى يېقىنلاشتى. تەڭرىتاغ بۇغدا كۆلى خەلقئارا قار تېيىلىش مەيدانى يېمەك –ئىچمەك تەييارلاش، تازىلاش، ئارقا سەپ خىزمەتچىسىدىن 40 نى تاللاپ چىقتى، ئۇلار 400 دىن ئارتۇق تەنھەرىكەتچى ۋە تىرېنېرنىڭ كۈندىلىك يېمەك-ئىچمىكىنى تەييارلايدۇ.
</S>
<S ID=983>
     2015-يىلى 31-دېكابىر تەڭرىتاغ بۇغدا كۆلى خەلقئارا قار تېيىلىش مەيدانىنىڭ يېمەك-ئىچمەك بۆلۈمىدە تەڭرىتاغ بوغدا كۆلى خەلقئارا قار تېيىلىش مەيدانىنىڭ ئاشپەزلەر باشلىقى جېڭ زوڭۋېن بەكمۇ ئالدىراش بولدى.
</S>
<S ID=984>
ئۇ ئاشپەزلەر باشلىقى بولۇش سۈپىتى بىلەن تەنھەرىكەتچىلەرنىڭ يېمەك-ئىچمىكىنى ئومۇميۈزلۈك ئورۇنلاشتۇرۇپلا قالماي، يەنە يېمەكلىك-دورا نازارەت قىلىپ باشقۇرۇش تارماقلىرىنىڭ تەكشۈرۈشىنى قوبۇل قىلىدۇ.
</S>
<S ID=985>
     جېڭ زوڭۋېن تەنھەرىكەتچىلەرنىڭ يېمەك-ئىچكىمىگە بولغان ئۇزۇن يىللىق تەجرىبىسىگە ئاساسەن، شىنجاڭچە ئالاھىدىلىككە ئىگە بولغان تاماق تىزىملىكىنى كۆڭۈل قويۇپ تۈزۈپ چىقتى.
</S>
<S ID=986>
‹‹ئۇششاق گۆش بېسىلغان پولۇ، لەڭمەن، كاۋاپ، بۇلارنىڭ ھەممىسى تەنھەرىكەتچىلەر ياقتۇرىدىغان شىنجاڭچە تاماقلار›› دېدى ئۇ.
</S>
<S ID=987>
     ئۇنىڭ ئېيتىشىچە، يېمەكلىك مەنبەسى بىخەتەر، تاماق تىزىملىكى مول بولسىلا كۇپايە بولمايدىكەن.
</S>
<S ID=988>
بەلگىلىمە بويىچە يېمەكلىك ئەۋرىشكىسى 200 گىرامدىن كەم بولماسلىقى كېرەك ئىكەن، يەنە مەخسۇس ئىشلىتىلىدىغان ئەۋرىشكە ساقلاش ئىشكابىدا 72 سائەت ساقلىنىدىكەن.
</S>
<S ID=989>
جېڭ زوڭۋېن يېمەكلىك بىخەتەرلىكىنى قايتا-قايتا تىلغا ئالغان بولۇپ، يېمەكلىكتە كىچىككىنە خاتالىق كۆرۈلسە، تەنھەرىكەتچىلەرنىڭ پۈتۈن ئۆمرىگە تەسىر كۆرسىتىدىكەن، شۇڭا يېمەكلىك بىخەتەرلىكىدە ھەرگىزمۇ بىخەستىلىك قىلىشقا بولمايدىكەن.
</S>
<S ID=990>
(پىراكتىكانت زورىگۈل يۈسۈپ تەرجىمىسى)
</S>
<S ID=991>
‏
</S>
</TEXT>
/BODY
/DOC