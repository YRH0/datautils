<DOC>
<DOCID>TIANSHAN.541702</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-08-16 15:39:06</DATE>
</HEADER>
<BODY>
<HEADLINE>
<S ID=39993>
قاراشەھەر ناھىيەسى تەشكىلات قۇرۇلۇشىنى كۈچەيتىپ، ئاساسىي قاتلامنىڭ ئۇلىنى مۇستەھكەملىدى
</S>
</HEADLINE>
<TEXT>
<S ID=39994>
   مۇخپۇلجان تۇرسۇن خەۋەر قىلىدۇ: قاراشەھەر ناھىيەسى ئۇدا تۆت يىل ‹‹ئاساسىي قاتلام ئۇل قۇرۇلۇشى يىلى›› پائالىيىتىنى قانات يايدۇرۇپ، ‹‹ئۈچ ئۈچ›› سىستېما قۇرۇلۇشىنى يولغا قويۇپ، ‹‹ئىستىھكام قۇرۇپ يېتەرسىزلىكلەرنى تۈزىتىپ، يېزا – بازارلىق پونكىت، ئورۇنلاردىكى <ئۈچ ھوقۇق>نى تۆۋەنگە چۈشۈرۈش، رەھبىرىي كادىرلار ئامما بىلەن بىۋاسىتە ئالاقە باغلاش››تەك ئۈچ مېخانىزمدا يېڭىلىق يارىتىپ، خادىم، بازا، مەبلەغ، يېتەكچىلىكتىن ئىبارەت تۆت كاپالەتنى ئەمەلىيلەشتۈرۈپ، كەنت، مەھەللىدىكى تايانچ نۇقتىلارنىڭ رولىنى كۈچەيتىپ، ئاساسىي قاتلامنىڭ ئۇلىنى مۇستەھكەملەپ، ‹‹جەنۇبىي شىنجاڭدىكى سۇ يۇرتى گۈزەل قاراشەھەر›› قۇرۇشنى تەشكىلىي كاپالەتكە ئىگە قىلدى.
</S>
<S ID=39995>
   بۇ ناھىيە ئاپتونوم رايون بويىچە تۇنجى بولۇپ ‹‹ئىستىھكام›› قۇرۇلۇشىنى يولغا قويۇپ، يېزا – بازار، مەيدان پارتكومى باشلامچى، كەنت پارتىيە ياچېيكىسى ئىستىھكام، مەھەللىلەر ئۇل تاش قىلىنغان ‹‹ئۈچ ئاساسىي گەۋدە›› قۇرۇلۇشىنى چىڭ تۇتتى.
</S>
<S ID=39996>
يېقىندىن بۇيان بۇ ناھىيەدە كەنت پارتىيە ياچېيكىسىدىن 199 ى، مەھەللە پارتىيە ياچېيكىسىدىن 45 ى قۇرۇلدى؛ يېزا – بازارلاردىكى ئاپپاراتلار 103 تىن 80 گە قىسقارتىلدى، كەنت ئاھالىلەر كومىتېتىغا 1145 كادىر سەپلەندى.
</S>
<S ID=39997>
كەنتتە پارتىيە ئەزالىرى پائالىيىتى، كېڭىشىش، تەربىيەلەش، ئۇچۇر توپلاش ۋە تارقىتىش ئاممىۋى پائالىيەتلىرى ئۆتكۈزۈلىدىغان ئۇنىۋېرسال پائالىيەت مەركىزى قۇرۇپ چىقىلدى.
</S>
<S ID=39998>
ئۇنىڭدىن باشقا بۇ ناھىيە 1066 كادىرنى كەنتلەرگە ئەۋەتىپ، 12 مىليون 120 مىڭ يۈەن مەبلەغ سېلىپ، ئامما ئىنكاس قىلغان 1036 مەسىلىنى ھەل قىلدى، يېزا، كەنتىلەردە 3000 قېتىمدىن ئارتۇق پائالىيەت ئۆتكۈزدى.
</S>
<S ID=39999>
ناھىيەدىكى 2250 دىن ئارتۇق خىزمەت قىلىۋاتقان پارتىيە ئەزاسى يېزا، مەھەللە، كارخانىلارغا بېرىپ، 3000 ئادەم (قېتىم) پىدائىيلار مۇلازىمىتى ئېلىپ باردى، 5000 پارتىيە ئەزاسى 7000 تۈرلۈك ئىشقا ۋەدە بەردى، بۇنىڭ ئىچىدە 5700 تۈرلۈك ۋەدە ئەمەلگە ئاشتى.
</S>
<S ID=40000>
‏
</S>
</TEXT>
/BODY
/DOC