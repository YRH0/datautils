<DOC>
<DOCID>TIANSHAN.569183</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-02 12:48:42</DATE>
</HEADER>
<BODY>
<HEADLINE>
<S ID=62981>
توقسۇ ناھىيەسى ئاممىنى تەرەققىيات مېۋىلىرىدىن بەھرىمەن قىلدى
</S>
</HEADLINE>
<TEXT>
<S ID=62982>
 نىياز ساتتار خەۋەر قىلىدۇ: توقسۇ ناھىيەسى يېقىنقى يىللاردىن بۇيان خەلق تۇرمۇشىنى ياخشىلاشنى باشتىن – ئاخىر مۇھىم ئورۇنغا قويۇپ، سېلىنمىنى زورايتىپ، ئاممىنىڭ تۇرمۇشىغا چېتىشلىق ئەڭ بىۋاسىتە، ئەڭ رېئال، ئەڭ تەخىرسىز مەسىلىلەرنى كۈچەپ ھەل قىلىپ، ئاممىنى تەرەققىيات مېۋىلىرىدىن بەھرىمەن قىلدى.
</S>
<S ID=62983>
 بۇ ناھىيە ئۇدا بەش يىل ‹‹خەلق تۇرمۇشى قۇرۇلۇشى يىلى›› پائالىيىتىنى يولغا قويۇپ، ئىگىلىك تىكلەش، ئىشقا ئورۇنلاشتۇرۇش، نامراتلارنى يۆلەش – ئېچىش مەدەنىيەت، مائارىپ، داۋالاش، ساقلىق ساقلاش قاتارلىق ئىجتىمائىي كاپالەت سىستېمىسىنى ئۈزلۈكسىز كېڭەيتتى.
</S>
<S ID=62984>
خەلق تۇرمۇشى قۇرۇلۇشىغا بەش يىلدىن بۇيان 5 مىليارد 500 مىليون يۈەندىن كۆپرەك مەبلەغ سالدى، بۇ جامائەت مالىيە چىقىمىنىڭ %79ىنى ئىگىلىدى.
</S>
<S ID=62985>
شەھەر – بازار ئاھالىلىرىنىڭ كىرىمى 23 مىڭ 476 يۈەنگە يېتىپ، يىلىغا ئوتتۇرىچە %12.3، دېھقان – چارۋىچىلارنىڭ ئوتتۇرىچە ساپ كىرىمى 11 مىڭ 798 يۈەنگە يېتىپ، يىلىغا ئوتتۇرا ھېساب بىلەن %10.1 ئاشتى.
</S>
<S ID=62986>
شەھەر – بازارلاردا يېڭىدىن ئىشقا ئورۇنلاشقانلار 12 مىڭ 870 تىن ئاشتى.
</S>
<S ID=62987>
يېزىلاردىكى 28 مىڭ 600 ئادەم (قېتىم)نى يۆتكەپ ئىشقا ئورۇنلاشتۇردى.
</S>
<S ID=62988>
ياشلار، ئۆسمۈرلەر پەن – تېخنىكا مەدەنىيەت پائالىيەت مەركىزى ۋە تەجرىبە ئوتتۇرا مەكتەپ قۇرۇلۇشىنى يۇقىرى سۈپەتتە تاماملاپ ئىشلىتىشكە كىرىشتۈردى.
</S>
<S ID=62989>
ناھىيە مالىيەسىدىن ھەر يىلى 10 مىليون يۈەندىن كۆپرەك مەبلەغ ئاجرىتىپ، يېزا مەكتەپلىرىدىكى ئوقۇغۇچىلارنى ھەقسىز چۈشلۈك تاماق بىلەن تەمىنلەشنى ئەمەلىيلەشتۈردى.
</S>
</TEXT>
/BODY
/DOC