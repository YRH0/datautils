<DOC>
<DOCID>TIANSHAN.513946</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-30 16:23:53</DATE>
</HEADER>
<BODY>
<HEADLINE>
<S ID=22813>
قەشقەر شەھىرىدە توغاچ چېچىكى بەزمىسى ئۆتكۈزۈلىدۇ
</S>
</HEADLINE>
<TEXT>
<S ID=22814>
    ئىختىيارىي مۇخبىرىمىز مۇيەسسەر ئاباھامىت خەۋىرى: باھار كېلىشى بىلەن قەشقەرنىڭ ئەتراپىدىكى يېزىلاردا مېۋىلىك دەرەخلەر بەس-بەستە چېچەكلەپ ئىنتايىن گۈزەل مەنزىرە شەكىللىنىدۇ.
</S>
<S ID=22815>
قەشقەر شەھىرى مۇشۇ گۈزەللىكتىن ئورتاق بەھىر ئېلىش مەقسىتىدە چوكانتال بايرىمىدىكى دەم ئېلىش مەزگىلىدە 3-قېتىملىق توغاچ چېچىكى بەزمىسى ئۆتكۈزىدۇ.
</S>
<S ID=22816>
    بۇ بايرام 3-ئاپرېلدىن 10-ئاپرېلغىچە توغاچ ماكانى ئاۋات يېزىسىدا ئۆتكۈزۈلىدىغان بولۇپ، قىپقىزىل ئېچىلغان توغاچزارلىقتا، كىشىلەر تەبىئەتنىڭ گۈزەللىكىدىن ھۇزۇرلىنىپلا قالماي، مەملىكىتىمىزگە داڭلىق چولپانلاردىن «جۇڭگو ياخشى ئۇسسۇلى» پىروگراممىسىنىڭ چېمپىيونى گۈلمىھرە مۇھەممەت، ئاتاقلىق سەنئەتكار ئابدۇكىرىم ئابلىز، داڭلىق ئۇسسۇلچى ئامانگۈل سىدىق، مەملىكىتىمىزدە شۆھرەت قازانغان ئاراپات ئارسىلان، تونۇلۇۋاتقان ياش سېرىكچى ئەنۋەر ئازات، غالىپ رېھىم قاتارلىق سەنئەتكارلارنىڭ مول مەزمۇنلۇق سەنئەت نومۇرلىرى، 100 كىشىلىك ساما، 15جۈپ ياشنىڭ چېچەكلىكتىكى توي مۇراسىمى، قوچقار، توخو سوقۇشتۇرۇش، دېھقان ئاياللارنىڭ مودېل مۇسابىقىسى، كۆك چۆچۆرىسى تۈگۈش مۇسابىقىسى، ئەڭ گۈزەل ئائىلە، ئەڭ ياخشى كېلىن باھالاش مۇسابىقىسى، 100 يىللىق چىلانزارلىقنى مەپىلىك سەيلە قىلىش قاتارلىق پائالىيەتلەردىنىمۇ بەزمە خۇشاللىقىغا جۆر بولىدۇ.
</S>
<S ID=22817>
بەزمىدە يەنە ساياھەتچىلەر قولى گۈل قەشقەر خەلقىنىڭ ئەنئەنىۋى قول ھۈنەرچىلىكلىرىنى ئۆز كۆزى بىلەن كۆرۈپ، دېھقانلار ئەتكەن يەرلىك تاماقلارغا ئېغىز تېگىپ، كۆڭۈللۈك باھار سەيلىسى قىلالايدۇ.
</S>
</TEXT>
/BODY
/DOC