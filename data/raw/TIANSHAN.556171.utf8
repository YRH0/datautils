<DOC>
<DOCID>TIANSHAN.556171</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-13 12:12:10</DATE>
</HEADER>
<BODY>
<HEADLINE>
<S ID=53229>
ئورگانىك شالدىن مول ھوسۇل ئېلىندى
</S>
</HEADLINE>
<TEXT>
<S ID=53230>
   ئىختىيارىي مۇخبىرىمىز ئابدۇسالام قادىر خەۋىرى: چاپچال ناھىيەسىنىڭ «شىنجاڭنىڭ ئاشلىق ئامبىرى» دېگەن نامى بار.
</S>
<S ID=53231>
يېقىنقى يىللاردىن بۇيان، چاپچال ناھىيەسىدە شال تېرىلغۇ كۆلىمى 200 مىڭ موغا يەتتى.
</S>
<S ID=53232>
   ئۆكتەبىرنىڭ باشلىرىدا چاپچال ناھىيەسى كان يېزىسىدىكى 6000 مودىن ئارتۇق يەرگە تېرىلغان ئورگانىك شال پىشىپ ئورۇش باسقۇچىغا كىردى.
</S>
<S ID=53233>
 2013–يىلى بۇ ناھىيە جۇغراپىيەلىك ئەۋزەللىكىگە تايىنىپ ھەمدە ھۆكۈمەت تولۇقلىما بېرىش قاتارلىق ئۇسۇللارنى قوللىنىپ، كان يېزىسىدا ئورگانىك شال تېرىلغۇ كۆلىمىنى كېڭەيتتى.
</S>
<S ID=53234>
ئۈچ يىل تىرىشىش ئارقىلىق، كان يېزىسىدىكى ئورگانىك شال تېرىلغۇ كۆلىمى 6000 مودىن ئاشتى.
</S>
<S ID=53235>
   بۇ يىل بۇ ناھىيە دېھقانلارنىڭ كىرىمىنى يەنىمۇ كۆپەيتىش، ئورگانىك شالنىڭ مو بېشى مەھسۇلاتىنى ئاشۇرۇش ئۈچۈن، «شىركەت+ھەمكارلىق كوپىراتىپى+بازا+دېھقان» دىن ئىبارەت ئىشلەپچىقىرىش ئەندىزىسىنى قوللىنىپ، يېزا ئىگىلىكىدىكى باشلامچى كارخانىلارنى كىرگۈزۈپ، شىركەت ياكى ھەمكارلىق كوپىراتىپىغا ھەر مو يەرنى 900 يۈەنگە ھۆددىگە بېرىپ، بىر تۇتاش باشقۇرۇشنى ئىشقا ئاشۇردى.
</S>
<S ID=53236>
   كان يېزىسىدىكى دېھقان ئابدۇخېلىل ئابدۇئەلى مۇنداق دېدى: ئىلگىرى شال تېرىساق ھەر مو يەردىن قىلىدىغان كىرىمىمىز 1000 يۈەنگىمۇ يەتمەيتتى، ھازىر بىر مو يېرىمىزنى 900 يۈەنگە ھۆددىگە بېرىمىز، بۇنىڭغا ھەمكارلىق كوپىراتىپىدا ئىشلەپ قىلغان كىرىمىمىزنى قوشقاندا خېلى كۆپ كىرىم بولىدۇ.
</S>
<S ID=53237>
   ئىگىلىنىشىچە، بۇ تەدبىر كان يېزىسىدىكى 100 نەچچە قىيىنچىلىقى بار ئائىلىنى نامراتلىقتىن مۇقىم قۇتۇلدۇرۇپ، 700 نەچچە دېھقان ئائىلىسىنىڭ كىرىمىنىڭ مۇقىم كۆپىيىشىگە تۈرتكە بولغان.
</S>
</TEXT>
/BODY
/DOC