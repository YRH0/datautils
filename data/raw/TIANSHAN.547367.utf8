<DOC>
<DOCID>TIANSHAN.547367</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-09-05 15:39:38</DATE>
</HEADER>
<BODY>
<HEADLINE>
<S ID=46767>
كۇچا ناھىيەسىدە پارتىيە قۇرۇلۇشى ئومۇميۈزلۈك كۈچەيتىلدى
</S>
</HEADLINE>
<TEXT>
<S ID=46768>
   ئىختىيارىي مۇخبىرىمىز نىياز راھمان خەۋىرى: كۇچا ناھىيەسى يېقىنقى يىللاردىن بۇيان، پارتىيەنىڭ ئىدىيەۋى-سىياسىي قۇرۇلۇشىنى ئالدىنقى ئورۇنغا قويۇشتا باشتىن-ئاخىر چىڭ تۇرۇپ، ئىلگىرى-كېيىن بولۇپ، پارتىيەنىڭ ئاممىۋى لۇشيەن تەربىيەسىنى ئەمەلىيەتتىن ئۆتكۈزۈش پائالىيىتى، «ئۈچتە تەلەپچان، ئۈچتە راستچىل بولۇش» مەخسۇس تەربىيەسى، «ئىككىنى ئۆگىنىش، بىر بولۇش» ئۆگىنىش تەربىيەسى، پارتىيەنى قاتتىق ئىدارە قىلىشتىكى «ئىككى مەسئۇلىيەت» نى ئومۇميۈزلۈك ئەمەلىيلەشتۈرۈپ، جازالاش-ئالدىنى ئېلىش سىستېما قۇرۇلۇشىنى چوڭقۇر ئىلگىرى سۈرۈپ، پارتىيە ئىستىلى ۋە ھۆكۈمەت ئىستىلىنى داۋاملىق ياخشىلىدى.
</S>
<S ID=46769>
ناھىيەدە دېموكراتىك قانۇن ئارقىلىق ئىدارە قىلىش قۇرۇلۇشى تېخىمۇ مۇكەممەللىشىپ، خەلق قۇرۇلتىيى، ھۆكۈمەت، سىياسىي كېڭەش قاتارلىق ئورۇنلارنىڭ ۋەزىپىسى يۇقىرى ئۈنۈمدە ئادا قىلىندى، ئىشچىلار ئۇيۇشمىسى، كوممۇنىستىك ياشلار ئىتتىپاقى ۋە ئاياللار بىرلەشمىسى قاتارلىق ئاممىۋى تەشكىلاتلارنىڭ كۆۋرۈكلۈك رولى تولۇق جارى قىلدۇرۇلۇپ، ئاساسىي قاتلام تەشكىلىنىڭ ئۇيۇشۇشچانلىقى ئامما بىلەن ئالاقىلىشىش ۋە ئاممىغا مۇلازىمەت قىلىش جەريانىدا ئۈزلۈكسىز يۇقىرى كۆتۈرۈلدى.
</S>
<S ID=46770>
   بۇ ناھىيە ئىدىيەۋى-سىياسى قۇرۇلۇشنى ئۈزلۈكسىز كۈچەيتىپ، پارتىيەنىڭ ئىدىيەۋى-سىياسىي قۇرۇلۇشىنى ئالدىنقى ئورۇنغا قويۇشتا باشتىن-ئاخىر چىڭ تۇرۇپ، «ئىلغارلىقنى بەرپا قىلىپ، مۇنەۋۋەرلىكنى تالىشىش»، «ئاساسىي قاتلامغا چۆكۈپ، ئىستىلنى ئۆزگەرتىپ، ئاممىغا مۇلازىمەت قىلىش» قاتارلىق مەخسۇس تېمىلىق پائالىيەتلەرنى داۋاملىق قانات يايدۇرۇپ، پارتىيەنىڭ ئاممىۋى لۇشيەن تەربىيەسىنى ئەمەلىيەتتىن ئۆتكۈزۈش پائالىيىتىدە 5217 تۈرلۈك مەسىلە تېپىپ چىقىپ، 3778 تۈرلۈك تۈزىتىش تەدبىرى تۈزۈپ چىقتى، 26 قېتىم مەركەزلەشتۈرۈپ تەرتىپكە سېلىش ھەرىكىتىنى ئېلىپ بېرىپ، بۇنى «ئۈچتە تەلەپچان، ئۈچتە راستچىل بولۇش» مەخسۇس تەربىيەسىگە بىرلەشتۈرۈپ، «سەككىز تۈرلۈك نۇقسان» غا سېلىشتۇرۇپ، «ئالتە خىل خاھىش» ئۈستىدە قايتا ئويلىنىش ئارقىلىق، 356 تۈرلۈك «تەلەپچان بولماسلىق، ئەمەلىيەتچىل بولماسلىق» مەسىلىسىنى تۈزەتتى، 35 تۈرلۈك بۇرچىنى ئادا قىلماسلىق، يارامسىزلىق قىلىش قىلمىشلىرىنى تەرتىپكە سالدى، ئالتە نەپەر «ئاقنانچى كادىر» نى بىر تەرەپ قىلدى، «ئىككىنى ئۆگىنىش، بىر بولۇش» ئۆگىنىش تەربىيەسىدە 44 مىڭ 275 تۈرلۈك مەسىلىنى تەكشۈرۈپ ئېنىقلىدى، بۇنىڭدىن 33 مىڭ 608 مەسىلىنى ۋاقتىدا تۈزەتتى، خەلق ئاممىسىنىڭ جانىجان مەنپەئەتىگە چېتىلىدىغان 2200 دىن ئارتۇق مەسىلىنى ھەل قىلىپ، ھەر مىللەت ئاممىسىنىڭ پارتىيەگە بولغان مىننەتدارلىقىنى ئاشۇردى.
</S>
<S ID=46771>
   ناھىيە يەنە «ئىككىدە قەتئىي تەۋرەنمەسلىك» ئاساسىنى كۈچەيتىپ، ئۇلنى پۇختىلاشنىڭ ئومۇمىي تەلىپى قىلىشتا چىڭ تۇرۇپ، «ئاساسىي قاتلامنى كۈچەيتىش، ئۇلنى پۇختىلاش» نى باشتىن-ئاخىر ئەمەلىيەتتىن ئۆتكۈزۈپ، ئۇدا ئۈچ يىل «ئەل رايىنى بىلىش، ئەلگە نەپ يەتكۈزۈش، ئەلنى مايىل قىلىش» پائالىيىتىنى يولغا قويۇپ، ئاساسىي قاتلامنىڭ ئۇلىنى كۈچەپ پۇختىلىدى.
</S>
<S ID=46772>
يېقىنقى يىللاردىن بۇيان، ئىلگىرى-كېيىن بولۇپ «ناھىيە دەرىجىلىك كادىرلار دائىرىنى ھۆددىگە ئېلىپ نۇقتىغا مەسئۇل بولۇش»، «ئون بىر» نامراتلارنى ئۇنىۋېرسال يۆلەش پائالىيىتى، نەق مەيدان خىزمەت ئۇسۇلى، «ئالتىدە بىرگە بولۇش» خىزمەت ئۇسۇلى، كەنت «ئىككى قۇرۇلۇشى» نى ئومۇميۈزلۈك يولغا قويۇپ، ئاجىز، چېچىلاڭغۇ ئاساسىي قاتلام پارتىيە تەشكىلاتلىرىنى تۈزەپ، 13 يېزا-بازاردىكى پونكىت-ئورۇنلارنىڭ باشقۇرۇش ھوقۇقىنى تۆۋەنگە ئۆتكۈزۈپ بەردى، «بەشنى ئېنىق دوكلات قىلىش»، «كەنت مالىيەسىنى كەنت ئىشلىتىش، يېزا نازارەت قىلىش» تۇزۇلمىسىنى ئومۇميۈزلۈك يولغا قويۇپ، ئاساسىي قاتلامنى تۈزەش خىزمىتىنى ئومۇميۈزلۈك ئېلىپ بېرىپ، ئاساسىي قاتلام تەشكىلىنى ئومۇميۈزلۈك كۈچەيتتى.
</S>
<S ID=46773>
   ناھىيە ئاساسىي قانۇن بويىچە ھاكىمىيەت يۈرگۈزۈش، قانۇن بويىچە مەمۇرىيەت يۈرگۈزۈش، ھاكىمىيەتنى قاتتىق باشقۇرۇشتا باشتىن-ئاخىر چىڭ تۇرىدى، بەش يىلدىن بۇيان، قانۇن ئىدارە قىلىدىغان ھۆكۈمەت قۇرۇشنى، مەمۇرىيەتنى ئىخچاملاپ ھوقۇقنى تۆۋەنگە چۈشۈرۈشنى داۋاملىق ئىلگىرى سۈرۈپ، مۇلازىمەتنى ئەلالاشتۇرۇپ، تەدبىر بەلگىلەش، ئىجرا قىلىش، نازارەت قىلىش تۈزۈلمىسىنى ئۈزلۈكسىز مۇكەممەللەشتۈرۈپ، پارتىيە ئىستىلى پاكلىق قۇرۇلۇشىدىكى ئاساسىي گەۋدە مەسئۇلىيىتى ۋە نازارەت قىلىش مەسئۇلىيىتىنى ئومۇميۈزلۈك ئادا قىلدى، بىر تۈركۈم «تۆۋەن چەك»، «قىزىل سىزىق» تىن ھالقىپ كەتكەن ئىنتىزامغا، قانۇنغا خىلاپ قىلمىشلارنى قاتتىق تەكشۈرۈپ بىر تەرەپ قىلىپ، «تۆت ئىستىل» نى داۋاملىق تۈزىتىپ، «ئۈچ خىل ھۆكۈمەت» خىراجىتىنى ئۈزلۈكسىز ئازايتىپ، چىرىكلىشىش ھادىسىلىرىنى تۈپ يىلتىزىدىن تۈگىتىش ئاساسىنى پۇختىلىدى، دېموكراتىك تۈزۈمنى ئۈزلۈكسىز مۇكەممەللەشتۈرۈپ، خەلق قۇرۇلتىيىنىڭ قانۇنىي نازارەتچىلىكى ۋە سىياسىي كېڭەشنىڭ دېموكراتىك نازارىتىنى ئاڭلىق قوبۇل قىلىپ، ھەقىقىي تۇتۇپ، ئەمەلىي ئىشلەپ، خەلق ئۈچۈن تىرىشىپ خىزمەت قىلىدىغان ھۆكۈمەت ئوبرازىنى نامايان قىلدى.
</S>
</TEXT>
/BODY
/DOC