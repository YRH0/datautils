<DOC>
<DOCID>TIANSHAN.517470</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-13 19:00:28</DATE>
</HEADER>
<BODY>
<HEADLINE>
<S ID=25074>
تەكلىپلەر تېز بېجىرىلدى، تەرەققىيات تېزلىتىلدى
</S>
</HEADLINE>
<TEXT>
<S ID=25075>
    ئوبۇلقاسىم قادىر خەۋەر قىلىدۇ: مايتاغ رايونلۇق خەلق قۇرۇلتىيى ۋەكىللىرى، سىياسىي كېڭەش ئەزالىرى ئوتتۇرىغا قويغان مايتاغ ساياھەتچىلىكىدىكى ئاجىز ھالقىلارنى تولۇقلاپ، ساياھەتچىلىكنى جانلاندۇرۇش توغرىسىدىكى تەكلىپلەر ۋاقتىدا بېجىرىلىپ، مايتاغنىڭ ساياھەتچىلىك تەرەققىياتى تېزلىتىلىپ، كىرىم كۆپەيدى.
</S>
<S ID=25076>
   مايتاغ قاراماي شەھىرىگە قاراشلىق ناھىيە دەرىجىلىك رايون بولۇپ، جۇغراپىيەلىك ئورنى جەھەتتىن تەڭرىتاغ ساياھەتچىلىكىدىكى ‹‹يارقىن نۇقتا›› ھېسابلىنىدۇ.
</S>
<S ID=25077>
ئۇنىڭ ئۈستىگە 100 يىلدىن ئارتۇق نېفىتچىلىك تارىخىغا ئىگە سانائەت رايونى.
</S>
<S ID=25078>
خەلقئارادا ئالدىنقى قاتاردا تۇرىدىغان دۆلەت دەرىجىلىك قۇرۇلۇش مايتاغ نېفىت – خىمىيە سانائىتى شىركىتىنىڭ 10 مىليون توننىلىق نېفىت ئايرىش، 1 مىليون توننىلىق ئېتىلېن قۇرۇلۇشى بۇ يەرگە ماكانلاشقان.
</S>
<S ID=25079>
ئېلىمىز بويىچە مەنزىرىسى ئەڭ گۈزەل يول ھېسابلىنىدىغان مايتاغ – كۇچا تاشيولى تەڭرىتاغنى كېسىپ ئۆتىدۇ.
</S>
<S ID=25080>
مايتاغنىڭ ساياھەت بايلىقى بىر قەدەر مول بولسىمۇ، تۈرلۈك سەۋەبلەر تۈپەيلىدىن مايتاغ ساياھەتچىلىكىنىڭ قاتتىق – يۇمشاق دېتال قۇرۇلۇشىدا يېتەرسىزلىكلەر ساقلانغانىدى.
</S>
<S ID=25081>
بۇ ئەھۋاللارغا ئاساسەن مايتاغ رايونلۇق خەلق قۇرۇلتىيى ۋەكىللىرى، سىياسىي كېڭەش ئەزالىرى مايتاغنىڭ ساياھەتچىلىكىنى جانلاندۇرۇش توغرىسىدا بىرقانچە تەكلىپ – پىكىرلەرنى ئوتتۇرىغا قويدى.
</S>
<S ID=25082>
بۇ تەكلىپلەر مايتاغ رايونلۇق ھۆكۈمەتنىڭ يۈكسەك ئېتىبارىنى قوزغاپ، مەخسۇس تۈر مەبلىغى تەسىس قىلىپ، ساياھەتچىلىك قاتتىق دېتاللىرىنى ياخشىلاپ، ئەلا مۇلازىملىق سىستېمىسىنى بەرپا قىلدى.
</S>
<S ID=25083>
نەتىجىدە، مايتاغنىڭ ساياھەت بايلىقىنى ئېچىشتا باسقۇچ خاراكتېرلىك ئىلگىرىلەشلەر قولغا كەلتۈرۈلۈپ، بۇلتۇر مارتتىن بۇ يىل مارتنىڭ ئاخىرىغىچە كۈتۈۋېلىنغان ساياھەتچى 410 مىڭ كىشىگە، ساياھەتچىلىك كىرىمى 116 مىليون يۈەنگە يەتتى.
</S>
<S ID=25084>
‏
</S>
</TEXT>
/BODY
/DOC