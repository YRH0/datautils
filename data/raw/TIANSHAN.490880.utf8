<DOC>
<DOCID>TIANSHAN.490880</DOCID>
<HEADER>
<CLASS>خەلقئارا</CLASS>
<DATE>2016-01-20 17:43:35</DATE>
</HEADER>
<BODY>
<HEADLINE>
<S ID=4375>
جۇڭگو ئاپتوموبىل ياسىمىچىلىق كارخانىسى زاھىد كەلگۈسى ئېنېرگىيە چوڭ كارخانىلار مۇكاپاتىغا ئېرىشتى
</S>
</HEADLINE>
<TEXT>
<S ID=4376>
    9-نۆۋەتلىك دۇنيا كەلگۈسى ئېنېرگىيە باشلىقلار يىغىنى يەنى ئەبۇزەبى ئىمكانىيەتلىك سىجىل تەرەققىيات ھەپتىلىكىدە، جۇڭگو ئاپتوموبىل ياسىمىچىلىق كارخانىسى بىيادى زاھىد كەلگۈسى ئېنېرگىيە چوڭ مۇكاپاتىنىڭ چوڭ كارخانىلار مۇكاپاتىغا ئېرىشىپ، جۇڭگودىكى بۇ مۇكاپاتقا ئېرىشكەن تۇنجى يېڭى ئېنېرگىيە كارخانىسى بولۇپ قالدى.
</S>
<S ID=4377>
    بۇنىڭ بىلەن جۇڭگونىڭ ئالاقىدار يېڭى ئېنېرگىيە تېخنىكىسى ۋە ئىمكانىيەتلىك سىجىل تەرەققىيات تېمىسى قىزىق نۇقتىغا ئايلاندى.
</S>
<S ID=4378>
يىغىنغا قاتناشقان كۆپلىگەن كارخانىچىلار مۇنداق دەپ كۆرسەتتى: جۇڭگونىڭ يېڭى ئېنېرگىيە بازىرىنىڭ ئىستىقبالى پارلاق، بۇ ساھەدىكى جۇڭگو چەتئەل ئىشلەپچىقىرىش ئىقتىدارى جەھەتتىكى ھەمكارلىق يەر شارىنىڭ ئىمكانىيەتلىك سىجىل تەرەققىياتىغا پايدا يەتكۈزىدۇ.
</S>
<S ID=4379>
    بىيادى شىركىتىنىڭ لىدىرى ۋاڭ چۇەنفۇ مۇنداق دەپ كۆرسەتتى: جۇڭگو كارخانىسىنىڭ زاھىد ئېنېرگىيە مۇكاپاتىغا ئېرىشكەنلىكى يېڭى ئېنېرگىيە ئۈستىدە ۋە ئىمكانىيەتلىك سىجىل تەرەققىيات ئۈستىدە ئىزدىنىۋاتقان تېخىمۇ كۆپ كىشىلەرنى يەر شارىنىڭ ئىمكانىيەتلىك سىجىل تەرەققىياتى ئۈچۈن تېخىمۇ كۆپ تىرىشچانلىق كۆرسىتىشكە رىغبەتلەندۈرىدۇ.
</S>
<S ID=4380>
    ۋاڭ چۇەنفۇ شىنخۇا ئاگېنتلىقى مۇخبىرىغا مۇنداق دېدى: نۇرغۇنلىغان جۇڭگو كارخانىسى يېڭى ئېنېرگىيە ساھەسىدە ئۈن تۈنسىز تىرىشماقتا، يېقىنقى يىللاردىن بۇيان كۆپ نەتىجىلەرگە ئېرىشتى.
</S>
<S ID=4381>
يېڭى ئېنېرگىيەلىك ئاپتوموبېلنى مىسالغا ئالساق، بۇلتۇر جۇڭگودا ئىشلەپچىقىرىلغان يېڭى ئېنېرگىيەلىك ئاپتوموبىل سانى 370 مىڭغا يېتىپ، ئامېرىكىدا ئىشلەپچىقىرىلغان يېڭى ئېنېرگىيەلىك ئاپتوموبىلنىڭ ئۈچ ھەسسىگە توغرا كەلدى.
</S>
<S ID=4382>
بۇ جۇڭگو كارخانىلىرى، جۇڭگو ھۆكۈمىتىنىڭ يېڭى ئېنېرگىيەنى تەرەققىي قىلدۇرۇشغا تۆھپە قوشىدىغان نۇرغۇن خىزمەتلەرنى ئىشلىگەنلىكىنى چۈشەندۈرىدۇ.
</S>
<S ID=4383>
بۈگۈنكى بۇ مۇكاپات ئەمەلىيەتتە جۇڭگونىڭ قوشقان تۆھپىسىنى مۇئەييەنلەشتۈرگەنلىك.
</S>
<S ID=4384>
ئۇ مۇنداق دېدى: بۇ بىيادىنى ئۆز ئىچىگە ئالغان جۇڭگو كارخانىلىرىنى تېخنىكا ۋە مەھسۇلاتتا تېخىمۇ تىرىشىپ يېڭىلىق يارىتىپ، مۇھىتنى، يەرشارىنى تېخىمۇ گۈزەللەشتۈرۈشكە رىغبەتلەندۈرىدۇ.
</S>
<S ID=4385>
    ۋاڭ چۇەنفۇنىڭ تونۇشتۇرۇشىچە، 2015-يىلى بىيادى شىركىتى 60 نەچچە مىڭ يېڭى ئېنېرگىيەلىك ئاپتوموبىل ئىشلەپچىقىرىپ، ئوخشاش كەسىپتىكىلەر ئىچىدە بىرىنچى ئورۇندا تۇرغان.
</S>
<S ID=4386>
ئۆتكەن بىر يىلدا، بىيادى ئىشلەپچىقارغان يېڭى ئېنىرگىيەلىك ئاپتوبۇسلار يەرشارىدىكى نۇرغۇن دۆلەتكە ئېكسپورت قىلىنىپ، جۇڭگو ياسىمىچىلىقى يەر شارىنىڭ بۇلغىما قويۇپ بېرىشنى ئازايتىشىغا بىۋاسىتە تۆھپە قوشقان.
</S>
<S ID=4387>
جۇڭگونىڭ ئەرەب بىرلەشمە خەلىپىلىكىدە تۇرۇشلۇق باش ئەلچىسى چاڭ خۇا دۆلەت ئىستراتېگىيەسىنىڭ جۇڭگو بىلەن چەتئەللەرنىڭ يېڭى ئېنېرگىيە ئىشلەپچىقىرىشى ئىقتىدارى ھەمكارلىقىغا تۈرتكە بولۇش رولى ئۈستىدە توختالغاندا، مۇخبىرغا مۇنداق دېدى: رەئىس شى جىنپىڭنىڭ ئوتتۇرا شەرىقتىكى ئۈچ دۆلەتتىكى زىيارىتى جۇڭگو بىلەن ئەرەب دۆلەتلىرىنىڭ ھەمكارلىقى ئۈچۈن يېڭى قېلىپ يارىتىشىغا پايدىلىق.
</S>
<S ID=4388>
ئەنئەنىۋىي ئېنېرگىيە جەھەتتىكى ياخشى ھەمكارلىق ئاساسىدا، جۇڭگو بىلەن ئەرەب دۆلەتلىرىنىڭ يېڭى ئېنېرگىيە ساھەسىدىكى ھەمكارلىق بوشلۇقى تېخىمۇ كەڭ، ئىستىقبالى پارلاق بولغۇسى.
</S>
</TEXT>
/BODY
/DOC