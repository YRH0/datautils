<DOC>
<DOCID>TIANSHAN.490342</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-20 13:16:22</DATE>
</HEADER>
<BODY>
<HEADLINE>
<S ID=4134>
يوپۇغا ناھىيەسىنىڭ سانائەت قوشۇلما قىممىتى سىجىل ئاشتى
</S>
</HEADLINE>
<TEXT>
<S ID=4135>
    ئىمىنجان تۇرسۇن خەۋەر قىلىدۇ: يوپۇغا ناھىيەسى بۇلتۇر ئۈنۈملۈك تەدبىرلەرنى قوللىنىپ پىششىقلاش، ياسىمىچىلىق، توقۇمىچىلىق، كىيىم – كېچەك، ئەشيا ئوبوروتى قاتارلىق ساھەلەردىكى سانائەت كارخانىلىرىنىڭ تەرەققىياتىنى زور كۈچ بىلەن قوللىغانلىقتىن، ناھىيە بويىچە 599 مىليون يۈەن سانائەت قوشۇلما قىممىتى يارىتىلىپ، 2014 – يىلىدىكىدىن %25 ئاشتى.
</S>
<S ID=4136>
   بۇ ناھىيە بۇلتۇر ‹‹تەييۆ›› سانائەت رايونىنىڭ ئۇل ئەسلىھە قۇرۇلۇشىغا 115 مىليون يۈەندىن ئارتۇق مەبلەغ سېلىپ، سانائەت كارخانىلىرىنىڭ ئىشلەپچىقىرىش شارائىتىنى ياخشىلاش بىلەن بىللە، 135 مىليون يۈەندىن ئارتۇق قەرز مەبلىغى ئارقىلىق بىر تۈركۈم ئوتتۇرا، كىچىك، مىكرو كارخانىلارنىڭ يېزا ئىگىلىكىنى كەسىپلەشتۈرۈش، خەلق ئىگىلىكىنى جانلاندۇرۇشقا تۈرتكە بولىدىغان تۈرلەرنى كۆپلەپ كىرگۈزۈش، ئىشلەپچىقىرىش كۆلىمىنى كېڭەيتىش، تېخنىكا ئۆزگەرتىش، مەھسۇلات تۈرلىرىنى كۆپەيتىش ۋە ئەمگەك كۆجۈملەشكەن كارخانا بەرپا قىلىشىغا مەدەت بەردى.
</S>
<S ID=4137>
نەتىجىدە شىنجاڭ ‹‹گۇاڭدا›› غەربىي يۇرت پەن – تېخنىكا شىركىتى، ‹‹يىخۇا›› قەغەزچىلىك شىركىتى، ‹‹چىنگۇاڭ›› تەبىئىي پىگمېنت شىركىتى، ‹‹جىڭياڭ›› پاختا توقۇمىچىلىق شىركىتى، شىنجاڭ ‹‹غەربىي دىيار تۆگىسى›› شىركىتى، ‹‹مىڭمېن›› كىيىم – كېچەك شىركىتى، ‹‹كۈنچىڭ›› يېمەكلىك شىركىتى، ‹‹جىنسەي›› تاختايچىلىق شىركىتى قاتارلىق 43 كارخانىنىڭ بۇلتۇر ياراتقان سانائەت ئومۇمىي مەھسۇلات قىممىتى 1 مىليارد 865 مىليون يۈەنگە يېتىپ، ‹‹12 – بەش يىل››نىڭ تۇنجى يىلىدىكىدىن ئىككى ھەسسە ئاشتى.
</S>
<S ID=4138>
‏
</S>
</TEXT>
/BODY
/DOC