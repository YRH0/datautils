<DOC>
<DOCID>TIANSHAN.542509</DOCID>
<HEADER>
<CLASS>شىنجاڭ</CLASS>
<DATE>2016-08-19 11:46:49</DATE>
</HEADER>
<BODY>
<HEADLINE>
<S ID=41210>
ئاپتونوم رايونلۇق سىياسىي كېڭەش تەكلىپ - تەۋسىيە يىپ ئۇچلىرىنى ئاشكارا توپلايدۇ
</S>
</HEADLINE>
<TEXT>
<S ID=41211>
    جاۋ جىيۈن، گو بىڭ خەۋەر قىلىدۇ: ئاپتونوم رايونلۇق سىياسىي كېڭەش 2017 - يىللىق تەكلىپ - تەۋسىيە توپلاش خىزمىتىنى ياخشى ئىشلەپ، سىياسىي كېڭەش ئەزالىرى، ئەزا ئورۇنلار، مەخسۇس كومىتېتلارنىڭ تەكلىپ - تەۋسىيە يېزىشتىكى ئۇچۇر يوللىرىنى كېڭەيتىپ، تەكلىپ - تەۋسىيەلەرنىڭ مەركەزنى چۆرىدەش، ئومۇمىيەت ئۈچۈن مۇلازىمەت قىلىش، چارە - تەدبىر كۆرسىتىش، كۈچلەرنى توپلاش رولىنى تېخىمۇ ياخشى جارى قىلدۇرۇش ئۈچۈن، ئاپتونوم رايونلۇق سىياسىي كېڭەش تەكلىپ كومىتېتى تەپەككۇردا يېڭىلىق يارىتىپ، شۇ كۈنى ئاپتونوم رايون بويىچە جەمئىيەتتىكى ھەر ساھە زاتلىرىدىن تەكلىپ - تەۋسىيە يىپ ئۇچلىرىنى ئاشكارا توپلاشنى باشلىدى.
</S>
<S ID=41212>
    بۇ قېتىم جەمئىيەتتىن ئاشكارا تەكلىپ - تەۋسىيە يىپ ئۇچلىرىنى توپلاش پائالىيىتى −− ئاپتونوم رايونلۇق سىياسىي كېڭەشنىڭ ئامما بىلەن زىچ ئالاقە باغلاش، تەكلىپ - تەۋسىيەلەرنى بېجىرىش بويىچە كېڭىشىشنى ئىلگىرى سۈرۈپ، دېموكراتىك كېڭىشىشنىڭ ئۈنۈمدارلىقىنى ئاشۇرۇشتىكى بىر تۈرلۈك كونكرېت تەدبىرى.
</S>
<S ID=41213>
    بۇ قېتىم ئاپتونوم رايونىمىزنىڭ ئىقتىساد، سىياسىي، مەدەنىيەت، ئىجتىمائىي ئىشلار، ئېكولوگىيە مەدەنىيلىكى قۇرۇلۇشى ۋە ھەر مىللەت ئامما ئەڭ كۆڭۈل بۆلىدىغان، ئەڭ بىۋاسىتە، ئەڭ رېئال مەنپەئەت مەسىلىسى جەھەتتىكى پىكىر، تەكلىپ - تەۋسىيەلەر توپلاش دائىرىسىگە كىرگۈزۈلدى.
</S>
<S ID=41214>
ئاپتونوم رايونلۇق سىياسىي كېڭەش تەكلىپ كومىتېتى ئالاقىدار بەلگىلىمە بويىچە، تەكلىپ ۋە پىكىرلەرنى رەتلەپ ۋە ئىخچاملاپ، تەكلىپ - تەۋسىيە تېمىسىنى شەكىللەندۈرىدۇ.
</S>
<S ID=41215>
    يىپ ئۇچى بىلەن تەمىنلىگۈچىلەر پوچتا ئارقىلىق خەت ئەۋەتسە بولىدۇ، ئادرېسى: ئۈرۈمچى شەھىرى بۇلاقتاغ رايونى يېكەنكۆل شىمالىي يولى 135 - نومۇر، ئاپتونوم رايونلۇق سىياسىي كېڭەش تەكلىپ كومىتېتى ئىشخانىسى (پوچتا نومۇرى: 830063)؛ ئېلخەت ئادرېسى:xjzxtabgs@163.com؛ فاكس نومۇرى: 0991 - 4608640 ،4608664 .
</S>
</TEXT>
/BODY
/DOC