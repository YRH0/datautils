<DOC>
<DOCID>TIANSHAN.548672</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-09-15 11:36:59</DATE>
</HEADER>
<BODY>
<HEADLINE>
<S ID=48659>
تارباغاتاي ۋىلايىتى دېھقانلارغا نەپ يەتكۈزىدىغان تۈر قۇرۇلۇشلىرىنى يولغا قويدى
</S>
</HEADLINE>
<TEXT>
<S ID=48660>
    ئىختىيارىي مۇخبىرىمىز رەخمەتجان ئەخمەت خەۋەر قىلىدۇ: تارباغاتاي ۋىلايىتى يېقىنقى يىللاردىن بۇيان مەركەز، ئاپتونوم رايوننىڭ يېزا ئىگىلىكىنى ئۇنىۋېرسال ئېچىش تۈر مەبلىغىنى جايىغا ئەمەلىيلەشتۈرۈپ، دېھقان – چارۋىچىلارغا ئەمەلىي نەپ يەتكۈزىدىغان تۈر قۇرۇلۇشلىرىنى كۈچەپ يولغا قويدى.
</S>
<S ID=48661>
    دۆربىلجىن ناھىيەسىنىڭ شەھەر ئەتراپى يېزىسى قوس باستاۋ كەنتى پارتىيە ياچېيكىسىنىڭ شۇجىسى لۇ ۋېنلىن مۇنداق دېدى: كەنتىمىزدە يېزا ئىگىلىكىدە تېمىتىپ سۇغىرىش تېخنىكىسى قوللىنىلغاندىن كېيىن سۇدىن پايدىلىنىش ئۈنۈمى زور دەرىجىدە يۇقىرى كۆتۈرۈلۈپ، بۇغداينىڭ مو بېشى ھوسۇلى ئىلگىرىكى ئەنئەنىۋى سۇغىرىشقا قارىغاندا 100 كىلوگىرام ئېشىپ، دېھقانلارنىڭ ھەر مو يەردىن قىلىدىغان كىرىمى 250 يۈەن ئەتراپىدا ئاشتى.
</S>
<S ID=48662>
كەنت بۇ يىل يۇقىرىنىڭ ئېتىز – ئېرىق سۇچىلىق قۇرۇلۇشى تۈر مەبلىغىدىن 6 مىليون 750 مىڭ يۈەننى قولغا كەلتۈرۈپ، 4900 مو تېرىلغۇ يەرگە تېمىتىپ سۇغىرىش ئەسلىھەلىرىنى سەپلىدى، 2480 مېتىر تاش ئېرىق – ئۆستەڭ ياسىدى.
</S>
<S ID=48663>
نەتىجىدە، بۇ قۇرۇلۇش تۈرىدىن كەنتتىكى 160 ئائىلىلىك دېھقان بىۋاسىتە مەنپەئەتلەندى.
</S>
<S ID=48664>
    بۇ ۋىلايەت يېقىنقى يىللاردىن بۇيان يېزا ئىگىلىكىنى ئۇنىۋېرسال ئېچىش تۈرىدىن 18نى يولغا قويۇپ، 115 مىليون 664 مىڭ يۈەن تۈر مەبلىغى ئاجراتتى.
</S>
<S ID=48665>
چۆچەك شەھىرىنىڭ قاراقاباق يېزىسى تۈلكىقۇلاق كەنتى يېزا ئىگىلىكىنى ئۇنىۋېرسال ئېچىش تۈرى بويىچە 39 مىليون 164 مىڭ يۈەن مەبلەغنى قولغا كەلتۈرۈپ، ئۆي قۇشلىرى باقمىچىلىق تۈرىنى يولغا قويدى.
</S>
<S ID=48666>
ساۋەن ناھىيەسى بۇ يىل ۋىلايەتنىڭ يېزا ئىگىلىكىنى ئۇنىۋېرسال ئېچىش تۈر مەبلىغىدىن 25 مىليون يۈەننى قولغا كەلتۈرۈپ، 10 مىڭ مو تېرىلغۇ يەرنىڭ ئۈنۈمدارلىقىنى يۇقىرى كۆتۈرۈش ۋە ئېكولوگىيەسىنى ھەر تەرەپلىمە تۈزەش تۈر قۇرۇلۇشىنى يولغا قويدى.
</S>
<S ID=48667>
‏
</S>
</TEXT>
/BODY
/DOC