<DOC>
<DOCID>TIANSHAN.571185</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-12-12 11:17:16</DATE>
</HEADER>
<BODY>
<HEADLINE>
<S ID=64429>
بېھىشباغ دېھقانلىرى باقمىچىلىققا تايىنىپ كىرىمىنى ئاشۇردى
</S>
</HEADLINE>
<TEXT>
<S ID=64430>
 ئەھمەد ئىسمائىل خەۋەر قىلىدۇ: كۇچا ناھىيەسىنىڭ بېھىشباغ يېزىسى يېقىنقى يىللاردىن بۇيان دېھقانلارنى باقمىچىلىق قىلىپ ئائىلە كىرىمىنى ئاشۇرۇشقا يېتەكلەپ، دېھقانلارنىڭ كىرىمىنى ئاشۇرۇشىغا تۈرتكە بولدى.
</S>
<S ID=64431>
 بېھىشباغ يېزىسى دۆلەتنىڭ 4 مىليون يۈەندىن ئارتۇق تۈر مەبلىغىنى قولغا كەلتۈرۈپ، 22 مىڭ كىۋادرات مېتىر كۆلەمدە مەخسۇس كۆلەملەشكەن كالا، قوي باقمىچىلىق رايونى قۇردى.
</S>
<S ID=64432>
28 ئۆلچەملەشكەن زامانىۋى قوتان سېلىپ، دېھقانلارنى 3 مىليون 347 مىڭ يۈەن قەرز مەبلىغى بىلەن تەمىنلەپ، كالا، قوي باقمىچىلىقىنى راۋاجلاندۇرۇشىغا تۈرتكە بولدى.
</S>
<S ID=64433>
بۇنىڭ بىلەن دېھقانلارنىڭ ئىلمىي چارۋىچىلىق بىلەن شۇغۇللىنىش ئاكتىپچانلىقى يۇقىرى كۆتۈرۈلۈپ، يېزا بويىچە ئومۇمىي چارۋا مال 55 مىڭ تۇياققا، باقمىچىلىق چوڭ ئائىلىسى 122گە، بورداقچىلىق كەسپىي ئائىلىسى 85كە يېتىپ، باقمىچىلىقتىن قىلىنغان كىشى بېشى ساپ كىرىمى 6750 يۈەندىن توغرا كەلدى.
</S>
<S ID=64434>
بۇ يېزا يەنە چارۋا مال نەسلىنى ياخشىلاپ، يەم – خەشەك ئىشلەپچىقىرىشنى چىڭ تۇتۇپ باقمىچىلىقنىڭ ئۇلىنى پۇختىلىدى.
</S>
<S ID=64435>
ئاپتونوم رايونىمىز ئىچى – سىرتىدىن گۆش، سۈت مەھسۇلات مىقدارى يۇقىرى نەسىللىك كالا، قويلارنى كىرگۈزۈپ سانىنى كۆپەيتتى.
</S>
<S ID=64436>
دېھقانلارنى چارۋا ماللارنى بورداشقا پايدىلىق، ئوزۇقلۇق قىممىتى يۇقىرى ئوت – چۆپ، يەم – خەشەكلەرنى تېرىپ ئۆستۈرۈشكە ئىلھاملاندۇرۇپ، ھەر مو يەردىكى ئوت – چۆپ ۋە يەم – خەشەككە 20 يۈەندىن تولۇقلىما بەردى.
</S>
<S ID=64437>
ناھىيەدىكى باقمىچىلار 74 مىڭ 420 توننا يەم – خەشەك تەييارلاپ، چارۋىلارنىڭ قىشلىق يەم – خەشەك مەسىلىسىنى ھەل قىلدى.
</S>
<S ID=64438>
‏
</S>
</TEXT>
/BODY
/DOC