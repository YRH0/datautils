<DOC>
<DOCID>TIANSHAN.559332</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-10-25 18:47:18</DATE>
</HEADER>
<BODY>
<HEADLINE>
<S ID=55357>
مەكىت ناھىيەسىدە ‹‹قەلبداشلار ئائىلىسى›› يىراقتىكى ئائىلىلەرگە نەپ يەتكۈزدى
</S>
</HEADLINE>
<TEXT>
<S ID=55358>
 رازىيە راھمان خەۋەر قىلىدۇ: مەكىت ناھىيەسىنىڭ قۇرما يېزىسى يېقىندا، ناھىيەلىك پارتكومنىڭ ئورۇنلاشتۇرۇشى بويىچە كەنتلەردە ئۆگىنىش، كۆڭۈل ئېچىش، تۇرمۇش بۇيۇملىرى بىلەن تەمىنلەش بىرلەشتۈرۈلگەن ‹‹قەلبداشلار ئائىلىسى›› قۇرۇپ، كەنت ئاھالىلىرىگە ئىشىكى ئالدىدىلا كۆڭۈل ئېچىش سورۇنى ھازىرلاپ بېرىش بىلەن بىللە، ئۇلارنىڭ تۇرمۇشىغا قولايلىق يارىتىپ بەردى.
</S>
<S ID=55359>
 قۇرما يېزىسى كەنتلەردە قۇرغان ‹‹قەلبداشلار ئائىلىسى››گە مەدەنىيەت – تەنتەربىيە ئەسلىھەلىرى، كۆڭۈل ئېچىش ئۈسكۈنىلىرى سەپلىنىپ، بۇ جاي كەنت ئاھالىلىرىنىڭ بوش ۋاقىتلاردا چېنىقىدىغان، كۆڭۈل ئاچىدىغان ياخشى جايغا ئايلاندى.
</S>
<S ID=55360>
76 ياشلىق مەمەت ئوسمان مۇنداق دېدى: كەنتىمىزدە ‹‹قەلبداشلار ئائىلىسى›› قۇرۇلغاندىن بۇيان، قولۇم – قوشنىلار، يۇرتداشلار كېلىپ ئۇسسۇل ئويناپ، پاراڭلىشىپ، كىنو كۆرۈپ كۆڭۈل ئاچىدىغان بولدى، مەنمۇ كۈندە دېگۈدەك بۇ يەرگە كېلىمەن.
</S>
<S ID=55361>
 ئۇقۇشىمچە، مەكىت ناھىيەسى ھازىرغىچە 190 كەنتتە ‹‹قەلبداشلار ئائىلىسى›› قۇرۇپتۇ ھەم ‹‹قەلبداشلار ئائىلىسى››نى باشقۇرۇش، ئىشلىتىش چارىسىنى تۈزۈپ تارقىتىپ، باشقۇرۇش، مۇلازىمەت دائىرىسىنى ئايدىڭلاشتۇرۇپتۇ.
</S>
<S ID=55362>
‹‹قەلبداشلار ئائىلىسى››نىڭ ھەممىسىگە كىچىك دۇكان سەپلەپ، بازارغا يىراق كەنتلەردىكى ئاھالىلەرنىڭ بازارغا بېرىپ نەرسە – كېرەك سېتىۋېلىش قىيىنچىلىقىنى ھەل قىپتۇ.
</S>
<S ID=55363>
‹‹قەلبداشلار ئائىلىسى››گە ئاشخانا، تېلېۋىزور، ياڭراتقۇ سەپلەپ، ئائىلىلەرگە توي – تۆكۈن، نەزىر – چىراغ پائالىيەتلىرىنى ئۆتكۈزىدىغان سورۇن ھازىرلاپ بېرىپتۇ.
</S>
<S ID=55364>
‹‹قەلبداشلار ئائىلىسى››گە يەنە تىكتاك توپ، پەي توپ، يىراقتىن تەربىيەلەش ئۈسكۈنىسى قاتارلىقلارنى سەپلەپ، ئاھالىلەرگە كۆڭۈل ئېچىش، تەربىيەلىنىش ۋە ئالاقىلىشىش شارائىتى يارىتىپ بېرىپتۇ.
</S>
<S ID=55365>
‹‹قەلبداشلار ئائىلىسى››دە ھەر ھەپتىدە بايراق چىقىرىش مۇراسىمى ئۆتكۈزۈلۈپ، تەربىيەۋى ئەھمىيىتى زور كىنولار قويۇلۇپ تۇرىدىكەن.
</S>
<S ID=55366>
بۇ ئارقىلىق ئاھالىلەرنىڭ ۋەتەنگە بولغان مىننەتدارلىق ھېسسىياتى كۈچەيتىلىپتۇ.
</S>
<S ID=55367>
ھازىر ‹‹قەلبداشلار ئائىلىسى›› ئاساسىي قاتلام مەدەنىيىتىنى جانلاندۇرۇپ، يېڭىچە دېھقانلارنى تەربىيەلەپ، ئۇلارنىڭ مۇقىملىقنى قوغداش رولىنى ياخشى جارى قىلدۇرۇۋېتىپتۇ.
</S>
<S ID=55368>

</S>
</TEXT>
/BODY
/DOC