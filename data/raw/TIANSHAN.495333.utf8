<DOC>
<DOCID>TIANSHAN.495333</DOCID>
<HEADER>
<CLASS>مەملىكەت</CLASS>
<DATE>2016-02-02 17:57:17</DATE>
</HEADER>
<BODY>
<HEADLINE>
<S ID=8863>
بەش چوڭ ئاۋىياتسىيە شىركىتىنىڭ قوشما باياناتى: « قارا تىزىملىك»تىكى يولۇچىلارغا مۇلازىمەت قىلىنمايدۇ
</S>
</HEADLINE>
<TEXT>
<S ID=8864>
   ساياھەتچىلەرنىڭ مەدەنىيەت ساپاسى دۆلەت ئوبرازى ۋە جەمئىيەت تەرەققىياتىنىڭ دەرىجىسىنى نامايەن قىلىدۇ.
</S>
<S ID=8865>
بولۇپمۇ، بەزى ساياھەتچىلەرنىڭ چېگرا ئىچى-سىرتىدىكى ئايرودۇرۇم، ئاۋىياتسىيەدە كەينى-كەينىدىن چىققان مەدەنىيەتسىز قىلمىشى، شەخسىي ئوبرازى، دۆلەت ئوبرازىگە زىيان يەتكۈزۈپلا قالماي، ھەتتا ئاۋىياتسىيە بىخەتەرلىكىگە تەسىر يەتكۈزىدىغان ۋەقەگە ئايلانغان.
</S>
<S ID=8866>
1-يانۋار، جۇڭگو خەلقئارا ئاۋىياتسىيە شىركىتى، شەرق ئاۋىياتسىيە شىركىتى، جەنۇب ئاۋىياتسىيە شىركىتى، خەينەن ئاۋىياتسىيە شىركىتى، چۇنچو ئاۋىياتسىيە شىركىتى بەش ئاۋىياتسىيە شىركەت سەنيادا «بىرلىكتە ئايروپىلانغا مەدەنىي ئولتۇرۇش چوڭ مۇھىت بەرپا قىلىش توغرىسىدىكى قوشما باياناتى»نى ئىمزالاپ، مەدەنىي بولمىغان ساياھەتچىلەرگە چەكلەش تەدبىرى قوللىنىدىغانلىقىنى بىلدۈردى.
</S>
<S ID=8867>
   ئىگىلىنىشىچە، بەش ئاۋىياتسىيە شىركىتى قارىمىقىدىكى بارلىق تارماق شىركەت بىرلەشمە باياناتىنىڭ چەكلەش مۇلازىمەت تەدبىرىنى ئىجرا قىلىدىكەن، ئومۇمىىي يولۇچى توشۇش ئىقتىدارى دۆلەت ئىچىدىكى ئاۋىياتسىيە توشۇش ئىقتىدارىنىڭ %80 ىدىن يۇقىرى بولىدىكەن.
</S>
<S ID=8868>
ئۆتكەن يىلى، دۆلەت ساياھەت ئىدارىسى «ساياھەتچىلەرنىڭ مەدەنىيەتسىز قىلمىشىنى خاتىرىلەپ باشقۇرۇش ۋاقىتلىق چارىسى»نى ئېلان قىلىپ يولغا قويدى، جۇڭگو خەلق ئاۋىئاتسىيە ئىدارىسى بىلەن «مەدەنىي ساياھەت خىزمىتىنى كۈچەيتىش، ساھە يۇغۇرما تەرەققىياتىنى ئىلگىرى سۈرۈش توغرىسىدىكى ھەمكارلىق كېلىشىمى»نى ئىمزالاشتى.
</S>
<S ID=8869>
بۇ يىل يانۋار، جۇڭگو ئاۋىياتسىيە تىرانسپورتى جەمئىيىتى ئېلان قىلغان «خەلق ئاۋىياتسىيەسى يولۇچىلار مەدەنىيەتسىز قىلمىشلىرىنى خاتىرىلەپ باشقۇرۇش چارىسى»نى تارقاتتى.
</S>
<S ID=8870>
   دۆلەت ساياھەت ئىدارىسىنىڭ ئالاقىدار مەسئۇلى مۇنۇلارنى بىلدۈردى: بۇ قېتىمقى ئاۋىياتسىيە شىركىتى ساياھەت تارماقلىرى، پۇقرالار ئاۋىياتسىيەسى تارمىقىنىڭ مەدەنىيەتسىز قىلمىشلارنى خاتىرىلەش، باشقۇرۇش خىزمىتىگە ئاكتىپ ماسلىشىپ، «مەدەنىيەتسىز خاتىرىسى»گە كىرگۈزۈلگەن ساياھەتچىلەرگە چەكلەش تەدبىرى قوللىنىدۇ.
</S>
</TEXT>
/BODY
/DOC