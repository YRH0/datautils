<DOC>
<DOCID>TIANSHAN.486157</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-01-08 12:27:15</DATE>
</HEADER>
<BODY>
<HEADLINE>
<S ID=1831>
ئاۋات ناھىيەلىك باش ئىشچىلار ئۇيۇشمىسى قىيىنچىلىقى بار ئىشچى–خىزمەتچىلەرگە كۆڭۈل بۆلدى
</S>
</HEADLINE>
<TEXT>
<S ID=1832>
   تۇرسۇنجان ھەسەن، ئايتۇرەم مامۇت خەۋەر قىلىدۇ: ئاۋات ناھىيەلىك باش ئىشچىلار ئۇيۇشمىسى يېقىندىن بۇيان ئائىلىسىدە قىيىنچىلىقى بار ئىشچى – خىزمەتچىلەرنىڭ تۇرمۇشىغا، كېسەللىك ئەھۋالىغا ۋە پەرزەنتلىرىنىڭ تەربىيەلىنىش ئەھۋالىغا ئالاھىدە كۆڭۈل بۆلۈشنى مۇھىم خىزمەتلەر قاتارىدا چىڭ تۇتۇپ، ئۇلارنىڭ بېشىنى قاتۇرۇپ كېلىۋاتقان تۈرلۈك قىيىنچىلىقلىرىنى ۋاقتىدا ھەل قىلىپ بەردى.
</S>
<S ID=1833>
    ئاۋات ناھىيەلىك باش ئىشچىلار ئۇيۇشمىسى ئائىلىسىدە قىيىنچىلىقى بار ئىشچى – خىزمەتچىلەر، ئىش ئورنىدىن قالدۇرۇلغان ئىشچى – خىزمەتچىلەر ۋە دېھقان ئىشلەمچىلەرنىڭ تۇرمۇش ئەھۋالىنى تەپسىلىي ئىگىلەپ، ئۇلارنىڭ ئارخىپىنى تۇرغۇزدى.
</S>
<S ID=1834>
مەخسۇس خادىم ئاجرىتىپ، ئائىلىلەرگە بېرىپ ھال – ئەھۋال سوراشقا ئورۇنلاشتۇرۇپ، تۈرلۈك سەۋەبلەر تۈپەيلىدىن تۇرمۇشتا قىينىلىپ قالغان ئىشچى – خىزمەتچىلەرنىڭ ھالىغا يەتتى.
</S>
<S ID=1835>
2015 – يىلى ئېغىر كېسەلگە گىرىپتار بولغان 15 ئىشچى – خىزمەتچى ۋە دېھقان ئىشلەمچىگە 32 مىڭ يۈەن داۋالىنىش ياردەم پۇلى بەردى.
</S>
<S ID=1836>
ئائىلىسىدە قىيىنچىلىقى بار 33 ئىشچى – خىزمەتچى ۋە دېھقان ئىشلەمچى پەرزەنتلىرىنىڭ ئوقۇشىنى خاتىرجەم داۋاملاشتۇرۇشى ئۈچۈن، 96 مىڭ يۈەن ئوقۇش ياردەم پۇلى تارقاتتى.
</S>
<S ID=1837>
ئۇنىڭدىن باشقا يەنە 130 مىڭ يۈەن ئاجرىتىپ، 438 ئىشچى – خىزمەتچى ۋە دېھقان ئىشلەمچىگە تۇرمۇش لازىمەتلىكلىرى يەتكۈزۈپ بەردى.
</S>
<S ID=1838>
‏
</S>
</TEXT>
/BODY
/DOC