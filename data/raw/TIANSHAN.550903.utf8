<DOC>
<DOCID>TIANSHAN.550903</DOCID>
<HEADER>
<CLASS>شىنجاڭ</CLASS>
<DATE>2016-09-21 11:48:11</DATE>
</HEADER>
<BODY>
<HEADLINE>
<S ID=49663>
دوستلۇقنى ئىلگىرى سۈرۈپ، ئەۋزەللىكنى مۇجەسسەملەپ، يېڭى پۇرسەت يارىتايلى
</S>
</HEADLINE>
<TEXT>
<S ID=49664>
 5–نۆۋەتلىك جۇڭگو ئاسىيا–ياۋروپا كۆرگەزمىسىنىڭ ئېچىلىش مۇراسىمىدىن خاتىرىلەر
</S>
<S ID=49665>
  لى شىڭ، ياۋ تۇڭ
</S>
<S ID=49666>
   مېۋە – چىۋىلەر مەي باغلاپ پىشقان ئالتۇن كۈز پەسلى شىنجاڭنىڭ ئەڭ گۈزەل پەسلى.
</S>
<S ID=49667>
شىنجاڭدىكى ھەر مىللەت خەلق دۇنيانىڭ جاي – جايلىرىدىن كەلگەن مېھمانلارنى قىزغىن كۈتۈۋالدى.
</S>
<S ID=49668>
5 – نۆۋەتلىك جۇڭگو ئاسىيا – ياۋروپا كۆرگەزمىسى 20 – سېنتەبىر ئۈرۈمچىدە داغدۇغىلىق ئېچىلدى.
</S>
<S ID=49669>
دۇنيانىڭ دىققىتى يەنە بىر قېتىم شىنجاڭغا مەركەزلەشتى.
</S>
<S ID=49670>
كۆرگەزمىگە كەلگەن مېھمانلار، دۆلەت ئىچى – سىرتى ۋە چەت ئەلنىڭ ھەر ساھەسىدىكى سەرخىللار، ‹‹ئورتاق كېڭىشىش، ئورتاق قۇرۇش، ئورتاق بەھرىلىنىش، يىپەك يولى: پۇرسەت ۋە كەلگۈسى››دىن ئىبارەت باش تېمىنى چۆرىدەپ، بىرلىكتە تەنتەنىلىك پائالىيەت ئۆتكۈزۈپ، ھەمكارلىق ئۈستىدە كەڭ – كۇشادە سۆھبەتلىشىپ، تەرەققىياتنى تەڭ كۆزلىدى.
</S>
<S ID=49671>
   سائەت 10 لاردا 5 – نۆۋەتلىك جۇڭگو ئاسىيا – ياۋروپا كۆرگەزمىسىنىڭ ئاساسلىق مەيدانى – شىنجاڭ خەلقئارا كۆرگەزمە مەركىزى ئەزىز مېھمانلار بىلەن لىق تولغانىدى.
</S>
<S ID=49672>
دۆلەت ئىچى – سىرتى ۋە چەت ئەلنىڭ ھەر قايسى جايلىرىدىن كەلگەن ئەزىز مېھمانلار بۇ يەرگە جەم بولدى.
</S>
<S ID=49673>
نەچچە مىڭ كىشى سىغىدىغان يىغىن مەيدانىدا بىرمۇ بوش ئورۇن قالمىدى.
</S>
<S ID=49674>
   بۇ قېتىمقى ئاسىيا – ياۋروپا كۆرگەزمىسىگە قاتناشقان مېھمانلار ئالتە خەلقئارالىق تەشكىلات، 57 دۆلەت ۋە رايوندىن كەلگەن، ئۇلارنىڭ ئىچىدە چەت ئەللىك 43 مىنىستىر دەرىجىلىك ئەزىز مېھمان، دۆلەت سودا – سانائەت ئورۇنلىرىنىڭ 26 مەسئۇلى ۋە 25 دۆلەتنىڭ جۇڭگودا تۇرۇشلۇق 38 ئەلچىسى بار، يەنە چېگرا سىرتىدىكى 400 نەچچە كارخانا كۆرگەزمىگە قاتناشتى، ئۇلار ئاسىيا، ياۋروپا، شىمالىي ئامېرىكا قىتئەسى، جەنۇبىي ئامېرىكا قىتئەسى، ئوكيانىيە ۋە ئافرىقىدىن كەلگەن.
</S>
<S ID=49675>
مەيدانغا كىرگەن ئەزىز مېھمانلار ئارىسىدا شىم – كاستۇم، ئۇزۇن ئاق يەكتەك كىيگەنلەر بار بولۇپ، ئۇلارنىڭ بەزىلىرى رۇس تىلىدا، بەزىلىرى ئىنگلىز، فىرانسۇز تىلىدا، يەنە بەزىلىرى ئەرەب تىلىدا سۆزلىشەتتى.
</S>
<S ID=49676>
بۇنىڭدىن جۇڭگو ئاسىيا – ياۋروپا كۆرگەزمىسىنىڭ خەلقئارالىق ئۆلچىمىنى ھېس قىلغىلى بولاتتى.
</S>
<S ID=49677>
   بۇ نۆۋەتلىك جۇڭگو ئاسىيا – ياۋروپا كۆرگەزمىسىنىڭ ئاساسلىق مېھمان دۆلىتى بېلارۇسىيەنىڭ ئەمەلدار ۋە كارخانىچىلاردىن تەشكىللەنگەن ۋەكىللەر ئۆمىكىنىڭ كۆلىمى ئىلگىرىكى ھەرقانداق بىر نۆۋەتلىك كۆرگەزمىدىكىدىن ئېشىپ كەتتى.
</S>
<S ID=49678>
بېلارۇسىيەنىڭ جۇڭگودا تۇرۇشلۇق باش ئەلچىسى رود: بېلارۇسىيە ‹‹بىر بەلباغ، بىر يول››نى ئورتاق قۇرۇش تەشەببۇسىغا ئاكتىپ ئاۋاز قوشىدىغانلىقىنى جاكارلىغان تۇنجى تۈركۈمدىكى دۆلەتلەرنىڭ بىرى.
</S>
<S ID=49679>
بېلارۇسىيە جۇڭگو بىلەن ھەمكارلىشىشقا ئالاھىدە كۆڭۈل بولىدۇ، ئىككى دۆلەتنىڭ كۆرگەزمە ئارقىلىق تېخىمۇ كۆپ ساھەدە ھەمكارلىشىشىنى ئۈمىد قىلىدۇ، دېدى.
</S>
<S ID=49680>
رود بۇ قېتىمقى جۇڭگو ئاسىيا – ياۋروپا كۆرگەزمىسىدە ئوتتۇرىغا قويۇلغان ‹‹ئورتاق كېڭىشىش، ئورتاق قۇرۇش، ئورتاق بەھرىلىنىش، يىپەك يولى: پۇرسەت ۋە كەلگۈسى››دىن ئىبارەت باش تېمىنى بەكلا قۇۋۋەتلىدى.
</S>
<S ID=49681>
ئۇ: ئوخشاش بولمىغان دۆلەتلەر ئارا پەقەت كەلگۈسى توغرىسىدا ئورتاق كېڭىشىپ، ئورتاق مەنپەئەت يارىتىپ، مۇۋەپپەقىيەتتىن تەڭ بەھرىمەن بولغاندىلا، ئورتاق تەرەققىي قىلىشنى ئاندىن ئىشقا ئاشۇرغىلى بولىدۇ، بولۇپمۇ ئىقتىسادنىڭ تۆۋەنلەش بېسىمى كۈچىيىۋاتقان خەلقئارا ۋەزىيەتتە، ساغلام، ئىمكانىيەتلىك سىجىل تەرەققىي قىلىشنى كۆزلىگىلى بولىدۇ.
</S>
<S ID=49682>
بۇ نۆۋەتلىك جۇڭگو ئاسىيا – ياۋروپا كۆرگەزمىسى ئارقىلىق بېلارۇسىيە بىلەن جۇڭگونىڭ ئالاقىسىدا چوقۇم يېڭى سەھىپە يارىتىلىدىغانلىقىغا ئىشىنىمەن، دېدى.
</S>
<S ID=49683>
   بۇ نۆۋەتلىك جۇڭگو ئاسىيا – ياۋروپا ئىقتىسادىي تەرەققىيات ھەمكارلىق مۇنبىرىدە، مەيلى جۇڭگولۇق ۋە ياكى چەت ئەللىك ئەزىز مېھمانلار بولسۇن ھەممىسى بۇ نۆۋەتلىك جۇڭگو ئاسىيا – ياۋروپا كۆرگەزمىسىنىڭ باش تېمىسىنى يۈكسەك قۇۋۋەتلىدى.
</S>
<S ID=49684>
      ‹‹بىز بۇ نۆۋەتلىك جۇڭگو ئاسىيا – ياۋروپا كۆرگەزمىسىنىڭ ئاسىيا – ياۋروپا دۆلەتلىرىدىكى خەلقلەرنىڭ دوستلۇقىنى يەنىمۇ ئىلگىرى سۈرۈپ، ئۆزئارا مەنپەئەت يەتكۈزۈپ تەڭ پايدا ئېلىش ئارتۇقچىلىقىنى مۇجەسسەملەپ، ئورتاق تەرەققىي قىلىش يېڭى پۇرسىتىنى يارىتىشىنى ئۈمىد قىلىمىز ھەم شۇنداق بولۇشىغا ئىشىنىمىز.››
</S>
<S ID=49685>
   ‹‹جۇڭگو شىنجاڭ ھەر قايسى دۆلەتلەر بىلەن بىرلىكتە ئورتاق تەرەققىي قىلىش داۋامىدا تېگىشلىك رولىنى جارى قىلدۇرۇپ، ھەمكارلىق پىلانى ئۈستىدە ئورتاق كېڭىشىش، گۈللىنىش پۇرسىتىدىن تەڭ بەھرىمەن بولۇش، گۈزەل كەلگۈسىنى تەڭ يارىتىشنى خالايدۇ.››
</S>
<S ID=49686>
   ‹‹يىپەك يولى ئىقتىساد بەلبېغىنى تەڭ قۇرغاندا، ئاسىيا – ياۋروپا ئەللىرىنىڭ ئىقتىساد – سودا ھەمكارلىقىنى كۈچلۈك ئىلگىرى سۈرۈپ، رايون ۋە دۇنيا مۇقىملىقىغا تۈرتكە بولغىلى بولىدۇ.››
</S>
<S ID=49687>
....
</S>
<S ID=49688>
   ئەزىز مېھمانلارنىڭ سۆزلىگەن نۇتۇقلىرى مەسلىھەتلىشىۋالغاندەك بىر باش تېمىغا، يەنى ‹‹بىر بەلباغ، بىر يول›› ئىستراتېگىيەسىنى يولغا قويۇش جەريانىدا، يول بويىدىكى ھەر قايسى دۆلەتلەرنىڭ چىڭ قول تۇتۇشۇپ، ئورتاق كېڭىشىش، ئورتاق گۈللەندۈرۈش، ئورتاق بەھرىمەن بولۇشىغا مەركەزلەشتى.
</S>
<S ID=49689>
   ‹‹پاكىستان مۇستەقىللىق گېزىتى››نىڭ ئىجرائىيە مۇخبىرى زاھىد: شىنجاڭغا كەلگەن بىر نەچچە كۈندە، جۇڭگو ئاسىيا – ياۋروپا كۆرگەزمىسىگە بولغان چۈشەنچەم تېخىمۇ ئاشتى.
</S>
<S ID=49690>
ئىشىنىمەنكى، ئورتاق كېڭىشىش، ئورتاق گۈللەندۈرۈش، ئورتاق بەھرىمەن بولۇشتىن ئىبارەت ئورتاق تونۇش بولغاندىلا، پاكىستان ۋە جۇڭگو قاتارلىق يول بويىدىكى دۆلەتلەر پايدىدىن تەڭ بەھرىمەن بولۇشنى چوقۇم ئىشقا ئاشۇرالايدۇ.
</S>
<S ID=49691>
رەئىس شى جىنپىڭ ئوتتۇرىغا قويغان ‹‹بىر بەلباغ، بىر يول›› ئۇلۇغۋار تەشەببۇسى چوقۇم يول بويىدىكى ھەر قايسى دۆلەتلەرگە تېخىمۇ پارلاق كەلگۈسى يارىتىپ بېرەلەيدۇ، دېدى.
</S>
<S ID=49692>
‏
</S>
</TEXT>
/BODY
/DOC