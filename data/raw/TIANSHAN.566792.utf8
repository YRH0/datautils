<DOC>
<DOCID>TIANSHAN.566792</DOCID>
<HEADER>
<CLASS>ئوبزور</CLASS>
<DATE>2016-11-18 15:20:54</DATE>
</HEADER>
<BODY>
<HEADLINE>
<S ID=60471>
ئەمەلىي ھەرىكىتىمىز بىلەن شىنجاڭغا نىشانلىق ياردەم بېرىشنىڭ يېڭى سەھىپىسىنى يېزىپ چىقايلى
</S>
</HEADLINE>
<TEXT>
<S ID=60472>
پارتىيە مەركىزىي كومىتېتىنىڭ شىنجاڭنى ئىدارە قىلىش تەدبىرىنى ئىزچىللاشتۇرۇپ، سوتسىيالىستىك شىنجاڭ قۇرايلى (10)
</S>
<S ID=60473>
  خەن چىنيەن
</S>
<S ID=60474>
 پامىر ئېگىزلىكىدىن گۈزەل ئالتاي تېغىغىچە، تەڭرىتاغنىڭ جەنۇبى ۋە شىمالىدا، مەيلى چەت، يىراق جايدىكى يېزا – بازار بولسۇن ياكى بوستانلىقتىكى خىلۋەت كىچىك يۇرتلاردا بولسۇن ھەممىلا جايدا شىنجاڭغا نىشانلىق ياردەم بېرىشنىڭ ئىزى قالغان خەلق تۇرمۇشى تۈرلىرى كۆزگە چېلىقىدۇ.
</S>
<S ID=60475>
ھەر بىر خەلق تۇرمۇشى قۇرۇلۇشى، تۈركۈم – تۈركۈملىگەن كەسىپ تۈرلىرى، سانائەت رايونلىرى، تۈركۈملەپ كېلىۋاتقان شىنجاڭغا نىشانلىق ياردەم بېرىدىغان كادىرلار، ئىختىساسلىقلار يېڭى بىر نۆۋەتلىك شىنجاڭغا نىشانلىق ياردەم بېرىش خىزمىتى باشلانغاندىن بۇيانقى يېڭى كارتىنىلارنى سىزىپ چىقىپ، شىنجاڭدىكى ھەر مىللەت ئاممىنى ‹‹كۆرەلەيدىغان، تۇتالايدىغان›› ئەمەلىي نەپكە ئېرىشتۈردى.
</S>
<S ID=60476>
 خەلق تۇرمۇشىنى ھەممىدىن مۇھىم بىلىش: ۋەتەن چوڭ ئائىلىسىنىڭ ئىللىقلىقى شىنجاڭغا مەركەزلەشتۈرۈلدى
</S>
<S ID=60477>
 ‹‹تەرەققىياتنى خەلق تۇرمۇشىنى ياخشىلاش، يەرلىكتىكىلەرگە نەپ يەتكۈزۈش، ئىتتىپاقلىقنى ئىلگىرى سۈرۈش جەھەتتە ئەمەلىيلەشتۈرۈش كېرەك››.
</S>
<S ID=60478>
باش شۇجى شى جىنپىڭنىڭ 2 – قېتىملىق مەركەزنىڭ شىنجاڭ خىزمىتى سۆھبەت يىغىنىدىكى چوڭقۇر مۇھەببەتكە تويۇنغان بۇ تاپشۇرۇقى بۈگۈنكى كۈندە شىنجاڭغا نىشانلىق ياردەم بېرىش خىزمىتىنىڭ مۇھىم كۆرسەتكۈچىگە ئايلاندى.
</S>
<S ID=60479>
خەلق تۇرمۇشىنى ھەممىدىن مۇھىم بىلىش، خەلق تۇرمۇشىغا ئالدىن تۇتۇش قىلىشتا چىڭ تۇرۇپ، ھەر مىللەت ئاممىنىڭ ئەڭ بىۋاسىتە، ئەڭ رېئال مەنپەئىتى ئەڭ يۇقىرى ئورۇنغا قويۇلدى، شىنجاڭغا نىشانلىق ياردەم بېرىدىغان ئۆلكە، شەھەرلەر شىنجاڭغا نىشانلىق ياردەم بېرىش مەبلىغىنىڭ %74ىنى خەلق تۇرمۇشى قۇرۇلۇشىغا ئىشلەتتى، شىنجاڭغا نىشانلىق ياردەم بېرىش مەبلىغىنىڭ %85ىنى شىنجاڭدىكى ناھىيە، شەھەرلەر شۇنىڭدەك ئاساسىي قاتلامغا ئورۇنلاشتۇرۇپ ئىشلەتتى.
</S>
<S ID=60480>
 چىرا ناھىيەسىنىڭ چىرا بازىرى چاقما كەنتىگە كەلگىنىمدە يېڭىدىن ياسالغان ئاسفالت يوللار ئۇزۇنىسىغا ۋە توغرىسىغا كېسىشىپ، دېھقانلارنىڭ ئۆيلىرى ۋە ئېتىزلىقلىرىغىچە ئۇزارتىلغانلىقىنى كۆردۈم.
</S>
<S ID=60481>
يولنىڭ ئىككى تەرىپىدىكى رەتلىك، چىرايلىق كۆكەرتىش بەلبېغى ۋە ئولتۇراق رايونىدىكى چوڭ كۆركەم دەرۋازىلار قىزىل رەڭدە سىرلانغان، ئىشىك كىشەكلىرىگە مىللىيچە ئۇسلۇبتا گۈللەر سىزىلغان بولۇپ، ناھايىتى ھەيۋەتلىك كۆرۈنەتتى، ئۆيلەرنىڭ ئۆگزىسىدىكى كۈمۈش رەڭدىكى قۇياش ئېنېرگىيەلىك سۇ ئىسسىتقۇچ كۆزگە ئالاھىدە چېلىقىپ تۇراتتى.
</S>
<S ID=60482>
 ئەمىن ئۆيدە ئولتۇرۇپ، ئاسفالت يوللاردا مېڭىپ، تۇرۇبا سۈيى ئىچىپ، ھەقسىز ئوقۇشتىن بەھرىمەن بولۇش ...
</S>
<S ID=60483>
يېڭى بىر نۆۋەتلىك شىنجاڭغا نىشانلىق ياردەم بېرىش خىزمىتى باشلانغاندىن كېيىنكى بۇ غايەت زور ئۆزگىرىشلەر تەڭرىتاغنىڭ جەنۇبى ۋە شىمالىدىكى ئەڭ كۆزگە چېلىقىدىغان مەنزىرىگە ئايلاندى.
</S>
<S ID=60484>
 شىنجاڭغا نىشانلىق ياردەم بېرىدىغان 19 ئۆلكە، شەھەر ئىجتىمائىي مۇقىملىق ۋە ئەبەدىي ئەمىنلىك باش نىشانىنى چۆرىدەپ، نىشانلىق ياردەم بېرىلگەن جاينىڭ ئەمەلىي ئەھۋالىغا بىرلەشتۈرۈپ، قەتئىي تەۋرەنمەي تەرەققىياتنى ئىلگىرى سۈرۈپ، خەلق تۇرمۇشىنى ياخشىلاپ، مۇقىملىقنى ساقلاپ، داۋاملىق كۈچ چىقىرىپ، جايىدا كۈچ سەرپ قىلدى.
</S>
<S ID=60485>
‹‹12 – بەش يىل›› مەزگىلىدە شىنجاڭغا نىشانلىق ياردەم بېرىش مەبلىغىدىن 16 مىليارد 440 مىليون يۈەن ئورۇنلاشتۇرۇلدى، 1 مىليون 200 مىڭ يۈرۈش ئەمىن تاپقۇزۇپ خەلقنى بېيىتىش ئۆيى، 20 مىڭ يۈرۈش چارۋىچىلارنى ماكانلاشتۇرۇپ چارۋىچىلىقنى گۈللەندۈرۈش ئۆيىنى يېڭىدىن سېلىشقا ۋە ئۆزگەرتىپ سېلىشقا ياردەم بېرىلدى، شەھەر، يېزىدىكى 5 مىليون ئاممىنىڭ ئولتۇراق ئۆي شارائىتى كۆرۈنەرلىك ياخشىلىنىپ، تەڭرىتاغ پەرزەنتلىرىگە ۋەتەن چوڭ ئائىلىسىنىڭ ئىللىقلىقى ھەقىقىي ھېس قىلدۇرۇلدى.
</S>
<S ID=60486>
 خەلق تۇرمۇشى ھەممىدىن مۇھىم.
</S>
<S ID=60487>
شىنجاڭغا نىشانلىق ياردەم بېرىدىغان ھەر قايسى ئۆلكە، شەھەرلەر كېلىشىۋالغاندەكلا شىنجاڭغا نىشانلىق ياردەم بېرىش مەبلىغىنى نىشانلىق ياردەم بېرىلگەن جاينىڭ ‹‹ئەمىن تاپقۇزۇپ خەلقنى بېيىتىش قۇرۇلۇشى، چارۋىچىلارنى ماكانلاشتۇرۇپ چارۋىچىلىقنى گۈللەندۈرۈش قۇرۇلۇشى››، كەپىلىك مەھەللىلەردىكى خەتەرلىك كونا ئۆيلەرنى ئۆزگەرتىش قۇرۇلۇشى، تاشيول، مەكتەپ، دوختۇرخانا، كەلكۈن ئاپىتىدىن مۇداپىئەلىنىش ئەسلىھەلىرى قاتارلىق خەلق تۇرمۇشى ساھەسىگە نۇقتىلىق ئىشلىتىپ، شىنجاڭدىكى ھەر مىللەت خەلقنىڭ بەخت كۆرسەتكۈچىنى زور دەرىجىدە ئاشۇردى.
</S>
<S ID=60488>
 ئىشقا ئورۇنلاشتۇرۇشنى 1 – ئورۇنغا قويۇش: يېقىن ئەتراپتا ئىشقا ئورۇنلاشتۇرۇش نامراتلىقتىن قۇتۇلدۇرۇش جېڭىگە كۈچ قوشتى
</S>
<S ID=60489>
 قىزىلسۇ ‹‹تيەنيى›› ئوت ئۆچۈرۈش شىركىتىدىن ئىشتىن چۈشۈپ ئۆيىگە قايتىۋاتقان مامۇت ئەخەت 10 – ئاينىڭ 20 – كۈنى مۇنداق دېدى: ‹‹ئاتۇشتا قىزىلسۇ <تيەنيى> ئوت ئۆچۈرۈش شىركىتى بولمىغان بولسا، بۈگۈنكىدەك بەختلىك تۇرمۇشىمىز بولمىغان بولاتتى››.
</S>
<S ID=60490>
 بىر ئادەم ئىشقا ئورۇنلاشسا، بىر ئائىلە نامراتلىقتىن قۇتۇلىدۇ.
</S>
<S ID=60491>
قىزىلسۇ قىرغىز ئاپتونوم ئوبلاستىنىڭ ئاتۇش شەھىرى ئۈستۈن ئاتۇش بازىرىدا تۇرۇشلۇق مامۇت يېقىندا ئاتۇش شەھەرلىك باغچىلاشقان سانائەت رايونىدىكى قىزىلسۇ ‹‹تيەنيى›› ئوت ئۆچۈرۈش شىركىتىگە ئىشقا چۈشكەندىن بۇيان ئايدا ئالىدىغان 3600 يۈەندىن كۆپرەك مائاشى ئۇلارنىڭ تۇرمۇشىنى تۈپتىن ئۆزگەرتىۋەتتى.
</S>
<S ID=60492>
 جياڭسۇ ئۆلكىسىنىڭ قىزىلسۇ ئوبلاستىغا نىشانلىق ياردەم بېرىش ئالدىنقى سېپىنىڭ باش قوماندانى، پارتكوم شۇجىسى ۋاڭ بىن مۇنداق دېدى: ‹‹خەلقنى ئەمىن تاپقۇزغاندىن كېيىن، بېيىتىش مەسىلىسىنى ئويلىشىش كېرەك.
</S>
<S ID=60493>
بىزنىڭ ئۆي ۋە زاۋۇتلارنى سېلىپ، كارخانىلارنى جەلپ قىلىشىمىز ئىشقا ئورۇنلىشىش يوللىرىنى كۆپەيتىش ئۈچۈندۇر››.
</S>
<S ID=60494>
 بۈگۈنكى كۈندە، جياڭسۇ ئۆلكىسى نىشانلىق ياردەم بېرىپ سالغان ئاتۇش ‹‹قاراقۇرۇم›› كەسىپلەر رايونى، ئاتۇش شەھەرلىك مىكرو كەسىپلەر باغچىسىغا 138 كارخانا ماكانلىشىپ، يەرلىكتىكىلەرنى 2968 ئىش ئورنى بىلەن تەمىنلىدى.
</S>
<S ID=60495>
 كۈيتۈن – مايتاغ ئىقتىساد – تېخنىكا تەرەققىيات رايونىدىكى شىنجاڭ ‹‹تيەنخۇڭ›› ئاساسىي كەسىپ توقۇمىچىلىق چەكلىك شىركىتىنىڭ 2 – تارماق زاۋۇتىدا ئاپتوماتلاشتۇرۇلغان ماشىنىلار تېز سۈرئەتتە ئايلىنىۋاتاتتى، غايەت زور سېختا توقۇمىچى ئىشچىلار ئالدىراش ئىشلەۋاتقان ئىدى، بىر ئىشچىلا بىر نەچچە ماشىنىنى يالغۇز باشقۇرۇۋاتاتتى...
</S>
<S ID=60496>
بۇ يەردە نەچچە يۈز ئىشچى ئىشقا ئورۇنلاشقانىدى.
</S>
<S ID=60497>
 نىشانلىق ياردەم بېرىدىغان ئۆلكە، شەھەرلەر ‹‹ئىشقا ئورۇنلاشتۇرۇشنى 1 – ئورۇنغا قويۇش››تا چىڭ تۇرۇپ، ھەر مىللەت ئاممىنى ئۆز جايىدا، يېقىن ئەتراپتا ئىشقا ئورۇنلىشىشقا يېتەكلەپ، نامراتلارنى دەل جايىدا يۆلەپ، نامراتلىقتىن دەل جايىدا قۇتۇلدۇرۇشنى ئىلگىرى سۈرۈشتىكى ھەر بىر جانلىق مەنزىرە خەلق تۇرمۇشىنىڭ ئەڭ گۈزەل كارتىنىسىنى ھاسىل قىلدى.
</S>
<S ID=60498>
 ‹‹12 – بەش يىل›› مەزگىلىدە، شىنجاڭغا نىشانلىق ياردەم بېرىدىغان 19 ئۆلكە، شەھەرلەر كەسىپلەر بويىچە نىشانلىق ياردەم بېرىش ئىقتىسادىي ھەمكارلىق تۈرىدىن 6110 نى كىرگۈزۈپ، 919 مىليارد 245 مىليون يۈەن مەبلەغ سالدى.
</S>
<S ID=60499>
گۇاڭدۇڭ ئۆلكىسىلا ئەمگەك كۆجۈملەشكەن كارخانىلارنى جەلپ قىلىپ نىشانلىق ياردەمنى قوبۇل قىلغان جايدىكى 90 مىڭدىن ئارتۇق كىشىنى ئۆز جايىدا، يېقىن ئەتراپتا ئىشقا ئورۇنلاشتۇردى.
</S>
<S ID=60500>
تيەنجىن شەھىرى ‹‹خوتەن ۋىلايىتىنىڭ شەرقىدىكى ئۈچ ناھىيەدە 10 مىڭ گىلەم توقۇش دۇكىنى ياردەم قىلىش قۇرۇلۇشى››نى يولغا قويۇپ، يەرلىكتىكى 50 مىڭ ئايالنىڭ ئىشقا ئورۇنلىشىشىغا ياردەم بەردى، گىلەمدىن قىلغان كىرىم 30 مىليون يۈەنگە يېتىپ، خوتەن ۋىلايىتىنىڭ قول ھۈنەرۋەنچىلىك تەرەققىياتىغا تۈرتكە بولۇپلا قالماستىن، يەنە دېھقانچىلىق، چارۋىچىلىق، ساياھەتچىلىك قاتارلىق كۆپلىگەن كەسىپلەرنىڭ ئىلگىرى سۈرۈلۈشىگە تۈرتكە بولدى.
</S>
<S ID=60501>
جېجياڭ ئۆلكىسىنىڭ ئېلېكتىرونلۇق سودا ئىشلىرى بويىچە تەربىيەلەش، يېتىشتۈرۈش، ئىگىلىك تىكلەش، يانداش مۇلازىمەت قاتارلىق بىرگەۋدىلەشكەن قۇرۇلۇشنى يولغا قويۇشى نەتىجىسىدە، ئاقسۇ ۋىلايىتىدىكى 74 ئېلېكتىرونلۇق سودا كارخانىلىرىنىڭ سودا سوممىسى 1 مىليارد يۈەندىن ئېشىپ، ئامباردا ساقلاش، ئەشيا ئوبوروتى، يېمەكلىك قاتارلىق كەسىپلەردە 5000 دىن ئارتۇق كىشىنى ئىشقا ئورۇنلاشتۇردى.
</S>
<S ID=60502>
خېنەن، جياڭشى، خۇبېي، ئەنخۇي، شەندۇڭ، خېبېي قاتارلىق ئون ئۆلكە، شەھەر شىنجاڭدىكى ئاز سانلىق مىللەت ئاممىنى قوبۇل قىلىپ يۆتكەپ ئىشقا ئورۇنلاشتۇرۇشقا دائىر ئېتىبار سىياسەتلەرنى بېكىتتى، ئىشقا ئورۇنلاشتۇرۇش ئۇچۇرلىرىنى ئالماشتۇرۇش ۋە ياردەم بېرىش مېخانىزمى ئورناتتى، شىنجاڭدىكى ئاز سانلىق مىللەت ئاممىنى يۆتكىلىپ ئىشقا ئورۇنلىشىشقا، ئىچكىرى ئۆلكىلەرگە بېرىپ ئىشلەشكە، سودا بىلەن شۇغۇللىنىشقا ئىلھاملاندۇردى.
</S>
<S ID=60503>
 بۈگۈنكى شىنجاڭدا كەسىپلەر بويىچە شىنجاڭغا نىشانلىق ياردەم بېرىش تۈرلىرىنىڭ يولغا قويۇلۇشىغا ئەگىشىپ، زامانىۋىلاشقان زاۋۇتلار قۇرۇلۇپ، ئاز سانلىق مىللەت ئامما رەتلىك، پاكىز ئىش كىيىمىنى كىيىشىپ، دېھقانچىلىق، چارۋىچىلىق تۇرمۇشى بىلەن خوشلىشىپ، ھازىرقى زامان سانائەت ئىشچىلىرىغا ئايلاندى.
</S>
<S ID=60504>
 كۈچنى دەل جايىدا سەرپ قىلىش: كادىرلار ۋە ئىختىساسلىقلار ئارقىلىق شىنجاڭغا نىشانلىق ياردەم بېرىش ئىلگىرى سۈرۈلدى
</S>
<S ID=60505>
 ‹‹شىنجاڭغا نىشانلىق ياردەم بېرىۋاتقان شاڭخەيلىك دوختۇرلارنىڭ يېتەكچىلىكىدە دوختۇرخانىمىز كۆپلىگەن تېخنىكىدا جەنۇبىي شىنجاڭ تارىخىدىكى <تۇنجى>نى ياراتتى، شاڭخەينىڭ خالىس ياردىمى بولمىغان بولسا دوختۇرخانىمىزنىڭ بۈگۈنىمۇ بولمايتتى››، دېدى قەشقەر ۋىلايەتلىك 2 – دوختۇرخانىنىڭ مۇئاۋىن باشلىقى تاڭ شيەنجياڭ 10 – ئاينىڭ 10 – كۈنى مىننەتدارلىقىنى بىلدۈرۈپ.
</S>
<S ID=60506>
 مەملىكىتىمىزنىڭ داۋالاش مەركىزى بولغان شاڭخەيدىكى چوڭ دوختۇرخانىلارنىڭ دوختۇرلىرى قەشقەرگە نۇرغۇن ئىلغار تېخنىكىنى ئېلىپ كىردى: قەشقەردە دائىم كۆرۈلىدىغان كېسەللىكلەرگە ماس كېلىدىغان 20 دىن ئارتۇق يېڭى داۋالاش تېخنىكىسى، ئەمەلىي قوللىنىشچان يېڭى تۈرنى كىرگۈزۈپ، شىنجاڭنىڭ نۇرغۇن تۈرىدىكى بوشلۇقنى تولدۇرۇپ، قەشقەردىكى ھەر مىللەت كادىرلار، ئاممىنىڭ ياخشى باھاسىغا ئېرىشتى.
</S>
<S ID=60507>
 ‹‹مەن ھازىر ئۆيۈمدىلا كۈندە تۆت قېتىم قورساق پەردىسى دىئالىزى قىلىمەن، دوختۇرخانىدا يېتىشىمنىڭ ھاجىتى يوق››.
</S>
<S ID=60508>
يەكەن ناھىيەسىدىكى سۈيدۈكتىن زەھەرلەنگەن بىمار قادىر قېيۇم مىننەتدار بولغان ھالدا مۇنداق دېدى: ‹‹ئۈرۈمچىگە بارمايمۇ كېسىلىمنى داۋالىتالايدىغان بولدۇم، بۇ نۇرغۇن داۋالىنىش خىراجىتىمنى تېجەپ قالدى››.
</S>
<S ID=60509>
 قادىرنى قەشقەر ۋىلايەتلىك 2 – دوختۇرخانا بۆرەك كېسەللىكلىرى بۆلۈمىنىڭ مۇئاۋىن مۇدىرى چېن شياۋخۇەن مۇستەقىل مۇۋەپپەقىيەتلىك داۋالىغان.
</S>
<S ID=60510>
بۇ، شىنجاڭغا نىشانلىق ياردەم بېرىۋاتقان شاڭخەيلىك دوختۇرلار قوشۇنىنىڭ كۈچىدىن ئايرىلالمايدۇ، ئەلۋەتتە.
</S>
<S ID=60511>
قىسقىغىنا بىر يىلدا قەشقەر ۋىلايەتلىك 2 – دوختۇرخانىنىڭ بۆرەك كېسەللىكلىرى بۆلۈمى، ‹‹ئەسلىھەلەر بولماسلىق، داۋالاش خادىمى بولماسلىق، كەسپىي تېخنىكا بولماسلىق››تىن، ھازىرقى قورساق پەردىسى ئانالىزى تېخنىكىسىدىكى ‹‹بوغما ھالەت››نى بۇزۇپ تاشلاپ، تەرەققىياتنىڭ ‹‹تېز سۈرئەتلىك يول››ىغا چىقتى.
</S>
<S ID=60512>
 ئىگىلىك تىكلەشتە ئىختىساسلىقلار مۇھىم ھالقا.
</S>
<S ID=60513>
ئىختىساسلىقلار ئارقىلىق شىنجاڭغا نىشانلىق ياردەم بېرىش شىنجاڭنىڭ تەرەققىيات يۇمشاق ئەمەلىي كۈچىنى ئاشۇرۇشتىكى مۇھىم ھالقا.
</S>
<S ID=60514>
مەركەزنىڭ بىر تۇتاش ئورۇنلاشتۇرۇشى بويىچە شىنجاڭغا نىشانلىق ياردەم بېرىۋاتقان ئۆلكە، شەھەرلەر ۋە مەركەزدىكى دۆلەت ئورگانلىرى، كارخانا، كەسپىي ئورۇنلار يېقىنقى يىللاردىن بۇيان شىنجاڭغا نىشانلىق ياردەم بېرىدىغان 7300 دىن ئارتۇق كادىر، ئىختىساس ئىگىسىنى شىنجاڭغا خىزمەت قىلىشقا تاللاپ ئەۋەتتى، شىنجاڭنىڭ ئەمەلىي ئېھتىياجىغا ئاساسەن يەنە 40 مىڭغا يېقىن ئىختىساس ئىگىسىنى جانلىق ئۇسۇل بىلەن كىرگۈزدى.
</S>
<S ID=60515>
يېڭى بىر نۆۋەتلىك شىنجاڭغا نىشانلىق ياردەم بېرىش خىزمىتىنىڭ ئىلگىرى سۈرۈلۈشىگە ئەگىشىپ، ياردەمگە ئېرىشكەن جايدىكى تېخىمۇ كۆپ كادىر تەرەققىي قىلغان ئۆلكە، شەھەرلەرگە بېرىپ ئۆگىنىش، كۆزدىن كەچۈرۈشكە قاتناشتى.
</S>
<S ID=60516>
 ‹‹شېنجېن شەھىرىنىڭ قىياپىتى مەن تېلېۋىزوردا كۆرگەندىكىدىنمۇ بەك گۈزەل ئىكەن››.
</S>
<S ID=60517>
قەشقەر ۋىلايىتىدىن كەلگەن كەنت مۇدىرى تۇرسۇن سېيىت: ‹‹قەشقەردىكى كەنت – بازار كادىرلىرىنىڭ <گۇاڭدۇڭغا بېرىپ، ئۈچنى ئاشۇرۇش (مەھسۇلاتنى ئاشۇرۇش، يېزا ئىگىلىكىنىڭ ئۈنۈمىنى ئاشۇرۇش، دېھقانلارنىڭ كىرىمىنى ئاشۇرۇش) > كۇرسىغا قاتنىشىپ، نەزەر دائىرەم كېڭەيدى، بىلىمىم موللاشتى، تەپەككۇرۇم ئۇرغۇدى، قارىشىم يېڭىلاندى››، دېدى.
</S>
<S ID=60518>
 شىنجاڭغا نىشانلىق ياردەم بېرىۋاتقان ئۆلكە، شەھەرلەر ‹‹كىرگۈزۈش – چىقىرىش›› قاتارلىق كۆپ خىل تەربىيەلەش شەكىللىرى ئارقىلىق ياردەمنى قوبۇل قىلغان جايغا تۈرلۈك ئىختىساسلىقلار ۋە كادىرلاردىن 1 مىليون 501 مىڭ ئادەم (قېتىم) تەربىيەلەپ بېرىپ، ئاپتونوم رايونىمىزدىكى كادىرلار، ئىختىساسلىقلار قوشۇنىنىڭ ئومۇمىي ساپاسىنى ئۈنۈملۈك ئۆستۈرۈپلا قالماستىن، يەنە ئاساسىي قاتلامدىكى كادىرلارنىڭ نەزەر دائىرىسىنىمۇ كېڭەيتتى.
</S>
<S ID=60519>
‏
</S>
</TEXT>
/BODY
/DOC