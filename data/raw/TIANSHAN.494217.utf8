<DOC>
<DOCID>TIANSHAN.494217</DOCID>
<HEADER>
<CLASS>شىنجاڭ</CLASS>
<DATE>2016-01-29 12:16:09</DATE>
</HEADER>
<BODY>
<HEADLINE>
<S ID=7435>
تېخىمۇ تىرىشىپ، ئىشنى ياخشى باشلاپ، ياخشى ئاخىرلاشتۇرۇپ، مەملىكەتلىك 13–نۆۋەتلىك قىشلىق تەنھەرىكەت مۇسابىقىسىنىڭ مۇۋەپپەقىيەتلىك تاماملىنىشىغا كاپالەتلىك قىلىش كېرەك
</S>
</HEADLINE>
<TEXT>
<S ID=7436>
    جاڭ لېي خەۋەر قىلىدۇ: مەملىكەتلىك 13 – نۆۋەتلىك قىشلىق تەنھەرىكەت مۇسابىقىسى ئاخىرلىشىش ئالدىدا، ئاپتونوم رايونلۇق پارتكومنىڭ مۇئاۋىن شۇجىسى چې جۈن 28 – يانۋار مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ ئۈرۈمچى ۋە سانجى مۇسابىقە مەيدانىغا كېلىپ، ئامانلىق ساقلاش خىزمەتلىرىنى يەنە بىر قېتىم تەكشۈرۈپ تەتقىق قىلدى ھەم ئالدىنقى سەپتىكى ئامانلىق ساقلىغۇچىلاردىن ھال سورىدى.
</S>
<S ID=7437>
    چې جۈن قاتارلىقلار تەڭرىتاغ بوغدا كۆلى خەلقئارا چاڭغا تېيىلىش مەيدانى، يىپەك يولى خەلقئارا چاڭغا تېيىلىش مەيدانى ۋە شىنجاڭ مۇز تەنھەرىكىتى مەركىزىگە كېلىپ، ئاپتوموبىللارنى تەكشۈرۈش پونكىتى، بىخەتەرلىك تەكشۈرۈشى زالى، U شەكىللىك مەيداندا ئەركىن چاڭغا تېيىلىش مەيدانى، يېپىلىش مۇراسىمى مەيدانى، مەيدان سىرتىدىكى ئامانلىق ساقلاش ۋەزىپىسىنى ئىجرا قىلىش نۇقتىسى قاتارلىق جايلارنىڭ ئامانلىق خىزمىتىنى تەكشۈرۈپ تەتقىق قىلدى، ئالدىنقى سەپتىكى ئامانلىق ساقلاش خىزمىتى تارمىقى، ئاپتونوم رايونلۇق تەنتەربىيە ئىدارىسى، ئۈرۈمچى شەھەرلىك ج خ ئىدارىسى، سانجى ئوبلاستلىق ج خ ئىدارىسى قاتارلىق مۇناسىۋەتلىك تارماقلارنىڭ مەسئۇل خادىملىرىنىڭ مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ ئېچىلىش مۇراسىمىدىن بۇيانقى ئامانلىق ساقلاش خىزمىتى ئەھۋالىدىن بەرگەن دوكلاتىنى ئاڭلىدى.
</S>
<S ID=7438>
    چې جۈن مۇنداق دېدى: مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ باشلىنىش مۇراسىمىدىن تارتىپ ھازىرغىچە ھەر دەرىجىلىك تارماقلار يۈكسەك ئەھمىيەت بېرىپ، ئۈنۈملۈك رەھبەرلىك قىلىپ، تەرتىپلىك تەشكىللەپ، خىزمەتلەرنى جايىدا ئورۇندىدى، ئامانلىق ساقلاش خىزمىتىگە قاتناشقان كەڭ ج خ ساقچىلىرى، قوراللىق ساقچى ئوفىتسېر – ئەسكەرلىرى، كادىرلار، ئامما ۋە پىدائىيلار سوغۇقتىن، جاپادىن قورقماي، ۋەزىپىسىنى ياخشى ئادا قىلىپ، مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ بىخەتەر، ئوڭۇشلۇق، ئىناق ئۆتكۈزۈلۈشىگە كاپالەتلىك قىلدى.
</S>
<S ID=7439>
    چې جۈن مۇنداق دەپ تەكىتلىدى: ھازىر مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ تۈرلۈك مۇسابىقىلىرى ئاخىرلىشىش ئالدىدا تۇرىدۇ، ھەر دەرىجىلىك ۋە ھەر قايسى مۇناسىۋەتلىك تارماقلار ئىدىيەدە بوشىشىپ كەتمەي، خىزمەتلەرنى بوشاشتۇرماي، ئۆلچەمنى تۆۋەنلەتمەي، كۈچنى ئاجىزلاتماي، جاپادىن، چارچاشتىن قورقمايدىغان روھىي كەيپىيات بىلەن خىزمەتلەرگە داۋاملىق قاتتىق تەلەپ قويۇپ، ئەستايىدىل ئىشلەيدىغان، مەدەنىي، قىزغىن ئىستىلنى داۋاملىق جارى قىلدۇرۇپ، يەنىمۇ تىرىشىپ، ئامانلىق ساقلاش خىزمىتىدىكى تۈرلۈك خىزمەتلەرنى باشتىن – ئاخىر ئوبدان ئىشلىشى؛ يېپىلىش مۇراسىمىدىكى پائالىيەتلەرنى ئەتراپلىق تەشكىللىشى، ئىنچىكە پىلانلىشى، مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنى غەلىبىلىك تاماملاشقا، تەنھەرىكەتچىلەر، تىرېنېرلار، رېپېرلارغا ۋە كەڭ خەلققە ئۇنتۇلغۇسىز ئەسلىمە قالدۇرۇشقا تىرىشىشى؛ خىزمەتلەرنى تەپسىلىي قاراپ چىقىشى، كەم قالغان جايلارنى تەكشۈرۈپ تولۇقلىشى، ئىلغارلىقنى جارى قىلدۇرۇشى، ئىقتىدارىنى ئۆستۈرۈشى، ئاپتونوم رايونىمىزنىڭ باشقا چوڭ تىپتىكى پائالىيەتلەرنى ئۆتكۈزۈشى ئۈچۈن ئۈنۈملۈك تەجرىبە توپلىشى؛ مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنى پۇرسەت بىلىپ، شىنجاڭنىڭ ئۆزگىچە قار – مۇز ساياھەت بايلىقىنى سىرتقا تونۇشتۇرۇشى، شىنجاڭدىكى ھەر مىللەت ئاممىنىڭ ئىناق، ئىتتىپاق، قىزغىن، مېھماندوست ئوبرازىنى نامايان قىلىپ، تېخىمۇ كۆپ كىشىگە شىنجاڭنى تونۇتۇشى ۋە شىنجاڭنى قىزغىن سۆيۈشكە تۈرتكە بولۇشى كېرەك.
</S>
</TEXT>
/BODY
/DOC