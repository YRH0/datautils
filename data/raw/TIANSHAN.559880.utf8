<DOC>
<DOCID>TIANSHAN.559880</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-27 12:42:11</DATE>
</HEADER>
<BODY>
<HEADLINE>
<S ID=55697>
پىچان ناھىيەسى چارۋا ماللارنىڭ نەسلىنى ياخشىلاشقا كۈچىدى
</S>
</HEADLINE>
<TEXT>
<S ID=55698>
 مىجىت ئىبراھىم خەۋەر قىلىدۇ: پىچان ناھىيەسى يېقىنقى يىللاردىن بۇيان باقمىچىلىقنى دېھقانلارنىڭ كىرىمىنى ئاشۇرۇش يۈكسەكلىكىدە چىڭ تۇتۇپ، چارۋا مال نەسلىنى ياخشىلاشقا ئەھمىيەت بېرىپ ئۈنۈمىنى كۆردى.
</S>
<S ID=55699>
 بۇ ناھىيە بۇلتۇردىن بۇيان دېھقان ۋاسىتىچىلەر قوشۇنىنى زورايتىپ، باقمىچىلار بىلەن پۇل مۇئامىلە تارماقلىرىنى ماسلاشتۇرۇش خىزمىتىنى كۈچەيتىپ، پۇل مۇئامىلە تارماقلىرىنىڭ باقمىچىلارنى يېتەرلىك قەرز مەبلىغى بىلەن تەمىنلىشىگە تۈرتكە بولدى.
</S>
<S ID=55700>
ئىلگىرى – كېيىن بولۇپ 2 مىليون يۈەندىن ئارتۇق مەبلەغ سېلىپ، شەنشى، گەنسۇ قاتارلىق جايلاردىن ‹‹دوفىر›› قويى، ‹‹بور›› ئۆچكىسى قاتارلىق نەسىللىك چارۋىلارنى كىرگۈزدى.
</S>
<S ID=55701>
بۇ يىل يەنە 1 مىليون يۈەندىن ئارتۇق مەبلەغ سېلىپ، 1120 ئەلا نەسىللىك ‹‹بور›› ئۆچكىسى كىرگۈزۈپ، چارۋىلارنى سۈنئىي ئۇرۇقلاندۇرۇپ، 56 مىڭدىن ئارتۇق قوي، 1510 كالىنىڭ نەسلىنى ياخشىلىدى.
</S>
<S ID=55702>
يېزا – بازارلاردا ھايۋانات يۇقۇمىنىڭ ئالدىنى ئېلىش تېخنىكلار قوشۇنى تەشكىللەپ، ھايۋانات يۇقۇمىنىڭ ئالدىنى ئېلىش، كونترول قىلىش نىسبىتىنى %100كە يەتكۈزدى.
</S>
<S ID=55703>
‹‹يېشىل چارۋا مەھسۇلاتلىرى›› قۇرۇلۇشىنى يولغا قويۇپ، بازارنى سۈپەتلىك گۆش بىلەن تەمىنلىدى.
</S>
<S ID=55704>
نەتىجىدە، يىل بېشىدىن 9 – ئاينىڭ ئاخىرىغىچە بۇ ناھىيەدە چارۋىچىلىق كەسپىنىڭ ئومۇمىي مەھسۇلات قىممىتى 55 مىليون 360 مىڭ يۈەنگە يەتتى.
</S>
</TEXT>
/BODY
/DOC