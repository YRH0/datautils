<DOC>
<DOCID>TIANSHAN.575771</DOCID>
<HEADER>
<CLASS>خەلقئارا</CLASS>
<DATE>2016-12-30 12:24:43</DATE>
</HEADER>
<BODY>
<HEADLINE>
<S ID=69033>
ۋىزا كەچۈرۈم قىلىپ ئامېرىكىغا كىرىشتە ئىجتىمائىي ئالاقە ھېسابات نومۇرى تەكشۈرۈلىدۇ
</S>
</HEADLINE>
<TEXT>
<S ID=69034>
 ئەنگلىيە ‹‹مۇھاپىزەتچىلەر گېزىتى››نىڭ 12 – ئاينىڭ 26 – كۈنىدىكى خەۋىرىگە قارىغاندا، ئامېرىكا زېمىن خەۋپسىزلىكى مىنىستىرلىقى تور بېكىتىنىڭ ‹‹ساياھەت قىلىش ھوقۇقى بېرىش ئېلېكتىرون سىستېمىسى››دا ئامېرىكا ھۆكۈمەت تارماقلىرىنىڭ چېگرادىن كىرگەن ساياھەتچىلەرنىڭ دىنىي ئەسەبىي تەشكىلاتلار بىلەن يوشۇرۇن ئالاقىسى بار – يوقلۇقىنى تەكشۈرۈشىگە قولايلىق بولۇش ئۈچۈن، ۋىزا كەچۈرۈم قىلىپ ئامېرىكىغا كىرگەنلەرنىڭ ‹‹فېيسبۇك››، ‹‹تىۋىتتىر››، ‹‹يۇتۇبې››، ‹‹لىنكېدئىن›› قاتارلىق ئىجتىمائىي ئالاقە تور بېكەتلىرىدە ئىشلەتكەن شەخسىي ھېسابات نومۇرىنى تەمىنلىشى تەلەپ قىلىنىدىكەن.
</S>
<S ID=69035>
 ئامېرىكا تاموژنا ۋە چېگرا قوغداش ئىدارىسى ئالدىنقى ھەپتە بۇ سىياسەتنى ئىجرا قىلىشقا باشلىغان.
</S>
<S ID=69036>
لېكىن، بۇ تارماقلار ئىلگىرى چەت ئەللىكلەر ئىجتىمائىي ئالاقە تور بېكىتى ھېسابات ماتېرىياللىرىنى تاپشۇرمىغان تەقدىردىمۇ، ئۇلارنىڭ چېگرادىن كىرىشى مەنئى قىلىنمايدىغانلىقىنى بىلدۈرگەن.
</S>
<S ID=69037>
 ئامېرىكا ھۆكۈمىتى بۇلتۇر يازدا بۇ سىياسەت تەسەۋۋۇرىنى ئوتتۇرىغا قويغاندا ئويلىمىغان يەردىن قاتتىق قارشىلىققا ئۇچرىغان.
</S>
<S ID=69038>
شەخسىيەت ھوقۇقىنى قوغدىغۇچى زات مۇنداق كۆرسەتتى: بۇ شەخسىي ئۇچۇرلارنى قانداق ئىشلىتىش ياكى شەخسىي ئۇچۇرلاردىن ئورتاق بەھرىمەن بولۇش توغرىسىدا ئالاقىدار ھۆكۈمەت ئاپپاراتلىرىنىڭ ئېنىق بەلگىلىمىسى ئىنتايىن ئاز.
</S>
<S ID=69039>
 ‹‹سىياسەت›› تور بېكىتىنىڭ خەۋىرىگە قارىغاندا، ئامېرىكا ئالاقە تورى جەمئىيىتى بۇ سىياسەتنىڭ سۆز ئەركىنلىكى ھوقۇقىغا خەۋپ يەتكۈزۈشىدىن گۇمانلانغان.
</S>
<S ID=69040>
ئالاقە تورى جەمئىيىتىنىڭ باش قانۇن مەسلىھەتچىسى ئابىگايل سلاتېر مۇنداق دېدى: بۇ ئۇسۇلنى چوقۇم باشقا نۇرغۇن دۆلەت تەقلىد قىلىدۇ، بۇنىڭ بىلەن ساياھەتچىلەرنىڭ بىخەتەرلىكىگە خەۋپ يېتىدۇ، بۇ ئۇسۇلنىڭ ماھىيىتى شەخسلەرنىڭ ئۇچۇرىنى يىغىپ، ئۇچۇر تورى قۇرۇشتىن ئىبارەت.
</S>
<S ID=69041>
 ئامېرىكا ھۆكۈمىتىنىڭ سانلىق مەلۇماتىغا قارىغاندا، 2015 – يىلى ئامېرىكىغا كىرگەن چەت ئەللىك جەمئىي 77 مىليون 500 مىڭ ئادەم(قېتىم)گە يەتكەن، بەلكى، ئامېرىكا ھۆكۈمىتى بىر يىلدا تەخمىنەن 10 مىليون ئادەم(قېتىم) ۋىزا كەچۈرۈم قىلىش ئىلتىماسىنى تەستىقلايدىكەن.
</S>
<S ID=69042>
شىنخۇا ئاگېنتلىقى
</S>
</TEXT>
/BODY
/DOC