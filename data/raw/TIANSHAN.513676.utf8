<DOC>
<DOCID>TIANSHAN.513676</DOCID>
<HEADER>
<CLASS>خەلقئارا</CLASS>
<DATE>2016-03-29 16:07:38</DATE>
</HEADER>
<BODY>
<HEADLINE>
<S ID=22653>
ئامېرىكىدا بىر يولۇچى ئايروپىلاندىن يانارتاغ مەنزىرىسىنى سۈرەتكە تارتىۋالدى
</S>
</HEADLINE>
<TEXT>
<S ID=22654>
    خەلقئارا لىنىيەسى خەۋىرى: ئەنگلىيە ‹‹كۈندىلىك پوچتا گېزىتى››نىڭ 28-مارتتىكى خەۋىرىگە قارىغاندا، ئامېرىكا ئالياسكا ئىشتاتى ئالۇشېن تاقىم ئاراللىرىدىكى پاۋلوف يانارتېغى 27-مارت پارتلاپ، قويۇق تۇمان 6000 نەچچە مېتىر ئېگىزلىككە ئۆرلەپ چىققان.
</S>
<S ID=22655>
بىر يولۇچى ئايروپىلاندىن دەل شۇ يانارتاغ پارتلاپ قويۇق ئىس-تۈتەكلەر ئۆرلەۋاتقان مەنزىرىنى سۈرەتكە تارتىۋالغان.
</S>
<S ID=22656>
    بۇ يولۇچىنىڭ دېيىشىچە، ئۇ ئالۇشېن تاقام ئاراللىرىدىكى پاۋلوف يانارتېغىدىن يانارتاغ كۈلى ئېتىلىپ چىقىشقا باشلىغانلىقىنى، ئۇچقۇچىنىڭ ئايروپىلاننى يانارتاغقا يېقىنراق جايدىن ھەيدەپ ئۆتۈپ، يولۇچىلارغا يانارتاغ مەنزىرىسىدىن ھۇزۇرلاندۇرماقچى بولغانلىقىنى ئاڭلىغان.
</S>
<S ID=22657>
    ئامېرىكا گېئولوگىيەلىك چارلاش ئىدارىسى پاۋلوف يانارتېغىنىڭ پارتلىغانلىق خەۋىرىنى دەلىللىگەن.
</S>
<S ID=22658>
بۇ يانارتاغ ئانكورېجنىڭ غەربىي جەنۇبىدىن 900 كىلومېتىرلىق ئورۇنغا جايلاشقان بولۇپ، يانارتاغنىڭ پارتلىشى نەتىجىسىدە يەر تەۋرەپ كەتكەن.
</S>
<S ID=22659>
گېئولوگىيەلىك چارلاش ئىدارىسى يانارتاغ پارتلاش جىددىي ئاگاھلاندۇرۇش دەرىجىسى ئەڭ يۇقىرى دەرىجىگە كۆتۈرۈلگەن.
</S>
</TEXT>
/BODY
/DOC