<DOC>
<DOCID>TIANSHAN.508700</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-11 21:19:42</DATE>
</HEADER>
<BODY>
<HEADLINE>
<S ID=19495>
ئەنۋەرجاننىڭ ئەجرى ۋە تونۇر كاۋىپىنىڭ ھىدى
</S>
</HEADLINE>
<TEXT>
<S ID=19496>
 لوپنۇر ناھىيىسىدە ‹‹ئەنۋەر تونۇر كاۋاپخانىسى›› نىڭ خېلى داڭقى بار. سىرتتىن كەلگەن ساياھەتچىلەر بۇ كاۋاپخانىنىڭ مەززىلىك تونۇر كاۋاپلىرىغا ئېغىز تەگمەي قالمايدۇ.
</S>
<S ID=19497>
بۇنىڭدىن باشقا دۇكان خوجايىنى ئەنۋەرجان يەنە تونۇر كاۋىپىنى ئايروپىلان ئارقىلىق مەملىكەتنىڭ ھەرقايسى جايلىرىغا، ھەتتا چەت ئەللەرگە ساتىدۇ.
</S>
<S ID=19498>
   9 – فېۋرال كاۋاپخانىغا بارغىنىمدا ئەنۋەرجان توختى ئاشپەزلەر بىلەن يېڭى پىشقان تونۇر كاۋىپىنى ساندۇققا قاچىلاۋاتقان ئىكەن.
</S>
<S ID=19499>
‹‹كاۋاپلىرىمىز بېيجىڭ، شاڭخەي، گۇاڭجۇلاردا سېتىلىۋاتىدۇ، يەنە سەئۇدى ئەرەبىستان، قىرغىزىستان قاتارلىق دۆلەتلەرگە ئېكسپورت قىلىنىدۇ›› دېدى ئەنۋەرجان ئىپتىخارلانغان ھالدا.
</S>
<S ID=19500>
   45 ياشلىق ئەنۋەرجان لوپنۇر ناھىيەسىدىن بولۇپ، ياش چاغلىرىدا دادىسى بىلەن قاسساپلىق قىلغانىكەن.
</S>
<S ID=19501>
ئەنۋەرجان 2005 – يىلى تونۇر كاۋاپخانىسى ئېچىش ئويىغا كەپتۇ. ‹‹كاۋاپخانا ئاچساق، گۆشنى تېخىمۇ ئوبدان باھاغا ساتالايمىز، دەپ ئويلىدىم›› دېدى ئۇ.
</S>
<S ID=19502>
   كاۋاپخانىنى ئاچقاندىن كېيىن خېرىدارلىرىمىز بارا – بارا كۆپەيدى، بۇلتۇر دۇكان كۆلىمىنى ئەسلىدىكى 300 كىۋادرات مېتىردىن 1500 كىۋادرات مېتىرغا كېڭەيتتۇق، دېدى ئەنۋەرجان، دۇكاننى دەسلەپ ئاچقاندىلا ناھىيەدىكى 20 گە يېقىن تونۇر كاۋاپخانىسى ئارىسىدىن ئۈزۈپ چىقىپ، تېخىمۇ كۆپ خېرىدارلارنى جەلپ قىلىش ئۈچۈن سۈپەتكە ئەھمىيەت بەرمىسەك بولمايدىغانلىقىنى تونۇپ يەتكەنىدىم.
</S>
<S ID=19503>
   دۇكاننىڭ 1 – قەۋىتى چوڭ زال، 2 – قەۋىتى ئۆزگىچە بېزەلگەن ئايرىمخانىلار بولۇپ، تونۇر كاۋىپى يېگىلى كەلگەن خېرىدارلارنىڭ ئايىغى ئۈزۈلمەيدىكەن.
</S>
<S ID=19504>
ئەنۋەرجاننىڭ ئېيتىشىچە، ھەر يىلى 10 – ئاينىڭ ئاخىرى توغراق يوپۇرماقلىرى سارغايغان مەزگىلدە دۇكانغا كېلىدىغان ساياھەتچىلەر تېخىمۇ كۆپىيىپ، زال ۋە ئايرىمخانىلار تولۇپ كېتىدىكەن.
</S>
<S ID=19505>
‹‹ئەنۋەر تونۇر كاۋاپخانىسى›› ۋە تونۇر كاۋاپلىرى سۈپىتىنىڭ ئەلالىقى، مۇلازىمىتىنىڭ قىزغىن ۋە ئەتراپلىقلىقى بىلەن ‹‹يىپەك يولىدىكى ۋەكىللىك يېمەكلىك››، ‹‹شىنجاڭنىڭ يېمەك – ئىچمەك ساھەسىدىكى داڭلىق دۇكان››، ‹‹شىنجاڭنىڭ داڭلىق مەھسۇلاتى›› قاتارلىق شەرەپلەرگە ئېرىشىپتۇ.
</S>
<S ID=19506>
   تېخىمۇ كۆپ كىشىلەرگە لوپنۇر تونۇر كاۋىپىنىڭ تەمىنى تېتىتقۇزۇپ، يۇرتۇمنى تېخىمۇ تونۇتۇش مېنىڭ ئەڭ چوڭ ئارزۇيۇم، دېدى ئەنۋەرجان ئىشەنچ بىلەن.
</S>
<S ID=19507>
‏
</S>
</TEXT>
/BODY
/DOC