<DOC>
<DOCID>TIANSHAN.496041</DOCID>
<HEADER>
<CLASS>شىنجاڭ</CLASS>
<DATE>2016-02-05 12:27:12</DATE>
</HEADER>
<BODY>
<HEADLINE>
<S ID=9632>
چاغان مەزگىلىدە شىنجاڭ سوغۇق ھاۋا ئېقىمىنىڭ تەسىرىگە ئۇچرايدۇ
</S>
</HEADLINE>
<TEXT>
<S ID=9633>
    تەڭرىتاغ تورى خەۋىرى: چاغان مەزگىلىدە جەنۇبىي، شىمالىي شىنجاڭ ئومۇميۈزلۈك سوغۇق ھاۋانىڭ تەسىرىگە ئۇچراپ، قار يېغىپ تېمپېراتۇرا تۆۋەنلەپ، قاتناشقا مەلۇم دەرىجىدە قولايسىزلىق ئېلىپ كېلىدىكەن.
</S>
<S ID=9634>
    بايرامنىڭ ئالدىنقى مەزگىلىدە تېمپېراتۇرا يۇقىرلاپ كەينىدىن تۆۋەنلەيدىكەن.
</S>
<S ID=9635>
ئاپتونوم رايونلۇق مېتېئورولوگىيە ئىستانسىسىنىڭ ئۇچۇرىدا كۆرسىتىلىشىچە، بايرام مەزگىلىدە پۈتۈن شىنجاڭدا تېمپېراتۇرا ئومۇميۈزلۈك ھالدا ئاۋۋال يۇقىرلاپ ئاندىن چۈشىدىكەن.
</S>
<S ID=9636>
تېمپېراتۇرىنىڭ چۈشۈش ئامپلىتۇدىسى شىمالىي شىنجاڭدا℃5 ~ 8 بولىدىكەن.
</S>
<S ID=9637>
سوغۇق ھاۋا ئېقىمىنىڭ تەسىرىدە 2016-يىللىق چاغان مەزگىلىدە (7-فېۋرالدىن 13-فېۋرالغىچە) ئىككى قېتىم قار يېغىپ، تېمپېراتۇرا تۆۋەنلەيدىكەن.
</S>
<S ID=9638>
8-فېۋرال كېچىدىن 10-فېۋرالغىچە سوغۇق ھاۋا ئېقىمى جەنۇبىي شىنجاڭ، شىمالىي شىنجاڭ رايونلىرىنىڭ كۆپ قىسىم جايلىرىغا تەسىر قىلىپ قار يېغىپ تېمپېراتۇرا كۆرۈنەرلىك تۆۋەنلەيدىكەن.
</S>
<S ID=9639>
بۇنىڭ ئىچىدە تارباغاتاي، ئالتاينىڭ قىسمەن رايونلىرىدا قاتتىق قار ياغىدىكەن.
</S>
<S ID=9640>
شىمالىي شىنجاڭدىكى شامال ئېغىزلىرىدا توققۇز بال ئەتراپىدا غەربىي شىمال بورىنى چىقىپ، يەنە بىر قىسىم شامال رايونلىرىدىكى پەيتىلىك شامال كۈچى 10 ~ 11 بالغا يېتىدىكەن.
</S>
<S ID=9641>
تېمپېراتۇرا℃5 ~ 8 تۆۋەنلەپ، تارباغاتاينىڭ شىمالى، ئالتاينىڭ قىسمەن رايونلىرىدا تېمپېراتۇرا℃10 ئەتراپىدا تۆۋەنلەيدىكەن.   
</S>
</TEXT>
/BODY
/DOC