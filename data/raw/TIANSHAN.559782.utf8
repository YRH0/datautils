<DOC>
<DOCID>TIANSHAN.559782</DOCID>
<HEADER>
<CLASS>شىنجاڭ</CLASS>
<DATE>2016-10-27 11:46:24</DATE>
</HEADER>
<BODY>
<HEADLINE>
<S ID=55624>
تۈمەن ئائىلە قوشماق بولۇپ، بىر ئائىلە كىشىلىرىدەك ئۆتۈش
</S>
</HEADLINE>
<TEXT>
<S ID=55625>
     خەن لياڭ فوتوسى، شيا چىڭ خەۋىرى: 23 – ئاۋغۇست چۈشتە لوپنۇر ناھىيەسىنىڭ شىڭپىڭ يېزىسى داشى كەنتى ۋە باشئاۋات كەنتىدىكى ئاھالىلەر دېھقانچىلىق ئىشلىرىنى تۈگەتكەندىن كېيىن، جور بولۇشۇپ بىللە ئۆيگە قايتتى.
</S>
<S ID=55626>
بەزى كەنت ئاھالىلىرى ئانچە ئۆلچەملىك بولمىغان خەنزۇچە تەلەپپۇزدا، بەزىلىرى بولسا پىشمىغان ئۇيغۇرچە تەلەپپۇزدا ئۆزئارا ئەمگەك خۇشاللىقى ۋە كەنتتە يۈز بەرگەن يېڭىلىقلار ئۈستىدە پاراڭلىشاتتى.
</S>
<S ID=55627>
ئۇلار تۇرۇشلۇق كەنت قوشماق بولۇپ ئۆزئارا يۆلەيدىغان كەنت بولۇپ، ئۇلارنىڭ ئارىسىدىكى نۇرغۇن كىشى بىر – بىرىگە يۆلەك بولىدىغان قوشماقلاردۇر.
</S>
<S ID=55628>
   داشى كەنتىنىڭ ئاھالىسى مەمەت پەرھات بىلەن باشئاۋات كەنتىنىڭ ئاھالىسى ۋاڭ جېنرۇڭ مىللەتلەر ئىتتىپاقلىقى بويىچە ئۆزئارا يۆلەيدىغان قوشماق بولدى.
</S>
<S ID=55629>
مەمەت مۇنداق دېدى: ‹‹مەن ۋاڭ جېنرۇڭ بىلەن قوشماق بولغاندىن كېيىن، ئۇ مېنىڭ قېرىندىشىم بولدى، شۇنىڭدىن كېيىن ئۇ باقمىچىلىقتا قانداق قىيىنچىلىققا يولۇقسا، ماڭا ئېيتىدۇ، مەن تېرىقچىلىقتا قىيىن مەسىلىلەرگە يولۇقسام ئۇنىڭدىن مەسلىھەت سورايمەن››.
</S>
<S ID=55630>
   ۋاڭ جېنرۇڭ يەنە مۇنداق دېدى: ‹‹ئىككى كەنتتىكى ھەر مىللەت خەلق ئالاقە، ئالماشتۇرۇش، ئارىلىشىش ئارقىلىق ئورتاق تۇرمۇش كەچۈردى ۋە بېيىدى، سېنىڭ – مېنىڭ دېمىدى››.
</S>
<S ID=55631>
   لوپنۇر ناھىيەسى 2014 – يىلىدىن باشلاپ ناھىيە تەۋەسىدە ‹‹تۈمەن ئائىلە قوشماق بولۇپ، بىر ئائىلە كىشىلىرىدەك ئۆتۈش››، ‹‹ئارىلىشىپ ئۆتۈش›› قاتارلىق پائالىيەتلەرنى قانات يايدۇرۇپ، مەزكۇر ناھىيەنىڭ ئەمەلىيىتىگە ماس كېلىدىغان، مىللەتلەر ئىتتىپاقلىقىنى ئىلگىرى سۈرىدىغان بىر يۈرۈش ئۈنۈملۈك ئۇسۇللارنى تېپىپ چىقتى، بولۇپمۇ مىللەتلەر ئىتتىپاقلىقى بويىچە قوشماق بولۇش پائالىيىتى ئارقىلىق، ھەر مىللەت ئاممىسى ئۆزئارا ياردەم قىلىپ، قول تۇتۇشۇپ تەرەققىي قىلىپ، ئورتاق بېيىدى.
</S>
<S ID=55632>
3400 دىن ئارتۇق كادىر، ئىشچى – خىزمەتچى بىلەن 4298 ھەر مىللەت ئاممىسى ‹‹ياخشى تۇغقان›› بولدى، يېزا، كەنت پارتىيە تەشكىلاتلىرى كەنتتە تۇرۇشلۇق خىزمەت ئەترىتى، ‹‹تۆت پېشقەدەم›› خادىملارنى سەپەرۋەر قىلىپ، 11 مىڭ 572 دېھقان – چارۋىچى ئائىلىسى ئۆزئارا قوشماق بولۇشۇپ تۇغقان بولدى.
</S>
<S ID=55633>
ناھىيەدىكى 61 ‹‹ئۈچ ئەل›› خىزمىتى گۇرۇپپىسىدىكى 541 كادىر تەشەببۇسكارلىق بىلەن 726 نامرات ئائىلە بىلەن قوشماق بولۇپ ياردەم قىلىدىغان بولدى.
</S>
<S ID=55634>
   مەمەت بىلەن ۋاڭ جېنرۇڭنىڭ مىللەتلەر ئىتتىپاقلىقى بويىچە ئۆزئارا ياردەم بېرىدىغان قوشماق بولۇشى پەقەت لوپنۇر ناھىيەسىنىڭ مىللەتلەر ئىتتىپاقلىقى تەرەققىياتى پائالىيىتىنى پۇختا، ئۈنۈملۈك قانات يايدۇرغانلىقىنىڭ بىر كارتىنىسى.
</S>
<S ID=55635>
   23 – ئاۋغۇست لوپنۇر ناھىيەلىك 1 – ئوتتۇرا مەكتەپ تولۇقسىز 1 – يىللىقنىڭ ئوقۇغۇچىسى جاڭ جياخاۋ ۋە ئانىسى لى جۈنلى ساۋاقدىشى ئېلزات ئۆمەرنىڭ ئۆيىگە بېرىپ مېھمان بولدى.
</S>
<S ID=55636>
 ‹‹ئالدىنقى يىلى مەن ئېلزات بىلەن مىللەتلەر ئىتتىپاقلىقى بويىچە قوشماق بولدۇم، شۇنىڭدىن كېيىن ئىككى ئائىلە دائىم بېرىش – كېلىش قىلىدىغان بولدى.
</S>
<S ID=55637>
ھەر كۈنى مەكتەپكە بېرىپ – كېلىشتە ئىككىمىز جور بولۇپ ماڭىمىز، دوستلۇقىمىزمۇ بارغانسېرى چوڭقۇرلاشتى.
</S>
<S ID=55638>
ئېلزات ئىككىمىز ئايرىلماس يېقىن دوست›› دېدى جاڭ جياخاۋ.
</S>
<S ID=55639>
 ئېلزات ۋە جاڭ جياخاۋغا ئوخشاش قوشماق بولۇپ، ئۆزئارا تىل، يېزىق ئۆگىنىدىغان، ئۆزئارا ياردەم بېرىپ ئورتاق ئىلگىرىلەيدىغان، چوڭقۇر دوستلۇق ئورنىتىدىغان ئىشلار لوپنۇر ناھىيەسىدە ناھايىتى كۆپ.
</S>
<S ID=55640>
 ھازىرغا قەدەر ناھىيەدىكى ئوتتۇرا، باشلانغۇچ مەكتەپلەر، يەسلىدىكى 13 مىڭدىن ئارتۇق ئوقۇتقۇچى – ئوقۇغۇچى ‹‹1000 ئوقۇتقۇچى 10 مىڭ ئائىلىنى زىيارەت قىلىش››، ‹‹قوشماق بولۇپ تۇغقان بولۇش›› قاتارلىق شەكىللەر ئارقىلىق، ئوقۇغۇچى بىلەن ئوقۇغۇچى، ئائىلە باشلىقلىرى بىلەن ئائىلە باشلىقلىرى، ئوقۇتقۇچى بىلەن ئوقۇتقۇچى قاتارلىق بەش قاتلامدا، مىللەتلەر ئىتتىپاقلىقى بويىچە 6366 جۈپ قوشماق بولدى.
</S>
<S ID=55641>
 لوپنۇر ناھىيەسى داشى كەنتىدە يېقىنقى يىللاردىن بۇيان، ‹‹قوشماق بولۇپ تۇغقان بولۇش››، ‹‹مىللىيلار بىلەن خەنزۇلار ئارىلىشىپ ئولتۇراقلىشىش، قوشنا بولۇپ ئۆتۈش›› قاتارلىق مىللەتلەر ئىتتىپاقلىقىنى ئىلگىرى سۈرىدىغان تەجرىبىلەرنى زور كۈچ بىلەن كېڭەيتىپ، تۇراقلىق ھالدا ‹‹تۈمەن ئائىلە قوشماق بولۇش، بىر ئائىلە كىشىلىرىدەك ئۆتۈش›› پائالىيىتىنى قانات يايدۇردى.
</S>
<S ID=55642>
مەكتەپ قاتلىمىدا ‹‹كىچىك قوللار تۇتۇشۇش››، ‹‹چوڭ قوللار تۇتۇشۇش›› تەك مىللەتلەر ئىتتىپاقلىقى مەزمۇنىنى چوڭقۇرلاشتۇرۇپ، مەكتەپ، ئوقۇغۇچى، ئائىلە ھەقىقىي ھالدا ئۆزئارا ھەرىكەتكە كەلدى؛ قەرەللىك ھالدا مىللەتلەر ئىتتىپاقلىقى تەربىيەسى تېمىسىدىكى سىنىپ يىغىنى ئېچىپ، مىللەتلەر ئىتتىپاقلىقىغا ئائىت مەزمۇندا رادىيو ئاڭلاتتى، مىللەتلەر ئىتتىپاقلىقى بويىچە ماقالە دېكلاماتسىيە قىلىش ۋە تاختا گېزىت مۇسابىقىسى ئۆتكۈزۈپ، مەكتەپنىڭ مىللەتلەر ئىتتىپاقلىقىدىكى ‹‹چوڭ پېچ›› رولىنى جارى قىلدۇردى.
</S>
<S ID=55643>
يېزا قاتلىمىدا ‹‹ئاساسىي قاتلام پارتىيە قۇرۇلۇشى يىلى›› پائالىيىتىگە تايىنىپ، تۈمەن ئائىلە قوشماق بولۇش پائالىيىتىنى كەنت دەرىجىلىك ئىشلارغا سىڭدۈرۈپ، كەنت بەلگىلىمىسى، كەنت ئاھالىسى ئەھدىنامىسى تۈزىتىشنى پۇرسەت بىلىپ، بېيىش ماھىرى، پارتىيە ئەزالىرى، ئىتتىپاق ئەزالىرى، ‹‹تۆت پېشقەدەم››لەر، دىنىي زاتلار قاتارلىق توپنىڭ تۈرتكىلىك رولىنى چىڭ تۇتۇپ، ئىتتىپاق، ئاياللار بىرلەشمىسى تەشكىلاتلىرى رولىنى جارى قىلدۇرۇپ، دائىم مەدەنىيەت – تەنتەربىيە پائالىيەتلىرىنى تەشكىللەپ قانات يايدۇرۇپ، ياشلار – ئۆسمۈرلەر، ئاياللار توپىنى پارتىيە تەشكىلاتلىرىنىڭ ئەتراپىغا ئۇيۇشتۇردى.
</S>
<S ID=55644>
مەھەللە قاتلىمىدا مەھەللە خىزمىتىنىڭ ئالاھىدىلىكىگە بىرلەشتۈرۈپ، ‹‹قوشنىلار بايرىمى››، كوللېكتىپ دوستلۇق پائالىيەتلىرى ئارقىلىق ھەر قايسى كورپۇس بىنا، كورپۇس كارىدورى، كورپۇس ئائىلىلىرى ئارىسىدىكى ئالاقە، ئارىلىشىشنى راۋانلاشتۇردى.
</S>
<S ID=55645>
ناھىيەدىكى ھەر مىللەت كادىر، ئاممىسى ئاكتىپلىق بىلەن قاتنىشىپ، قول تۇتۇشۇپ گۈزەل ماكان قۇرۇشتەك قۇدرەتلىك ئاكتىپ كۈچنى شەكىللەندۈردى.
</S>
<S ID=55646>

</S>
</TEXT>
/BODY
/DOC