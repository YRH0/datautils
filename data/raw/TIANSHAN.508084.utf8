<DOC>
<DOCID>TIANSHAN.508084</DOCID>
<HEADER>
<CLASS>شىنجاڭ</CLASS>
<DATE>2016-03-10 11:02:00</DATE>
</HEADER>
<BODY>
<HEADLINE>
<S ID=18946>
ئەزا ھەلىمە: قاتناش ئىشتىراكچىلىرىنى جىددىي تاقابىل تۇرۇش ۋە قۇتقۇزۇش بىلىملىرى بويىچە تەربىيەلەشنى كۈچەيتىش كېرەك
</S>
</HEADLINE>
<TEXT>
<S ID=18947>
    سۈي يۈنيەن خەۋەر قىلىدۇ: ‹‹قاتناش ئىشتىراكچىلىرىنىڭ جىددىي تاقابىل تۇرۇش ۋە قۇتقۇزۇش بىلىملىرىنى ئىگىلەش دەرىجىسى بىخەتەر قاتناشتا مۇھىم ئورۇندا تۇرىدۇ››.
</S>
<S ID=18948>
مەملىكەتلىك ‹‹ئىككى يىغىن››دا مەملىكەتلىك سىياسىي كېڭەشنىڭ ئاپتونوم رايونىمىزدىكى ئەزاسى، جۇڭگو قىزىل كىرېست جەمئىيىتى ئالاقە بۆلۈمى ئىككى تەرەپلىمە ئالاقە باشقارمىسىنىڭ مۇئاۋىن باشلىقى ھەلىمە ھاياتلىق ۋە بىخەتەرلىككە ئالاھىدە كۆڭۈل بۆلۈپ، قاتناش ئىشتىراكچىلىرىنى جىددىي تاقابىل تۇرۇش ۋە قۇتقۇزۇش بىلىملىرى بويىچە تەربىيەلەشنى كۈچەيتىش، ئۇلارنىڭ تاسادىپىي ۋەقەلەرنى جىددىي بىر تەرەپ قىلىش ئىقتىدارىنى ئۆستۈرۈش توغرىسىدا تەكلىپ بەردى.
</S>
<S ID=18949>
   قاتناش ۋەقەسى يۈز بەرگەندە، نەق مەيداندىكى قاتناش ئىشتىراكچىلىرى تېز ھەرىكەتكە كەلسە ھەم قۇتقۇزۇش ئىشلىرىنى توغرا قانات يايدۇرسا، تېببىي خادىملار ئۈچۈن ۋاقىت تېجەپ بېرىدۇ ھەم يارىلانغانلارنىڭ مېيىپ بولۇپ قېلىش دەرىجىسى ۋە قازا قىلىش نىسبىتىنى زور دەرىجىدە تۆۋەنلىتىدۇ، دېدى ئەزا ھەلىمە.
</S>
<S ID=18950>
   ئۇ تونۇشتۇرۇپ مۇنداق دېدى: دۇنيادىكى ھەر قايسى دۆلەتلەر ئاممىۋى خاراكتېرلىك جىددىي تاقابىل تۇرۇش ۋە قۇتقۇزۇش ئىشلىرى بويىچە تەربىيەلەشكە يۈكسەك ئەھمىيەت بېرىدۇ، ئېلىمىزنىڭ ئاممىۋى خاراكتېرلىك جىددىي تاقابىل تۇرۇش ۋە قۇتقۇزۇش ئىشلىرى بويىچە تەربىيەلەشنى ئومۇملاشتۇرۇش ئەھۋالى تەرەققىي قىلغان دۆلەتلەردىن خېلىلا پەرقلىنىدۇ.
</S>
<S ID=18951>
   ھەلىمە: قاتناش، ج خ ، قىزىل كىرېست قاتارلىق مۇناسىۋەتلىك تارماقلار بىرلىكتە ھەمكارلىق مېخانىزمى ئورنىتىپ، قاتناش ئىشتىراكچىلىرىنى جىددىي تاقابىل تۇرۇش ۋە قۇتقۇزۇش بىلىملىرى بويىچە تەربىيەلەش ۋە ئۇنى ئومۇملاشتۇرۇش خىزمىتىنى ئورتاق ئىلگىرى سۈرسە، قاتناش يولۇچىلىرى ۋە ئايروپورت، پورت، پويىز ئىستانسىسى، ئۇزۇن يوللۇق يولۇچىلار ئاپتوبۇس بېكىتى قاتارلىق جايلاردىكى خىزمەتچىلەرنى جىددىي تاقابىل تۇرۇش ۋە قۇتقۇزۇش بويىچە تەربىيەلەشنى كۈچەيتسە، قانۇن چىقىرىش، يولۇچىلار تىرانسپورت ئورۇنلىرىنىڭ جىددىي قۇتقۇزۇش ئەسلىھە – ئۈسكۈنىلىرىنى سەپلەشنى كۈچەيتسە، دەپ تەكلىپ بەردى.
</S>
<S ID=18952>
   ئۇ مۇنداق قارىدى: ‹‹موتورلۇق قاتناش ۋاسىتىلىرى شوپۇرلىرىنى تەربىيەلەش دەرسلىكى ۋە ئىمتىھان پىروگراممىسى››غا تۈزىتىش كىرگۈزۈش كېرەك، ‹‹جىددىي تاقابىل تۇرۇش ۋە قۇتقۇزۇش بويىچە تەربىيەلەشتە قۇتقۇزۇش بىلىملىرى ۋە تېخنىكا ئىقتىدارىغا ئائىت بىلىملەر سۆزلىنىشى، كەسپىي قۇتقۇزۇش خادىملىرى سالاھىيىتىنى ھازىرلىغانلار دەرس ئۆتۈشى، تەربىيەلەش ۋە ئىمتىھان ئېلىشتا نەزەرىيە مەزمۇنىدىن سىرت، ئەمەلىي مەشغۇلات مەزمۇنى قوشۇلۇشى كېرەك، شۇنىڭ ئۈچۈن مۇناسىۋەتلىك ئاممىۋى سورۇنلاردا جىددىي قۇتقۇزۇش بىلىملىرىگە ئائىت جامائەت پاراۋانلىق ئېلانلىرى ۋە پەننى ئومۇملاشتۇرۇش قىسقا فىلىملىرى قويۇلۇشى، جىددىي تاقابىل تۇرۇش ۋە قۇتقۇزۇش بىلىملىرى ھەم ئۆزىنى قۇتقۇزۇش، ئۆز ئارا قۇتقۇزۇش ئىدىيەسى ئومۇملاشتۇرۇلۇشى كېرەك.
</S>
</TEXT>
/BODY
/DOC