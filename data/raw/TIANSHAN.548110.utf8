<DOC>
<DOCID>TIANSHAN.548110</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-09-07 13:23:20</DATE>
</HEADER>
<BODY>
<HEADLINE>
<S ID=47683>
شايار ناھىيەسىدە 2016-يىللىق ئەمىن تاپقۇزۇپ خەلقنى بېيىتىش قۇرۇلۇشىنىڭ تاماملىنىش نىسبىتى %100كە يەتتى
</S>
</HEADLINE>
<TEXT>
<S ID=47684>
   ئىختىيارىي مۇخبىرلىرىمىز پەرھات مىجىت، رىزۋانگۈل راخمان خەۋىرى: شايار ناھىيەسى بۇ يىل ئەمىن تاپقۇزۇپ خەلقنى بېيىتىش  قۇرۇلۇشىنى دېھقانلارنىڭ ئولتۇراقلىشىش شارائىتىنى ياخشىلاش ۋە ئىقتىسادنىڭ تەرەققىي قىلىشىدىكى مۇھىم خەلق تۇرمۇشى خىزمىتى قاتارىدا چىڭ تۇتۇپ، بالدۇر پىلانلاپ، بالدۇر قول سېلىپ ئىشلىدى، 6-سېنتەبىرگە قەدەر ناھىيە بويىچە 5000 يۈرۈش ئەمىن تاپقۇزۇپ خەلقنى بېيىتىش قۇرۇلۇشىنى تاماملاپ، تاماملاش نىسبىتىنى %100كە يەتكۈزۈپ، ناھىيەلىك پارتكوم يىل بېشىدا بېكىتكەن «شۇ يىلى قۇرۇلۇش قىلىش، شۇ يىلى تاماملاش، شۇ يىلى كىرىپ ئولتۇرۇش» نىشانىنى ئىشقا ئاشۇردى.
</S>
<S ID=47685>
   ئىگىلىنىشىچە، شايار ناھىيەسى «مەسئۇلىيەت، سېلىنما، خادىم ۋە خىزمەت» تىن ئىبارەت تۆتنى ئەمەلىيلەشتۈرۈش ئومۇمىي گەۋدە پىلانىغا ئاساسەن، ئۈنۈملۈك تەدبىر قوللىنىپ، ئومۇميۈزلۈك سەپەرۋەر قىلىپ، بىر تۇتاش پىلانلاپ ئەمەلىيلەشتۈرۈشنى چىڭ تۇتۇپ، تۈرلۈك قۇرۇلۇش ۋەزىپىسىنى مۇۋەپپەقىيەتلىك تاماملىغان.
</S>
<S ID=47686>
نەتىجىدە بۇ يىل پىلانلىغان 5000 يۈرۈش ئۆي قۇرۇلۇشى ۋاقتىدا پۈتكەن. 
</S>
<S ID=47687>
يۇقىرى دەرىجىلىك ئورۇنلارنىڭ مەخسۇس تولۇقلىما ياردەم مەبلىغىدىن 124 مىليون 500 مىڭ يۈەن ئەمەلىيلەشكەن.
</S>
<S ID=47688>
بۇنىڭ ئىچىدە، مەركەزنىڭ تولۇقلىما ياردىمى 31 مىليون 500 مىڭ يۈەن، ئاپتونوم رايوننىڭ ياردىمى 37 مىليون يۈەن، ۋىلايەتنىڭ ياردىمى 10 مىليون يۈەن، شىنجاڭغا ياردەم بېرىش تولۇقلىما مەبلىغى 46 مىليون يۈەن بولغان.
</S>
</TEXT>
/BODY
/DOC