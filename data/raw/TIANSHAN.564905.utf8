<DOC>
<DOCID>TIANSHAN.564905</DOCID>
<HEADER>
<CLASS>شىنجاڭ</CLASS>
<DATE>2016-11-15 12:11:16</DATE>
</HEADER>
<BODY>
<HEADLINE>
<S ID=59226>
شىنجاڭدا سېمىز كىشىلەرنىڭ سانى ئاشماقتا
</S>
</HEADLINE>
<TEXT>
<S ID=59227>
    شىنجاڭ تورى خەۋىرى: 14-نويابىر، ب د ت دېيابىت كېسەللىكى كۈنى. مۇخبىرنىڭ شىنجاڭ ئىچكى ئاجراتما، دىيابېت كېسەللىكلىرى كەسپىي ھەيئىتىدىن ئىگىلىشىچە، رايونىمىزدا سېمىز كىشىلەرنىڭ سانى كۆپ بولۇپ، ناھايىتى ئاسان دىيابېت كېسەللىكىگە گىرىپتار بولىدىكەن.
</S>
<S ID=59228>
    شىنجاڭ ئىچكى ئاجراتما، دىيابېت كېسەللىكلىرى كەسپىي ھەيئىتىنىڭ مۇدىر ئەزاسى، شىنجاڭ تېبببىي ئۇنىۋېرسىتېتى 1-قارماق دوختۇرخانىسى ئىچكى ئاجراتما بۆلۈمىنىڭ مۇدىرى جۇ جۈننىڭ مۇخبىرغا ئېيتىپ بېرىشىچە، دۆلىتىمىز دىيابېت كېسەللىكى چوڭ دۆلىتى بولۇپ، كېسەللىك پەيدا بولۇش نىسبىتى يىلسېرى ئۆرلەۋېتىپتۇ.
</S>
<S ID=59229>
    جەنۇبىي ۋە شىمالىي شىنجاڭ رايونىدىكى كىچىك دائىرىلىك تەكشۈرۈشتىن ئېنىقلىنىشىچە، قەشقەردە كېسەللىك پەيدا بولۇش نىسبىتى %14.75 گە، ئۈرۈمچىدە %14گە يەتكەن.
</S>
<S ID=59230>
شەھەرلەردىكى كېسەللىك پەيدا بولۇش نىسبىتى يېزىلارغا نىسبەتەن يۇقىرى بولۇپ، مەملىكەت بويىچە ئالدىنقى قاتاردا تۇرىدىكەن. 
</S>
<S ID=59231>
    دىيابېت كېسەللىكىنىڭ سەۋەبى ئېرسىيەت ئامىلى ۋە مۇھىت ئامىلىنىڭ بىرلا  ۋاقىتتا ھازىرلىنىشى سەۋەبىدىن كېلىپ چىقىدۇ.
</S>
<S ID=59232>
بۇ يەردە مۇھىت ئامىلىنى كۆزدە تۇتقاندا، شىنجاڭلىقلار گۆش ۋە ئۇن تۈرىدىكى تاماقلار، پولۇ قاتارلىق يۇقىرى ئېنېرگىيە ۋە كالورىيەلىك تائاملارنى ئىستېمال قىلىشنى ياخشى كۆرگەنلىكتىن، شىنجاڭدا سېمىز كىشىلەر بىر قەدەر كۆپ.
</S>
<S ID=59233>
سېمىزلىك دىيابېت كېسەللىكىنىڭ كەلتۈرۈپ چىقىرىدىغان ئەڭ مۇھىم سەۋەبلەرنىڭ بىرى.
</S>
<S ID=59234>
    ئۇنىڭدىن باشقا، ياشلار ۋە بالىلار ئارىسىدىمۇ دىيابېت كېسەللىكىگە گىرىپتار بولىدىغانلارنىڭ سانى ئېشىۋاتقان بولۇپ، بۇ ئاساسلىقى ئالدى بىلەن ئېرسىيەت ئامىلى شەرتى ئاستىدا نامۇۋاپىق يېمەك-ئىچمەك ۋە تۇرمۇش ئادىتى بىلەنمۇ مۇناسىۋەتلىك ئىكەن.
</S>
</TEXT>
/BODY
/DOC