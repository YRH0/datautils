<DOC>
<DOCID>TIANSHAN.498085</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-16 15:47:22</DATE>
</HEADER>
<BODY>
<HEADLINE>
<S ID=11377>
يوپۇغا ناھىيەسى «جەلپكار يوپۇغا، سېھىرلىك داۋا كۆل» ساياھەتچىلىك كىرىمىنى%213 ئاشۇردى
</S>
</HEADLINE>
<TEXT>
<S ID=11378>
    ئىختىيارىي مۇخبىرىمىز ئىمىنجان تۇرسۇن خەۋىرى: يوپۇغا ناھىيەسى بۇلتۇر تۈرلۈك ئۇسۇللاردىن پايدىلىنىپ مەدەنىيەت، ئەنئەنە، خاسلىق، ئەۋزەللىك نامايان قىلىنغان «جەلپكار يوپۇغا، سېھىرلىك داۋا كۆل» ساياھەتچىلىكنى ئۈزلۈكسىز ئاۋاتلاشتۇرۇپ، ساياھەتچىلىك ئىشلىرى ئۇنىۋېرسال كىرىمىنى 128 مىليون يۈەنگە يەتكۈزۈپ، 2014-يىلدىكىدىن %213 ئاشۇردى.
</S>
<S ID=11379>
    بۇلتۇر، يوپۇغا ناھىيەسى تۈرلۈك شەكىل، ئۈنۈملۈك ئۇسۇللاردىن پايدىلىنىپ، داۋا كۆل سەيلىگاھىنىڭ «دۆلەت 4A دەرىجىلىك قۇملۇق مەنزىرە سەيلىگاھى، دۆلەت دەرىجىلىك سۇ مەنزىرە سەيلىگاھى، مەملىكەت بويىچە ئىستراھەت يېزا ئىگىلىكى ۋە يېزا ساياھىتى ئۈلگە كۆرسىتىش نۇقتىسى»؛ تېرىم بازار ماشئېڭىز كەنتىنىڭ «جۇڭگودىكى ئەڭ گۈزەل ئىستىراھەت كەنتى ۋە مىللىي ئۆرپ- ئادەت كەنتى» دېگەن ناملاردىكى ماركا ئالاھىدىلىكىنى گەۋدىلەندۈرۈش ۋە ھەر خىل تەبىئىي ئەۋزەللىك، خاسلىققا ئىگە ئۆرپ- ئادەت، يېمەكلىك مەدەنىيىتىنى نامايان قىلىشنى نوقتىلىق چىڭ تۇتتى.
</S>
<S ID=11380>
شەندۇڭ ئۆلكىسى قاتارلىق شىنجاڭغا ساھەلەر بويىچە ياردەم بېرىۋاتقان بىر قىسىم ئۆلكە-شەھەرلەر ۋە ئۈرۈمچى شەھىرىنىڭ ئاۋات جايلىرىغا ياسالغان LED چوڭ ئىكرانىدا داۋا كۆل ساياھەتچىلىكى تەشۋىقات قىسقا فىلىمىنى قەرەللىك كۆرسىتىش ۋە شۇ جايلاردىكى ئايرودۇرۇم، ۋوگزال، بېكەتلەرنىڭ كۆزگە يېقىن ئورۇنلىرىغا چوڭ تىپتىكى ئېلان-تەشۋىقات تاختىسى ئورنىتىش، نۇقتىلىق مېھمانخانا، سودا سارايلاردا تەشۋىقات قوللانمىسى بولۇشنى ئىشقا ئاشۇرۇپ،  «جەلپكار يوپۇرغا، سېھىرلىك داۋا كۆل» ساياھەتچىلىك مەدەنىيىتى تەشۋىقاتىنىڭ قاپلىنىش دائىرىسىنى يەنىمۇ كېڭەيتتى.
</S>
<S ID=11381>
نەتىجىدە، دۆلىتىمىز ئىچى، سىرتىدىن كېلىپ كۈتۈۋېلىنغان ساياھەتچى ئومۇمىي سانى 320 مىڭ ئادەم(قېتىم)غا يېتىپ، 2014-يىلدىكىدىن %256 ئاشتى.
</S>
</TEXT>
/BODY
/DOC