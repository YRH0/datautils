<DOC>
<DOCID>TIANSHAN.498754</DOCID>
<HEADER>
<CLASS>خەلقئارا</CLASS>
<DATE>2016-02-18 15:36:56</DATE>
</HEADER>
<BODY>
<HEADLINE>
<S ID=12474>
رۇسىيە ئارمىيەسى بىر ھەپتە ئىچىدە سۇرىيە چېگراسى ئىچىدىكى 1593 تېررورچى تەشكىلات نىشانىغا ھاۋادىن ھۇجۇم قىلدى
</S>
</HEADLINE>
<TEXT>
<S ID=12475>
   رۇسىيە تاراتقۇلىرىنىڭ خەۋىرىگە قارىغاندا، رۇسىيە دۆلەت مۇداپىئە مىنىستىرلىقىنىڭ باياناتچىسى مايور گېنېرال ئىگور كوناشېنكوۋ مۇخبىرلارغا رۇسىيە جەڭ ئايروپىلانى بىر ھەپتە ئىچىدە سۇرىيەدە 444 قېتىم ئۇرۇش ۋەزىپىسىنى تاماملاپ، 6 ئۆلكىدىكى 1593 تېررورچى تەشكىلات نىشانىغا ھۇجۇم قىلدى، دېگەن.
</S>
<S ID=12476>
   رۇسىيە سۈنئىي ھەمراھ ئاخبارات تورىنىڭ 16-فېۋرالدىكى خەۋىرىگە قارىغاندا، كوناشېنكوۋ ئاخبارات ئېلان قىلىش يىغىنىدا: ‹‹10-فېۋرالدىن 16-فېۋرالغىچە رۇسىيە ئارمىيەسى ئۇرۇش ئايروپىلانى سۇرىيەدە 444 قېتىم ئۇرۇش ۋەزىپىسىنى تاماملاپ، داير ئاز زاۋر، دارا، خىمس، خاما، لاتاكىيا، ئالېپپو ئۆلكىسىدىكى 1593 تېررورچى تەشكىلات نىشانىغا ھاۋادىن ھۇجۇم قىلدى›› دېگەن.
</S>
<S ID=12477>
   خەۋەردە ئېيتىلىشىچە، سۇرىيەدە 2011-يىلى مارتتىن باشلاپ قوراللىق توقۇنۇش يۈز بېرىپ، تاكى بۈگۈنگىچە داۋاملاشقان.
</S>
<S ID=12478>
بىرلەشكەن دۆلەتلەر تەشكىلاتى سانلىق مەلۇماتىغا ئاساسلانغاندا، توقۇنۇشتىن 220 مىڭ كىشى قازا قىلغان.
</S>
<S ID=12479>
ئوخشىمىغان تەشكىلاتتىكى قوراللىقلار ھۆكۈمەت ئارمىيەسىگە قارشى تۇرۇۋاتقان بولۇپ، بۇنىڭ ئىچىدە ئەڭ ھەرىكەتچان بولغىنى ‹‹شام ئىسلام دۆلىتى›› ۋە ‹‹غالىبىيەت فىرونتى›› دىن ئىبارەت ئىككى ئەسەبىي تەشكىلات ئىكەن.
</S>
<S ID=12480>
سۇرىيە زۇڭتۇڭى ئەسەدنىڭ تەلىپىگە ئاساسەن، رۇسىيە 30-سېنتەبىردىن باشلاپ سۇرىيە چېگراسىدا تېررورچىلارغا ھاۋادىن ھۇجۇم قىلىشنى باشلىغان.
</S>
</TEXT>
/BODY
/DOC