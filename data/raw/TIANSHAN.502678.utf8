<DOC>
<DOCID>TIANSHAN.502678</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-28 14:05:55</DATE>
</HEADER>
<BODY>
<HEADLINE>
<S ID=16322>
توقسۇ ناھىيەسىدە ھايۋانات يۇقۇم مۇداپىئەسى كۈچەيتىلدى
</S>
</HEADLINE>
<TEXT>
<S ID=16323>
   سىدىق مىجىت، دىلشات پولات خەۋەر قىلىدۇ: توقسۇ ناھىيەسى ئۈنۈملۈك تەدبىرلەرنى قوللىنىپ، چارۋامال، ئۆي قۇشلىرىدىكى يۇقۇملۇق كېسەلنىڭ ئالدىنى ئېلىش تەدبىرلىرىنى كۈچەيتىپ، چارۋىچىلىقنىڭ تەرەققىياتىنى تېزلەتتى.
</S>
<S ID=16324>
   توقسۇ ناھىيەسىدە بۇلتۇر قىش كىرگەندىن بۇيان چارۋاماللاردا تۈرلۈك يۇقۇملۇق كېسەل كۆرۈلۈپ، چارۋىچىلىق ئىشلەپچىقىرىشى، بولۇپمۇ تۆل ئېلىش، تۆللەرنى ئەي قىلىشقا مەلۇم تەھدىت سالغانىدى، بۇ ئەھۋالغا قارىتا توقسۇ ناھىيەلىك پارتكوم، خەلق ھۆكۈمىتى چارۋاماللاردا كۆرۈلىدىغان كېسەلنىڭ ئالدىنى ئېلىش، مۇداپىئە كۆرۈش خىزمىتىگە رەھبەرلىك قىلىش گۇرۇپپىسى قۇرۇپ، چارۋامال دوختۇرلۇق پونكىتلىرى ۋە كەسپىي خادىملارنى باشقۇرۇش، نازارەت قىلىشنى قېلىپلاشتۇردى.
</S>
<S ID=16325>
ناھىيە بويىچە ھايۋانات يۇقۇمىنى نازارەت قىلىپ كۆزىتىش نۇقتىسىدىن توققۇزنى، 75 كەنتتە چارۋىچىلىق تېخنىكا مۇلازىمەت نۇقتىسى قۇرۇپ، ھەر بىر كەنتتە بىردىن ئىككىگىچە ھايۋانات يۇقۇم مۇداپىئەسى خادىملىرى بولۇشنى ئىشقا ئاشۇرۇپ، تۈرلۈك ئەسلىھەلەرنى تولۇقلىدى.
</S>
<S ID=16326>
چارۋامال كەسپىي خادىملىرى ۋە كەنتلەردىكى ھايۋانات يۇقۇم مۇداپىئەسى خادىملىرىنى كەسپىي جەھەتتىن تەربىيەلەش، كەسپىي ئىقتىدارىنى باھالاپ بېكىتىش، ئىش ھەققى بىلەن مۇلازىمەت ئۈنۈمىنى چېتىشتۇرۇش، توختاملىق باشقۇرۇش، سەييارە مۇلازىمەت قىلىش، چارۋىچىلار تېخنىكلارنى ئۆزى تاللاش، مۇلازىمەت ھەققىنى كېڭىشىپ بېكىتىش قاتارلىق تۈزۈملەرنى يولغا قويۇپ، چارۋاماللاردىكى يۇقۇملۇق كېسەلنىڭ ئالدىنى ئېلىش، مۇداپىئە كۆرۈش مۇلازىمىتىنى قانات يايدۇردى.
</S>
<S ID=16327>
نەتىجىدە، بۇ يىل 2 – ئاينىڭ ئوتتۇرىغىچە ناھىيە بويىچە ئاقسىل ۋاكسىنىسى ئەملەنگەن چارۋامال 9717گە، تارقىلىشچان قۇش زۇكىمى ۋاكسىنىسى ئەملەنگەن ئۆي قۇشلىرى 11 مىڭ 520گە يېتىپ، ناھىيەنىڭ چارۋىچىلىق تەرەققىياتىنى تېزلىتىش، زامانىۋى چارۋىچىلىقنى راۋاجلاندۇرۇشقا پۇختا ئاساس سېلىندى.
</S>
<S ID=16328>
‏
</S>
</TEXT>
/BODY
/DOC