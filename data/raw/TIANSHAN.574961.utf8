<DOC>
<DOCID>TIANSHAN.574961</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-12-27 12:42:15</DATE>
</HEADER>
<BODY>
<HEADLINE>
<S ID=68076>
ئىلى ئوبلاستىدىكى 30مىڭدىن ئارتۇق ئايال كەشتىچىلىككە تايىنىپ كىرىمىنى ئاشۇردى
</S>
</HEADLINE>
<TEXT>
<S ID=68077>
  نۇرئەخمەت نۇرامبەگ خەۋەر قىلىدۇ: ‹‹بۇ يىل 11 – ئايدىلا كەشتىچىلىكتىن 5108 يۈەن كىرىم قىلدىم، نامراتلىقتىن قۇتۇلۇشقا ئىشەنچىم ئاشتى›› دېدى يېقىندىلا ئىش ھەققىنى ئالغان بېگزات ماخمۇت خۇشال ھالدا.
</S>
<S ID=68078>
 تېكەس ناھىيەسىنىڭ چىلئۆزەك بازىرى قۇبۇ كەنتىدىكى بېگزات ماخمۇت تۆت يىلنىڭ ئالدىدا ئېرى ئۆلۈپ كەتكەندە، نەچچە مو يېرىگە تايىنىپ ئائىلىسىدىكى ئىككى ياشانغان كىشىنىڭ ھالىدىن خەۋەر ئېلىپ، ئىككى بالىسىنى ئوقۇتۇپ، تۇرمۇشتا قىينىلىپ قالغانىدى.
</S>
<S ID=68079>
بۇ يىل بېشىدا تېكەس بازارلىق ‹‹بوستان›› قايگۈل دېھقانلار كەشتىچىلىك ھەمكارلىق كوپىراتىپىنىڭ كېڭەش باشلىقى قايگۈل ئاسۋباي بېگزات ماخمۇتنى ھەمكارلىق كوپىراتىپىغا قوبۇل قىلىپ، كەشتىچىلىك ھۈنىرىنى ھەقسىز ئۆگەتتى.
</S>
<S ID=68080>
‹‹ئىلگىرى تۆۋەن كاپالەت پۇلىغا تايىنىپ قالغانلىقىم ئۈچۈن ئۆزۈمنى يارامسىزدەك سېزەتتىم.
</S>
<S ID=68081>
ھەمكارلىق كوپىراتىپىغا ئەزا بولغىنىمدىن كېيىن تۇرمۇشۇم ياخشىلاندى، ئۆيۈمدە كەشتىچىلىك قىلىمەن، چوڭلارنىڭ ۋە بالىلىرىمنىڭ ھالىدىنمۇ خەۋەر ئالالايمەن›› دېدى بېگزات ماخمۇت.
</S>
<S ID=68082>
 قايگۈل ئاسۋباي ئاچقان ئون نەچچە كەشتىچىلىك دۇكىنىدا ئاساسلىقى تېكەس ناھىيەسىدىكى كەشتىچىلەر تەربىيەلىنىدىغان بولۇپ، ئۇ 2013 – يىلى ئاپتونوم رايون بويىچە كەشتىچىلىك تايانچلىرىنى تەربىيەلەش كۇرسىدا ئۈچ ئاي ئوقۇپ، رەڭ تەڭشەش، لايىھەلەش، رەختلەرنى ماسلاشتۇرۇش قاتارلىق بىلىملەرنى سىستېمىلىق ئۆگىنىپ، 2014 – يىلىنىڭ بېشىدا ‹‹بوستان›› قايگۈل دېھقانلار كەشتىچىلىك ھەمكارلىق كوپىراتىپىنى قۇرغانىدى.
</S>
<S ID=68083>
بۇ ھەمكارلىق كوپىراتىپى دۆلەت ئىچى – سىرتىدىكى يەرمەنكىلەرگە قاتنىشىپ، تەتقىقات ئەترىتى قۇرۇپ، مەھسۇلاتلىرىنىڭ سۈپىتىنى يۇقىرى كۆتۈردى، بۇنىڭ بىلەن دۆلەت ئىچى – سىرتىدىن كەشتە بۇيۇملىرى زاكاز قىلىدىغانلارنىڭ ئايىغى ئۈزۈلمىدى.
</S>
<S ID=68084>
ئۇ كەشتىچىلەرگە ئايلىق ئىش ھەققى تارقاتقاندىن باشقا، يىل ئاخىرىدا يەنە مۇكاپات بەردى.
</S>
<S ID=68085>
بۇنىڭ بىلەن ھەمكارلىق كوپىراتىپىغا ئەزا بولغان 300دىن كۆپرەك نامرات ئائىلە بېيىش يولىغا ماڭدى.
</S>
<S ID=68086>
 ئىچكىرى ئۆلكىدىكى مەلۇم ئالىي مەكتەپتە ئوقۇۋاتقان گۈلنار ئىلەخمەت مىللىي كىيىم – كېچەك كەسپىنىڭ يوشۇرۇن كۈچىنى بايقاپ، ئۆزى لايىھەلىگەن، ۋاكالەتچى بولغان مىللىي كىيىم – كېچەكلەرنى توردا سېتىپ، بۇ ساھەدە تونۇلۇشقا باشلىدى.
</S>
<S ID=68087>
بۇلتۇر گۈلنار ئىلەخمەت ئائىلىسىدىكىلەرنىڭ ياردىمىدە يۇرتى توققۇزتارا ناھىيەسىنىڭ تىكئېرىق يېزىسى ئالغا كەنتىدە كەشتىچىلىك كارخانىسى قۇرۇپ، ئوقۇشتىن سىرت توردا كەشتە مەھسۇلاتلىرىنى سېتىپ، يۇرتىدىكى نامرات ئاياللارنى ئىشقا ئورۇنلىشىشقا يېتەكلىدى.
</S>
<S ID=68088>
ھازىر ئۇنىڭ مەھسۇلاتلىرى ئۆزبېكىستان، تۈركىيە قاتارلىق دۆلەتلەرگىمۇ سېتىلىپ، ئايلىق سېتىش سوممىسى 100 مىڭ يۈەندىن ئاشتى.
</S>
<S ID=68089>
 كەسىپ ئارقىلىق يۆلەش نامرات ئاممىنىڭ نامراتلىقتىن قۇتۇلۇپ بېيىشىدىكى ‹‹قان ئىشلەش›› ئىقتىدارىنى ئاشۇردى.
</S>
<S ID=68090>
ئوبلاستلىق ئاياللار بىرلەشمىسىنىڭ قوللىشى بىلەن ئوبلاستقا بىۋاسىتە قاراشلىق جايلاردا يېقىنقى يىللاردا 94 كەشتىچىلىك ھەمكارلىق كوپىراتىپى قۇرۇلۇپ، 30 مىڭدىن كۆپرەك ئاز سانلىق مىللەت كەشتىچى ئايال ئىشقا ئورۇنلاشتى.
</S>
<S ID=68091>
‏
</S>
</TEXT>
/BODY
/DOC