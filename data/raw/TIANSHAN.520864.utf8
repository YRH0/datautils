<DOC>
<DOCID>TIANSHAN.520864</DOCID>
<HEADER>
<CLASS>شىنجاڭ</CLASS>
<DATE>2016-05-03 11:50:34</DATE>
</HEADER>
<BODY>
<HEADLINE>
<S ID=26802>
دۇنيادىكى داڭلىق توقۇمىچىلىق ماشىنىسى ياساش كارخانىسى ئۈرۈمچىگە ماكانلاشتى
</S>
</HEADLINE>
<TEXT>
<S ID=26803>
   ما يىنىڭ خەۋەر قىلىدۇ: دۇنيادىكى داڭلىق توقۇمىچىلىق، كىيىم – كېچەك ماشىنىسى ياساش كارخانىسى شىۋېيتسارىيە ‹‹رېيتېر›› گۇرۇھى شىنجاڭ ‹‹رېيتېر›› توقۇمىچىلىق ئەسۋاب – ئۈسكىنىلىرى چەكلىك شىركىتى 28 – ئاپرېل ئۈرۈمچى ئىقتىساد – تېخنىكا تەرەققىيات رايونى (تۇدۇڭخابا رايونى)دا تىجارەت باشلىدى.
</S>
<S ID=26804>
   ‹‹رېتېر›› گۇرۇھى 1795 – يىلى قۇرۇلغان بولۇپ، باش ئىشتابى شىۋېيتسارىيەنىڭ ۋىنتېرتۇردا تەسىس قىلىنغان، ‹‹رېتېر›› گۇرۇھى قىسقا تالالىق پاختا يىپ ئېگىرىش ئۈسكۈنىلىرى ساھەسىدىكى ئەڭ مۇكەممەل، ئەڭ سىستېمىلىق تەمىنلەش سودىگىرى بولۇپ، ئۇنىڭ سېتىش، مۇلازىمەت، تەتقىقات، ياسىمىچىلىق كەسپى دۇنيانىڭ ھەر قايسى جايلىرىغا    تارقالغان.
</S>
<S ID=26805>
   ئاپتونوم رايونلۇق خەلق ھۆكۈمىتىنىڭ مۇئاۋىن باش كاتىپى، ئاپتونوم رايونلۇق توقۇمىچىلىق، كىيىم – كېچەك كەسپىنى راۋاجلاندۇرۇپ، ئىشقا ئورۇنلاشتۇرۇشقا تۈرتكە بولۇش خىزمىتى رەھبەرلىك گۇرۇپپىسى ئىشخانىسىنىڭ مۇدىرى لياڭ يۇڭنىڭ تونۇشتۇرۇشىچە، ‹‹رېتېر›› گۇرۇھى دۇنيادىكى داڭلىق توقۇمىچىلىق، كىيىم – كېچەك ماشىنىسى ياساش كارخانىسى بولۇش سۈپىتى بىلەن شىنجاڭغا كەلگەندىن كېيىن، تېخىمۇ كۆپ بىرلەمچى ۋە ئىككىلەمچى كارخانىلارنى شىنجاڭغا جەلپ قىلىپلا قالماي، يەنە تېخىمۇ كۆپ توقۇمىچىلىق ماشىنىسى كارخانىلىرى ۋە پۈتكۈل توقۇمىچىلىق كەسىپ زەنجىرىدىكى مۇناسىۋەتلىك يانداش مۇلازىمەت كارخانىلىرىنى شىنجاڭغا مەبلەغ سېلىشقا جەلپ قىلىدىكەن.
</S>
<S ID=26806>
   ئاپتونوم رايونلۇق توقۇمىچىلىق كەسپىي ئىشخانىسىنىڭ سانلىق مەلۇماتىدا كۆرسىتىلىشىچە، بۇ يىل 1 – پەسىلدە، ئاپتونوم رايونىمىزنىڭ توقۇمىچىلىق، كىيىم – كېچەك كەسپىدە مۇقىم مۈلۈككە 2 مىليارد 691 مىليون يۈەن مەبلەغ سېلىنغان بولۇپ (بۇنىڭ ئىچىدە بىڭتۈەننىڭ 568 مىليون يۈەن)، بۇلتۇرقى ئوخشاش مەزگىلدىكىدىن 4.54 ھەسسە ئاشقان؛ 108 توقۇمىچىلىق تۈرىگە خېرىدار چاقىرىپ مەبلەغ كىرگۈزۈلگەن، بۇ تۈرلەردە 2 مىليارد 167 مىليون يۈەن ئەمەلىيلىشىپ، ئوخشاش مەزگىلدىكىدىن 3.35 ھەسسە كۆپەيگەن؛ يېڭىدىن 27 مىڭ كىشى ئىشقا ئورۇنلىشىپ (بىڭتۈەندىكى ئىشقا ئورۇنلاشقانلارنى ئۆز ئىچىگە ئالمايدۇ)، ئوخشاش مەزگىلدىكىدىن %145 ئاشقان.
</S>
</TEXT>
/BODY
/DOC