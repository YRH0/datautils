<DOC>
<DOCID>TIANSHAN.492582</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-01-25 12:24:27</DATE>
</HEADER>
<BODY>
<HEADLINE>
<S ID=5442>
قۇمۇللۇقلار يېمەكلىك بىخەتەرلىكىدىن ئەندىشە قىلمايدىغان بولدى
</S>
</HEADLINE>
<TEXT>
<S ID=5443>
   قېيۇم قادىر خەۋەر قىلىدۇ: يېقىندا قۇمۇل شەھىرىنىڭ شەرقىي شىنجاڭ باھارى توپ سېتىش بازىرىدا قۇرۇلغان يېزا ئىگىلىك مەھسۇلاتلىرىنىڭ سۈپەت بىخەتەرلىكىنى تەكشۈرۈش، ئۆلچەش مەركىزىنىڭ تەجرىبىخانىسى ئىشقا كىرىشتۈرۈلدى.
</S>
<S ID=5444>
بۇنىڭ بىلەن دېھقانچىلىق دورىسى قالدۇقى ئۆلچەمدىن ئېشىپ كەتكەن يېزا ئىگىلىك قوشۇمچە مەھسۇلاتلىرىنىڭ بازارغا كىرىشى ئۈنۈملۈك تىزگىنلىنىپ، ئاھالىلەرگە بىخەتەر ئىستېمال مۇھىتى يارىتىلدى.
</S>
<S ID=5445>
    ئىلگىرى قۇمۇل شەھىرىدە يېزا ئىگىلىك مەھسۇلاتلىرىنىڭ سۈپەت بىخەتەرلىكىنى تەكشۈرۈش ئاپپاراتى يوق ئىدى.
</S>
<S ID=5446>
ئەۋرىشكىلەر ئۈرۈمچى، شىخەنزە قاتارلىق شەھەرلەردىكى دۆلەتنىڭ يېمەكلىك بىخەتەرلىكىنى تەكشۈرۈش سالاھىيىتىگە ئىگە تارماقلىرىغا ئاپىرىپ تەكشۈرۈلەتتى.
</S>
<S ID=5447>
بۇ شەھەر بۇلتۇر يېزا ئىگىلىك مەھسۇلاتلىرىنىڭ سۈپەت بىخەتەرلىكى سەۋىيەسىنى ئۆستۈرۈپ، ئاممىنىڭ تەن ساغلاملىقى ۋە ھاياتىي بىخەتەرلىكىنى كاپالەتكە ئىگە قىلىش ئۈچۈن، 14 مىليون يۈەن مەبلەغ سېلىپ، يېزا ئىگىلىك مەھسۇلاتلىرىنىڭ سۈپەت بىخەتەرلىكىنى تەكشۈرۈش، ئۆلچەش مەركىزى قۇرۇپ، بۇ جەھەتتىكى بوشلۇقنى تولدۇردى.
</S>
<S ID=5448>
شەھەرلىك يېزا ئىگىلىك مەھسۇلاتلىرىنىڭ سۈپەت بىخەتەرلىكىنى تەكشۈرۈش، ئۆلچەش مەركىزىنىڭ خادىملىرى ھەر كۈنى ئاساسلىق يېزا ئىگىلىك مەھسۇلاتلىرى ئىشلەپچىقىرىش بازىسى، توپ سېتىش بازىرى ۋە ھەر قايسى تاللا بازارلىرىغا بېرىپ، كۆكتات، مېۋە – چىۋە، چارۋامال، ئۆي قۇشلىرى مەھسۇلاتلىرى، يېمەكلىك زەمبۇرۇغى، سۇ مەھسۇلاتلىرى قاتارلىقلاردىن ئەۋرىشكە ئېلىپ، يېزا ئىگىلىك مەھسۇلاتلىرىدىكى ئورگانىك فوسفات بىرىكمىسى قاتارلىق دېھقانچىلىق دورىسى قالدۇقى ۋە ئورتېن قاتارلىق بەش خىل مەنئى قىلىنغان يۇقىرى زەھەرلىك ئورگانىك فوسفورلۇق دېھقانچىلىق دورىسى قالدۇقىنى ۋاقتىدا تەكشۈرۈپ، لاياقەتسىز بولغانلىرىنىڭ بازارغا كىرىشىنى چەكلىدى.
</S>
<S ID=5449>
نەتىجىدە، ھازىر شەھەر بويىچە يېزا ئىگىلىك مەھسۇلاتلىرىنىڭ لاياقەتلىك بولۇش نىسبىتى %100كە يەتتى.
</S>
<S ID=5450>
‏    
</S>
</TEXT>
/BODY
/DOC