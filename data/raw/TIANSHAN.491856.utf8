<DOC>
<DOCID>TIANSHAN.491856</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-01-22 15:56:12</DATE>
</HEADER>
<BODY>
<HEADLINE>
<S ID=5034>
توققۇزتارا ناھىيەسىدە مەدەنىيەت پائالىيەت ئۆيلىرى ‹‹دىن ئەسەبىيلىكى›› نى تۈگىتىش بازىسىغا ئايلاندى
</S>
</HEADLINE>
<TEXT>
<S ID=5035>
    ئابدۇسالام قادىر خەۋەر قىلىدۇ: توققۇزتارا ناھىيەسى ئاساسىي قاتلام بازا قۇرۇلۇشىنى كۈچەيتىپ، ھەممە كەنتتە مەدەنىيەت پائالىيەت ئۆيى قۇرۇپ، مەدەنىيەت – تەنتەربىيە پائالىيەتلىرىنى مىللەتلەر ئىتتىپاقلىقىنى كۈچەيتىش، ‹‹دىن ئەسەبىيلىكى››نىڭ ئالدىنى ئېلىش ۋە تۈگىتىشتىكى مۇھىم بازىغا ئايلاندۇردى.
</S>
<S ID=5036>
    توققۇزتارا ناھىيەسىنىڭ توققۇزتارا بازىرى تاشكەن باي ساز كەنت ئاھالىلەر كومىتېتىنىڭ قورۇسىدىكى پائالىيەت ئۆيى يېڭى يىل ھارپىسىدا بۆلەكچىلا قىزىپ كەتكەن بولۇپ، كەنت كادىرلىرى، كەنتكە چۈشكەن خىزمەت گۇرۇپپىسىنىڭ ئەزالىرى ۋە ئامما بىرلىكتە يېڭى يىلنى كۈتۈۋېلىش ئەدەبىيات – سەنئەت پائالىيىتىنى ئۆتكۈزۈۋاتاتتى.
</S>
<S ID=5037>
قىزىقارلىق ئويۇنلار، دېھقان سەنئەتكارلارنىڭ سەنئەت نومۇرلىرى ۋە خىزمەت گۇرۇپپىسىنىڭ پارتىيەنىڭ يېڭى سىياسەت، يېڭى تەدبىرلىرى توغرىسىدىكى تەشۋىقاتى ئاممىنىڭ كۆڭلىگە تولىمۇ ياقتى.
</S>
<S ID=5038>
    ناھىيە ھەممە كەنتتە مەدەنىيەت پائالىيەت ئۆيى بولۇشنى ئەمەلگە ئاشۇرۇش ئۈچۈن بۇلتۇردىن بۇيان مەبلەغ سېلىش سالمىقىنى زورايتىپ، مەدەنىيەت پائالىيەت ئۆيلىرىگە كېرەكلىك ئەسلىھەلەرنى تولۇقلىدى ۋە يېڭىدىن سەپلىدى.
</S>
<S ID=5039>
ناھىيەلىك پارتكوم ئاساسىي قاتلام ئىشخانىسىنىڭ مۇئاۋىن مۇدىرى يى چېڭ مۇنداق دېدى: بۇلتۇر 20 مىليون يۈەندىن ئارتۇق مەبلەغ سېلىپ، 39 كەنتتە مەدەنىيەت پائالىيەت ئۆيى سالدۇق.
</S>
<S ID=5040>
ئىچكىرى ئۆلكىلەرنىڭ شىنجاڭغا نىشانلىق ياردەم بېرىش مەبلىغى ۋە ناھىيە مالىيەسىدىن ئاجرىتىلغان 1 مىليون يۈەن مەبلەغ بىلەن پائالىيەت ئۆيلىرىنىڭ ئەسلىھەلىرىنى تولۇقلىدۇق.
</S>
<S ID=5041>
ھەر مىللەت ئاممىنى تەشكىللەپ 50 مەيدان ئويۇن قويۇپ، ئاممىنىڭ ئالقىشىغا ئېرىشتۇق.
</S>
<S ID=5042>
‏    
</S>
</TEXT>
/BODY
/DOC