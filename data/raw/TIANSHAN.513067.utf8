<DOC>
<DOCID>TIANSHAN.513067</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-27 15:10:00</DATE>
</HEADER>
<BODY>
<HEADLINE>
<S ID=22236>
ئاۋاتتا بىخەتەرلىك خىزمىتى ياخشى ئىشلەندى
</S>
</HEADLINE>
<TEXT>
<S ID=22237>
    ئامانگۈل ئۆمەر خەۋەر قىلىدۇ: ئاۋات ناھىيەسى بۇ يىل مەركەز ۋە ئاپتونوم رايوننىڭ بىخەتەر ئىشلەپچىقىرىشقا بولغان نازارەتچىلىكنى كۈچەيتىش توغرىسىدىكى ئورۇنلاشتۇرۇشىغا ئاساسەن، يوشۇرۇن ئاپەتنىڭ ئالدىنى ئېلىش تەدبىرلىرىنى ئەستايىدىل تۈزۈش، يوشۇرۇن ئوت ئاپىتى خەۋپىنى تۈگىتىش مەخسۇس ھەرىكىتىنى قانات يايدۇرۇپ ياخشى ئۈنۈمگە ئېرىشتى.
</S>
<S ID=22238>
    ناھىيەلىك ج خ ئىدارىسىنىڭ مەسئۇللىرى ھەر قايسى ئورۇنلار بىلەن بىخەتەرلىك مەسئۇلىيەتنامىسى ئىمزالاش بىلەن بىللە، خادىم سەپلەپ بېرىپ، يېتەرلىك مەبلەغ ئاجرىتىپ، بۇ خىزمەتنىڭ ئوڭۇشلۇق يۈرۈشۈشىگە كاپالەتلىك قىلدى، ج خ ئىدارىسى ئوت ئۆچۈرۈش تارماق ئەترىتىنى ئاساس قىلغان مەخسۇس بىخەتەرلىك خىزمىتى ئەترىتى قۇرۇپ، ناھىيە بازىرىنى 1 – دەرىجىلىك تور نۇقتىسى، مەھەللە ۋە يېزا – بازارلارنى 2 – دەرىجىلىك تور نۇقتىسى، كەنتلەرنى 3 – دەرىجىلىك تور نۇقتىسى قىلىپ ئايرىپ، ئۇلارغا قوشۇمچە 92 خادىم سەپلەپ بەردى، ناھىيەدىكى پائالىيەت سورۇنلىرى، كۆڭۈل ئېچىش سورۇنلىرى، سودا ساراي، مېھمانخانا، يېمەك – ئىچمەك سورۇنلىرىدىكى يوشۇرۇن خەۋپنى تۈگىتىپ، چارلاش، تەكشۈرۈش، تەشۋىق قىلىش خىزمىتىنى كۈچەيتتى.
</S>
<S ID=22239>
ئوت ئۆچۈرۈش تارماق ئەترىتى يىل بېشىدىن ھازىرغىچە ناھىيە بويىچە 708 ئورۇننى تەكشۈرۈش ئوبيېكتى قىلىپ، 700 ئورۇندىكى ئوت ئاپىتى خەۋپىنى تۈگىتىپ، 426 ئورۇنغا ئۆزگەرتىش، تەرتىپكە سېلىش ئۇقتۇرۇشى چۈشۈردى، سەككىز ئورۇننى ۋاقىتلىق پېچەتلىدى.
</S>
<S ID=22240>
‏    
</S>
</TEXT>
/BODY
/DOC