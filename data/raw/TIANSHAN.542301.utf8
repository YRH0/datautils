<DOC>
<DOCID>TIANSHAN.542301</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-08-18 13:03:29</DATE>
</HEADER>
<BODY>
<HEADLINE>
<S ID=40877>
تۆگە باقمىچىلىقىدىن ‹‹كۆكلەۋاتقان›› دېھقانلار
</S>
</HEADLINE>
<TEXT>
<S ID=40878>
    تۇرسۇن قۇربان، ۋەلى مۇسا خەۋەر قىلىدۇ: كەلپىن ناھىيەسىنىڭ گەزلىك بازىرى ئۈستۈنكى قاشئېرىق كەنتىدىن ئەخمەت ئىسلام يېقىنقى يىللاردىن بۇيان ئۆز جايىنىڭ ئەمەلىي ئەھۋالى ۋە بازار ئېھتىياجىغا ئاساسەن تۆگە باقمىچىلىقى بىلەن شۇغۇللاندى.
</S>
<S ID=40879>
ھازىر ئۇنىڭ 35 تۆگىسى بولۇپ، ھەر كۈنى تۆگە سۈتى سېتىپ 500 يۈەن ئەتراپىدا كىرىم قىلالايدىغان بولدى.
</S>
<S ID=40880>
ئۇ مۇنداق دېدى: ھازىر تۆگە يۇڭى، تۆگە سۈتى ۋە تۆگە گۆشىنىڭ بازىرى چىقىۋاتىدۇ، بولۇپمۇ تۆگە سۈتىنىڭ ئوزۇقلۇق قىممىتى يۇقىرى بولغاچقا، بازىرى ئىتتىك بولماقتا.
</S>
<S ID=40881>
   بۇ ناھىيە تەۋەلىكىدىكى 2 مىليون مودىن ئارتۇق چۆللۈك ۋە چاتقاللىق تۆگە بېقىشقا ماس كەلگەچكە، ناھىيە بويىچە تۆگە باقمىچىلىقى تېز تەرەققىي قىلدۇرۇلۇپ، ئاپتونوم رايونىمىزدا ‹‹تۆگە يۇرتى›› دېگەن نامغا ئېرىشكەنىدى.
</S>
<S ID=40882>
يېقىنقى بىرنەچچە يىلدىن بۇيان سودىگەر ۋە مەبلەغ جەلپ قىلىش يولى بىلەن 3 مىليون 500 مىڭ يۈەن مەبلەغ جەلپ قىلىپ، ئىشلەپچىقىرىشتىن توختاپ قالغان ناھىيەلىك تۆگە يۇڭى پىششىقلاش زاۋۇتىنى ئىشلەپچىقىرىشقا كىرىشتۈردى.
</S>
<S ID=40883>
ھازىر بۇ زاۋۇت يىلىغا 70 توننىدىن ئارتۇق تۆگە يۇڭى پىششىقلاپ، 20 مىليون يۈەندىن ئارتۇق مەھسۇلات قىممىتى يارىتىدىغان بولدى.
</S>
<S ID=40884>
بۇ زاۋۇت يىلدا ئىشلەپچىقارغان تۆگە يۇڭى يوتقىنى 10 مىڭغا يېتىپ، مۇشۇ تۈردىلا يىلىغا 3 مىليون يۈەندىن ئارتۇق كىرىم ياراتتى.
</S>
<S ID=40885>
جېجياڭ ئۆلكىسىدىكى بىر خۇسۇسىي كارخانىچى بۇلتۇر كەلپىندە 10 مىليون يۈەن مەبلەغ سېلىپ ‹‹خۇيمېي›› تۆگە، ئۆچكە تىۋىتى چەكلىك مەسئۇلىيەت شىركىتى قۇرۇپ، تۆگە، ئۆچكە تىۋىتى خام ئەشيا قىلىنغان كارىۋات بۇيۇملىرى ئىشلەپچىقىرىش تۈرىنى ئىشقا كىرىشتۈردى.
</S>
<S ID=40886>
بۇنىڭ بىلەن ھازىر تۆگە يۇڭى مەھسۇلاتلىرى ناھىيە ئىقتىسادى ۋە دېھقانلارنىڭ كىرىمىنى ئاشۇرۇشتىكى يارقىن نۇقتىغا ئايلاندى.
</S>
<S ID=40887>
   ناھىيەلىك چارۋىچىلىق، مال – دوختۇرلۇق ئىدارىسىنىڭ باشلىقى ساۋۇت رېشىتنىڭ تونۇشتۇرۇشىچە، ھازىر ناھىيە بويىچە تۆگىچىلىك چوڭ ئائىلىسى 100دىن كۆپرەككە، بېقىلىۋاتقان تۆگە 4000دىن كۆپرەككە يەتكەن.
</S>
<S ID=40888>

</S>
</TEXT>
/BODY
/DOC