<DOC>
<DOCID>TIANSHAN.573810</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-12-22 12:25:27</DATE>
</HEADER>
<BODY>
<HEADLINE>
<S ID=66951>
كۇچا ئىقتىساد–تېخنىكا تەرەققىيات رايونى كەسىپلەر توپىنى شەكىللەندۈرۈشكە كۈچىدى
</S>
</HEADLINE>
<TEXT>
<S ID=66952>
 ئەھمەد ئىسمائىل خەۋەر قىلىدۇ: كۇچا ئىقتىساد – تېخنىكا تەرەققىيات رايونىدىكى ئوتتۇرا، كىچىك كارخانىلار ياسىمىچىلىق ۋە كۆلەملەشكەن ئىگىلىك تىكلەش بازىسى قۇرۇش يولىدا ئۈزلۈكسىز ئىزدىنىپ، كۈچلۈك رىقابەت ئىقتىدارىغا ئىگە كەسىپلەر توپىنىڭ شەكىللىنىشىگە داغدام يول ئاچتى.
</S>
<S ID=66953>
 كۇچا ئىقتىساد – تېخنىكا تەرەققىيات رايونى ئىككى يىلدىن بۇيان تۈركۈمگە بۆلۈپ تەرەققىي قىلدۇرۇشتەك سودىگەر چاقىرىش يېڭى ئەندىزىسىنى قوللىنىپ، ماشىنا – ئۈسكۈنە ياسىمىچىلىقى، يېزا ئىگىلىك قوشۇمچە مەھسۇلاتلىرىنى پىششىقلاش، مىللىي كىيىم – كېچەك ئىشلەپچىقىرىش، كەشتىچىلىك ۋە ئېلېكتىرونلۇق سودا قاتارلىق ئالاھىدە كەسىپلەر توپىنى زور كۈچ بىلەن يېتىلدۈرۈپ، ئاپتونوم رايونىمىزنىڭ ئىچى، سىرتىدىكى داڭلىق، ئىشقا ئورۇنلاشتۇرۇش ئىقتىدارى كۈچلۈك 26 پۇقراۋى كارخانا بىلەن ھەمكارلىق مۇناسىۋىتى ئورنىتىپ، 2100 دىن ئارتۇق كىشىنى ئىشقا ئورۇنلاشتۇرۇشقا تۈرتكە بولدى.
</S>
<S ID=66954>
سېلىنىدىغان مەبلەغ 500 مىليون يۈەندىن تۆۋەن تۈر قۇرۇلۇشلىرىنى بىۋاسىتە تەستىقلاپ، مۇناسىۋەتلىك رەسمىيەتلەرنى ئۈچ كۈن ئىچىدە بېجىرىپ بەردى.
</S>
<S ID=66955>
قەرەللىك تۈر مۇزاكىرە قىلىش يىغىنى ئېچىپ، ‹‹بىر ئىشنى بىر مۇھاكىمە قىلىش››، ‹‹بىر كارخانىغا بىر سىياسەت قوللىنىش›› ئارقىلىق تۈر قۇرۇلۇشلىرىنىڭ راۋان يۈرۈشىشىگە ‹‹يېشىل چىراغ›› يېقىپ بەردى.
</S>
<S ID=66956>
ئاپتونوم رايونىمىزنىڭ ئىچى، سىرتىدىكى مىللىي كىيىم – كېچەك ۋە كەشتىچىلىك ساھەسىدىكى باشلامچى كارخانىلارنى ماكانلىشىشقا جەلپ قىلىپ، داڭلىق مەھسۇلات لايىھەلەش، مەھسۇلاتلارنىڭ سېتىلىش يوللىرىنى كېڭەيتىش، ئىشچى تەربىيەلەش ۋە كەسىپ – تېخنىكا بويىچە يېتەكلەش جەھەتلەردە خىزمەت قىلدۇرۇپ، پۇقراۋى كارخانىلارنىڭ ھەمكارلىشىپ تەڭ تەرەققىي قىلىشىغا تۈرتكە بولدى.
</S>
<S ID=66957>
‏
</S>
</TEXT>
/BODY
/DOC