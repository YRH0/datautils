<DOC>
<DOCID>TIANSHAN.566734</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-11-22 16:43:01</DATE>
</HEADER>
<BODY>
<HEADLINE>
<S ID=60952>
دېھقان ئايال مىننەتدارلىقى ۋە ئارزۇسىنى كەشتىدە ئىپادىلىدى
</S>
</HEADLINE>
<TEXT>
<S ID=60953>
 تاھىرجان نىياز خەۋەر قىلىدۇ: شايار ناھىيەسىنىڭ تويبولدى بازىرى قۇمئېرىق كەنتى 2 – مەھەللىسىدىكى 33 ياشلىق خەلچەم ئاۋۇت بىر جۈپ چېۋەر قولى ئارقىلىق ۋەتەنگە بولغان مىننەتدارلىقى، ئارزۇ – ئارمانلىرىنى ھەر خىل شەكىلدە كەشتىلەپ، كىشىلەرنى ھەيران قالدۇرۇپ كېلىۋاتقان دېھقان ئايال.
</S>
<S ID=60954>
 خەلچەم ئاۋۇت كىچىكىدىن ئۆگەنگەن كەشتىچىلىك ھۈنىرىدىن پايدىلىنىپ، جۇڭگو خەلقىنى ھازىرقىدەك بەختىيار تۇرمۇشقا ئېرىشتۈرگەن جۇڭگو كوممۇنىستىك پارتىيەسىگە، دۆلەت رەھبەرلىرىگە ئائىلىسىدىكىلەرنىڭ مىننەتدارلىقىنى بىلدۈرۈش ئۈچۈن، بىر قانچە يىلدىن بۇيان بوش ۋاقتىدىن پايدىلىنىپ، ماۋزېدۇڭ، دىڭ شياۋپىڭ، جياڭ زېمىن، خۇجىنتاۋ، شى جىنپىڭ قاتارلىق دۆلەت رەھبەرلىرىنىڭ سۈرىتىنى كەشتىلەپ، ئەينەك رامكىغا ئېلىپ ساقلاپ كەلدى.
</S>
<S ID=60955>
خەلچەم ئاۋۇت بۇ يىل يەنە ئاپتونوم رايوننىڭ ‹‹مىللەتلەر ئىتتىپاقلىقى – تەرەققىياتى يىلى››غا ئاتاپ ۋە ھەممە كىشىنىڭ مىللەتلەر ئىتتىپاقلىقىنى ياخشىلاشقا كۈچ چىقىرىشىنى ئۈمىد قىلىپ، تولۇقسىز ئوتتۇرا مەكتەپتە ئوقۇيدىغان قىزى بىلەن بىللە ئۇزۇنلۇقى بىر مېتىر، كەڭلىكى ئىككى مېتىر رەختكە دۆلەت رەھبەرلىرى، 56 مىللەت كىشىلىرىنىڭ سۈرىتى ۋە ئۇيغۇرچە، خەنزۇچە ‹‹ئىتتىپاقلىق كۈچ، ئىتتىپاقلىق غەلىبە›› دېگەن خەتلەرنى كەشتىلەپ پۈتكۈزدى.
</S>
<S ID=60956>
 خەلچەم ئاۋۇتنىڭ شىنجاڭ يېزا ئىگىلىك كەسپىي تېخنىكا ئىنستىتۇتىدا ئوقۇۋاتقان ئوغلى ئەكبەر ئېزىز مۇنداق دېدى: ئانام كەشتە بۇيۇملىرى ئارقىلىق ئائىلىمىزنىڭ پارتىيە، ھۆكۈمەتكە بولغان رەھمىتىنى ئىپادىلىدى.
</S>
<S ID=60957>
ھەممىمىز پارتىيەگە، ۋەتەنگە بولغان مىننەتدارلىقىمىزنى بىلدۈرۈشىمىز، مىللەتلەر ئىتتىپاقلىشىپ، بىر ئائىلە كىشىلىرىدەك بولۇشىمىز كېرەك.
</S>
</TEXT>
/BODY
/DOC