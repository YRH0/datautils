<DOC>
<DOCID>TIANSHAN.523796</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-18 17:40:38</DATE>
</HEADER>
<BODY>
<HEADLINE>
<S ID=28336>
خىزمەت گۇرۇپپىسى دېھقانلارنى تەجرىبە ئۆگىنىشكە تەشكىللىدى
</S>
</HEADLINE>
<TEXT>
<S ID=28337>
    رەيھانگۈل تۇرغۇن خەۋەر قىلىدۇ: ئاپتونوم رايونلۇق ئىقتىساد ئۇچۇرلاشتۇرۇش كومىتېتىدىن مەكىت ناھىيەسىنىڭ قۇمقۇسار يېزىسى خۇمدان مەھەللە كەنتىگە چۈشكەن خىزمەت گۇرۇپپىسى كەنتتىكى ئىگىلىك تىكلىگۈسى بار، يېڭىلىققا ئىنتىلىدىغان 30 دىن ئارتۇق ياشنى پوسكام ناھىيەسىگە بېرىپ تەجرىبە ئۆگىنىشكە تەشكىللەپ، ئۇلارنىڭ نەزەر دائىرىسىنى كېڭەيتىپ، ئىگىلىك تىكلەش قىزغىنلىقىنى قوزغىدى.
</S>
<S ID=28338>
   دېھقانلار بۇ قېتىمقى پائالىيەتتە پوسكام ناھىيەسىنىڭ سانائەت رايونى ۋە ‹‹ئالتۇن توغراق›› ساياھەت مەنزىرە رايونىنى ئېكسكۇرسىيە قىلدى. ئۇلار ‹‹ئالتۇن توغراق›› ساياھەت رايونىدا پوسكام ناھىيەسىنىڭ تارىخىي مەدەنىيىتى، قۇرۇلۇش نەتىجىلىرى ۋە پوسكام ناھىيەسىنىڭ يېقىنقى يىللاردىن بۇيان قولغا كەلتۈرگەن نەتىجىلىرى ۋە كەلگۈسى تەرەققىيات پىلانى بىلەن تونۇشقان بولسا، سانائەت رايونىدا ھەرخىل قول ھۈنەر بۇيۇملىرىنى كۆردى ھەم دېھقانلار كەسپىي ھەمكارلىق كوپىراتىپلىرىدا زىيارەتتە بولدى. ھەمكارلىق كوپىراتىپلىرىنىڭ تەرەققىيات مۇساپىسى، تىجارەت ئەندىزىسى، ئىختىساسلىق خادىملارنى يېتىشتۈرۈش، بازار ئېچىش ئەھۋالى ۋە تەرەققىيات پىلانى قاتارلىقلارنى تەپسىلىي ئىگىلىدى ۋە شۇ جايدىكى بېيىش ماھىرلىرى بىلەن تەجرىبە ئالماشتۇردى. بۇ قېتىمقى ئۆگىنىشتە دېھقانلار نەزەر دائىرىسىنى كېڭەيتىپ، ئۆزلىرىنىڭ قىزىقىشى بويىچە ھۈنەر – كەسىپ بىلەن شۇغۇللىنىشقا ئىرادە باغلىدى.
</S>
<S ID=28339>
   خىزمەت گۇرۇپپىسىنىڭ باشلىقى ۋاڭ چىڭ: بىز كەنتتىكى ياشلارنىڭ نەزەر دائىرىسىنى كېڭەيتىش، ئىدىيەسىدە ئۆزگىرىش ھاسىل قىلىش، ئۇلاردا ئىگىلىك تىكلەش نىشانى تۇرغۇزۇش، بالدۇرراق نامراتلىقتىن قۇتۇلۇپ بېيىش يولىغا مېڭىشقا يېتەكلەش مەقسىتىدە بۇ قېتىمقى پائالىيەتنى ئۇيۇشتۇردۇق، – دېدى.
</S>
<S ID=28340>
‏
</S>
</TEXT>
/BODY
/DOC