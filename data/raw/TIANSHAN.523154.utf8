<DOC>
<DOCID>TIANSHAN.523154</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-05-15 13:22:22</DATE>
</HEADER>
<BODY>
<HEADLINE>
<S ID=28136>
ئىگەچىدە پورەكلەپ ئېچىلغان مىللەتلەر ئىتتىپاقلىقى گۈللىرى
</S>
</HEADLINE>
<TEXT>
<S ID=28137>
   پەرھات مىجىت، رىزۋانگۈل راھمان خەۋەر قىلىدۇ: شايار ناھىيەسىنىڭ تويبولدى بازىرى يېڭى ئىگەچى كەنت باشلانغۇچ مەكتىپى 3 – ئاينىڭ باشلىرىدا شىنجاڭ پېداگوگىكا ئۇنىۋېرسىتېتىدىن مائارىپقا ياردەم بېرىش ئۈچۈن كەلگەن پىراكتىكانت ئوقۇتقۇچىلارنى كۈتۈۋالدى.
</S>
<S ID=28138>
   تويبولدى بازىرىنىڭ يېڭى ئىگەچى كەنتى باشلانغۇچ مەكتىپىدىكى پىراكتىكانت ئوقۇتقۇچى ساۋ مىڭتىڭ مۇنداق دېدى: بۇ يەرگە يېڭى كەلگەندە بۇ يەرنىڭ تۇرمۇش مۇھىتى، ئۆرپ – ئادىتىگە كۆنەلمەي قېلىشىمدىن ئەندىشە قىلغانىدىم. مەن شىمالىي شىنجاڭدا تۇغۇلۇپ چوڭ بولغان، شىمالىي شىنجاڭ بىلەن جەنۇبىي شىنجاڭنىڭ كىلىماتى، رايون پەرقى، تۇرمۇش ئادىتى ئانچە ئوخشىمايدىكەن. شۇنداقتىمۇ مەن بۇ يەرگە كەلگەندىن كېيىن تېزلا كۆنۈپ قالدىم. ئۇ يەنە مۇنداق دېدى: مەكتەپتىكى ئوقۇغۇچىلارنىڭ خەنزۇ تىلى ئاساسى بىر قەدەر ئاجىز بولسىمۇ، ئۇلارنىڭ خەنزۇ تىلىنى ئۆگىنىش قىزغىنلىقى ئىنتايىن يۇقىرى ئىكەن. ئۇلار بىزنى يېقىن تۇغقىنىدەك كۆرىدۇ. بىز دەرسخانىدا مۇئەللىم بولساق، دەرستىن سىرتقى ۋاقىتلاردا ئوقۇغۇچىلار بىلەن بىرلىكتە كارتون فىلىم كۆرۈپ، شۇنداق ئېجىل – ئىناق ئۆتۈۋاتىمىز.
</S>
<S ID=28139>
   بۇ مەكتەپنىڭ ئوقۇتقۇچىسى ئانارگۈل مىجىتنىڭ خەنزۇ تىلى سەۋىيەسى بىر قەدەر يۇقىرى بولۇپ، ئۇ ئوقۇتۇش ۋە تۇرمۇشتا خەنزۇ ئوقۇتقۇچىلار بىلەن قوشماقلىشىپ ئارسال ۋاقىتلاردا ئۇلار بىلەن بىللە دەرس تەييارلاپ، مەكتەپنىڭ مىللەتلەر ئىتتىپاقلىقىنى ئەتراپىدىكى كىچىك ئىشلاردىن باشلاپ، بالىلارنى ياخشى تەربىيەگە ئىگە قىلىپ، خىزمەتداشلىرى بىلەن ئىناق، ئىتتىپاق ئۆتۈپ كەلدى. ئانارگۈل مىجىت مۇنداق دېدى: بىز سىنىپتا ياكى كۈندىلىك تۇرمۇشتا بولسۇن ئوقۇغۇچىلارنى ‹‹قوش تىل››دا ۋە مىللەتلەر ئىتتىپاقلىقىنى كۈچەيتىش بويىچە تەربىيەلەشكە ئەھمىيەت بېرىپ، مىللەتلەر ئىتتىپاقلىقىنى ئۆزىمىزدىن، ئەتراپىمىزدىكى ئىشلاردىن باشلاپ، ئىتتىپاقلىق گۈللىرىنى پورەكلەپ ئېچىلدۇردۇق.
</S>
<S ID=28140>
   بۇ باشلانغۇچ مەكتەپتىكى پىراكتىكانت ئوقۇتقۇچى ليۇ جياڭخۇا مۇنداق دېدى: ئوقۇتۇش خىزمىتىدە قىيىنچىلىققا يولۇقساق پېشقەدەم ئوقۇتقۇچىلاردىن مەسلىھەت سورىدۇق. پېشقەدەم ئوقۇتقۇچىلار قىزغىنلىق بىلەن بىزگە ياردەم قىلدى. دەرس ۋاقتىدا ئۆگەتمەكچى بولغان سۆزلەرنى ئوقۇغۇچىلارغا خەنزۇ تىلىدا نەچچە قېتىم سۆزلەپ بېرىپ ئۇيغۇر تىلىدا ئاساسىي مەنىسىنى دەپ بەرسەكلا ئوقۇغۇچىلار ئاسان چۈشۈنىۋالىدىكەن. مېنىڭ بۇ يەردىكى پىراكتىكا تۇرمۇشۇم ھاياتىمدىكى ئەڭ گۈزەل ئەسلىمە بولۇپ قالدى.
</S>
<S ID=28141>
   مەيلى ئوقۇتۇشتا بولسۇن ياكى كۈندىلىك تۇرمۇشتا بولسۇن ساۋ مىڭتىڭ ۋە ئۇنىڭ ھەمراھلىرى مەكتەپتىكى ئىناق كەيپىيات، دوستانە مۇئامىلىدىن دىلى سۆيۈنۈپ، ئاساسىي قاتلامنىڭ مۇھىتىغا تېزلا كۆنۈپ كەتتى.
</S>
</TEXT>
/BODY
/DOC