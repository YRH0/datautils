<DOC>
<DOCID>TIANSHAN.557950</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-20 12:42:09</DATE>
</HEADER>
<BODY>
<HEADLINE>
<S ID=54479>
قاراقاش ناھىيەسىدىكى ئايال كارخانىچىلار تۈر مەبلىغىدىن بەھرىمەن بولدى
</S>
</HEADLINE>
<TEXT>
<S ID=54480>
    قاراقاش ناھىيەسى يېقىندا ئاپتونوم رايونلۇق ئاياللار بىرلەشمىسى يولغا قويغان ئاياللار قول ھۈنەر بويۇملىرىنى ئىشلەپچىقىرىشنى كېڭەيتىش تۈرى مەبلىغى ۋە جەنۇبىي شىنجاڭنىڭ ‹‹ئۇچقۇن پىلانى›› تۈر مەبلىغىنى تارقىتىش مۇراسىمى ئۆتكۈزۈپ، 24 ئايال كارخانىچىغا 7 مىليون 350 مىڭ يۈەن تۈر مەبلىغى تارقاتتى.
</S>
<S ID=54481>
    بۇ قېتىم ‹‹ئىككى خىل›› تۈر مەبلىغىدىن بەھرىمەن بولغان كارخانىلارنىڭ مەھسۇلات ئىشلەپچىقىرىش دائىرىسى توقۇمىچىلىق، كەشتىچىلىك، كىيىم – كېچەك، تېرىقچىلىق، باقچىمىلىق قاتارلىقلارنى ئۆز ئىچىگە ئالىدىغان بولۇپ، كارخانا ياكى كەسپىي ھەمكارلىق كوپىراتىپى قۇرغان ئايال كارخانىچىلارنىڭ يىللىق مەھسۇلات ئىشلەپچىقىرىش مىقدارى ۋە سېتىش سوممىسىنىڭ ئاز – كۆپلۈكى بويىچە 100 مىڭ يۈەندىن 500 مىڭ يۈەنگىچە تۈر مەبلىغى تارقىتىلدى.
</S>
<S ID=54482>
    قاراقاش ناھىيەلىك ‹‹يېڭى يۇلتۇز›› قول ھۈنەرۋەنچىلىك، باقمىچىلىق دېھقانلار كەسپىي ھەمكارلىق كوپىراتىپىنىڭ مەسئۇلى جەننەتخان ئابلىز مۇنداق دېدى: بۇ قېتىم 500 مىڭ يۈەن تۈر مەبلىغىگە ئېرىشىپ، كوپىراتىپنى تەرەققىي قىلدۇرۇش ئىشەنچىم ئاشتى.
</S>
<S ID=54483>
بۇ مەبلەغدىن پايدىلىنىپ زاۋۇت كۆلىمىنى 500 كىۋادرات مېتىرغا يەتكۈزۈپ، 200 ئايالنى ئىشقا ئورۇنلاشتۇرۇپ، ئۇلارنىڭ بالدۇرراق نامراتلىقتىن قۇتۇلۇشىغا ياردەم قىلىمەن.
</S>
<S ID=54484>
    خوتەن ۋىلايەتلىك ئاياللار بىرلەشمىسىنىڭ رەئىسى مۇيەسسەر ئەخمەت مۇنداق دېدى: بۇنىڭدىن كېيىن يۇقىرى دەرىجىلىك ئورۇنلارنىڭ تۈر مەبلىغىنى داۋاملىق قولغا كەلتۈرۈپ، ئايال كارخانىچىلارغا بولغان يېتەكچىلىك، مۇلازىمەتنى كۈچەيتىپ، ئاياللارنىڭ جەمئىيەتتىكى ئورنىنى يۇقىرى كۆتۈرۈپ، جەمئىيەتكە ئاكتىپ ئېنېرگىيە تارقىتىمىز.
</S>
<S ID=54485>
‏    
</S>
</TEXT>
/BODY
/DOC