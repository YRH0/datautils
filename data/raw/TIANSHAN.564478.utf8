<DOC>
<DOCID>TIANSHAN.564478</DOCID>
<HEADER>
<CLASS>شىنجاڭ</CLASS>
<DATE>2016-11-13 13:23:35</DATE>
</HEADER>
<BODY>
<HEADLINE>
<S ID=58775>
ئاپتونوم رايونىمىز كۆمۈر ئىشلەپچىقىرىش ئىقتىدارىغا ئېسىلىۋالماسلىق نىشان، ۋەزىپىسىنى مۇددەتتىن بۇرۇن ئاشۇرۇپ ئورۇندىدى
</S>
</HEADLINE>
<TEXT>
<S ID=58776>
    شى شىن خەۋەر قىلىدۇ: شۈجۇ كانچىلىق گۇرۇھى تارباغاتاي تۆمۈر، كۆمۈر ئېنېرگىيە چەكلىك شىركىتىنىڭ ‹‹شېڭيۈەن›› كۆمۈر كان ( 450 مىڭ توننا / يىل) قۇدۇقى مەڭگۈلۈك تاقالدى، بۇ، ئاپتونوم رايونىمىزنىڭ بۇ يىل كۆمۈر ئىشلەپچىقىرىش ئىقتىدارىغا ئېسىلىۋالماسلىق ۋەزىپىسىنى مۇددەتتىن بۇرۇن ئاشۇرۇپ ئورۇندىغانلىقىدىن دېرەك بېرىدۇ.
</S>
<S ID=58777>
11 – ئاينىڭ 3 – كۈنى ئاپتونوم رايونلۇق تەرەققىيات ۋە ئىسلاھات كومىتېتىدىن ئىگىلىشىمچە، بۇ يىل كىرگەندىن بۇيان، ئاپتونوم رايونىمىز كۆمۈر ئىشلەپچىقىرىش ئىقتىدارىغا ئېسىلىۋالماسلىق خىزمىتىدە كۆرۈنەرلىك ئۈنۈم ھاسىل قىلغان بولۇپ، نىشاندىكى ۋەزىپە دۆلەتنىڭ تەلىپىدىن مۇددەتتىن بىر ئاي بۇرۇن ئورۇندالغان.
</S>
<S ID=58778>
    ھازىرغا قەدەر ئاپتونوم رايونىمىزدا جەمئىي 21 كۆمۈر كان تاقالغان بولۇپ، دۆلەتنىڭ نىشان مەسئۇلىيەتنامە پىلانىدا ئورۇنداش تەلەپ قىلىنغان 17 ۋەزىپىدىن تۆتى ئاشۇرۇپ ئورۇندالغان؛ كۆمۈر ئىشلەپچىقىرىش ئىقتىدارىغا ئېسىلىۋالماسلىق ۋەزىپىسى 2 مىليون 740 مىڭ توننا ئورۇندىلىپ، يىللىق نىشان، ۋەزىپىنىڭ ئورۇندىلىشى %115كە يەتكۈزۈلۈپ، 360 مىڭ توننا ئاشۇرۇپ ئورۇندالغان.
</S>
<S ID=58779>
    بۇ يىل كىرگەندىن بۇيان، ئاپتونوم رايونىمىز ئىلگىرى – كېيىن بولۇپ ‹‹شىنجاڭ ئۇيغۇر ئاپتونوم رايونىنىڭ كۆمۈرچىلىك كەسپىدىكى ئىشلەپچىقىرىش ئىقتىدارى ئېشىپ كېتىش مەسىلىسىنى ھەل قىلىش توغرىسىدىكى يولغا قويۇش لايىھەسى››، ‹‹شىنجاڭ ئۇيغۇر ئاپتونوم رايونىنىڭ 2016 – يىلى كۆمۈرچىلىك كەسپىدىكى ئىشلەپچىقىرىش ئىقتىدارى ئېشىپ كېتىش مەسىلىسىنى ھەل قىلىش توغرىسىدىكى يولغا قويۇش لايىھەسى›› قاتارلىق ئالاقىدار يانداش سىياسەت، ھۆججەتلەرنى ئېلان قىلىپ، كۆمۈر ئىشلەپچىقىرىش ئىقتىدارىغا ئېسىلىۋالماسلىق خىزمىتىنىڭ يولغا قويۇلۇشىنى سىياسەت، تۈزۈم جەھەتتىن كاپالەتلەندۈردى ۋە ئىلگىرى سۈردى.
</S>
<S ID=58780>
    ئاپتونوم رايونىمىزنىڭ كۆمۈرچىلىك كەسپىدىكى ئىشلەپچىقىرىش ئىقتىدارىغا ئېسىلىۋالماسلىق مەسىلىسىنى ھەل قىلىش رەھبەرلىك گۇرۇپپىسى ئىشخانىسى باش بولۇپ، ئاساسلىق ئەزا ئورۇنلار بىلەن، كۆمۈر ئىشلەپچىقىرىش ئىقتىدارغا ئېسىلىۋالماسلىقنى يولغا قويغان 10 ۋىلايەت، ئوبلاست ۋە ئالاقىدار كارخانىلارغا كۆپ قېتىم بېرىپ، تەكشۈرۈپ تەتقىق قىلىش، ھەيدەكچىلىك قىلىش، يېتەكچىلىك قىلىش خىزمىتىنى قانات يايدۇرۇپ، ھەقىقىي كاپالەتلىك قىلىش، ئىشلەپچىقىرىش ئىقتىدارىغا ئېسىلىۋالماسلىق نىشان، ۋەزىپىسىنى دەل جايىدا ئەمەلىيلەشتۈرۈشكە كاپالەتلىك قىلدى.
</S>
<S ID=58781>
    ئاپتونوم رايون يەنە مەركەزنىڭ شىنجاڭنىڭ كۆمۈر ئىشلەپچىقىرىش ئىقتىدارىغا ئېسىلىۋالماسلىقنى قوللاش مەخسۇس مۇكاپات – تولۇقلىما مەبلىغىدىن 188 مىليون 350 مىڭ يۈەننى قولغا كەلتۈردى، ھازىر مەبلەغ تولۇق نەقلىشىپ، تاقالغان كانلاردىن چېكىندۈرۈلگەن 1584 كۆمۈر كان ئىشچى – خىزمەتچىسىنى ئورۇنلاشتۇرۇشقا ئىشلىتىلدى.
</S>
<S ID=58782>

</S>
</TEXT>
/BODY
/DOC