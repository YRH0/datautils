<DOC>
<DOCID>TIANSHAN.518476</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-19 15:33:37</DATE>
</HEADER>
<BODY>
<HEADLINE>
<S ID=25820>
ئەمەلىي ئىشلار كەنتتىكىلەرنىڭ ئالقىشىغا ئېرىشتى
</S>
</HEADLINE>
<TEXT>
<S ID=25821>
  دىلشاد غوجائەھمەد
</S>
<S ID=25822>
   ئاپتونوم رايونلۇق خەلق قۇرۇلتىيى دائىمىي كومىتېتىدىن قاغىلىق ناھىيەسىنىڭ سايباغ يېزىسى توغرال كەنتىگە چۈشكەن خىزمەت گۇرۇپپىسىدىكى كادىرلارنىڭ خەنزۇ تىلى ئۆگىنىش، قانۇن ساۋاتلىرىنى ئومۇملاشتۇرۇش سىنىپى ئېچىپ، دېھقانلارنىڭ قانۇن ئېڭىنى ئۆستۈرۈش ئۈچۈن تىرىشىۋاتقانلىقىنى ئاڭلاپ، يېقىندا توغرال كەنتىگە باردىم.
</S>
<S ID=25823>
سىنىپتا ھەيۋەتلىك دۆلەت شېئىرى ياڭراۋاتاتتى، سىنىپتىكى 100 گە يېقىن كۇرسانت ھاياجانغا چۆمۈپ، دۆلەت شېئىرىنى ئېيتماقتا ئىدى، ئارقىدىن خىزمەت گۇرۇپپىسىنىڭ مۇئاۋىن باشلىقى نۇرگۈل كېرەم ‹‹ئاساسىي قانۇندا بەلگىلەنگەن پۇقرالارنىڭ ئاساسلىق ھوقۇقى ۋە مەجبۇرىيىتى›› تېمىسىدا دەرس سۆزلىدى، يېرىم سائەتتىن كېيىن خىزمەت گۇرۇپپىسىدىكى جاۋ لىجۈن، جۇڭ شىنخۇڭنىڭ يېتەكچىلىكىدە كۇرسانتلار خەنزۇ تىلى ئۆگىنىشكە باشلىدى.
</S>
<S ID=25824>
  ـ مەن جۇڭخۇا خەلق جۇمھۇرىيىتى پۇقراسى...
</S>
<S ID=25825>
   ـ مەن ۋەتىنىمنى، يۇرتۇمنى سۆيىمەن...
</S>
<S ID=25826>
   ـ مەن قاغىلىق ناھىيەسىنىڭ سايباغ يېزىسى توغرال كەنتىدىن...
</S>
<S ID=25827>
   بۇ دىيالوگلارنى خەنزۇ تىلىدا راۋان دېيەلىگەنلىكىدىن خۇشال بولۇشۇپ كەتكەن كۇرسانتلارنىڭ چېھرىدە تەبەسسۇم جىلۋىلىنىپ تۇراتتى.
</S>
<S ID=25828>
   كەنتكە چۈشكەن كادىرلار ئاچقان سىنىپتا قانۇن ئۆگىنىش ئارقىلىق قانۇندىن پايدىلىنىشنىڭ مۇھىملىقىنى بىلىۋالدىم، شۇنىڭ بىلەن بىللە، خەنزۇ تىلىنى ياخشى ئۆگىنىشنىڭ تۇرمۇشۇمغا نۇرغۇن قولايلىق ئېلىپ كېلىدىغانلىقىنى بىلىۋالدىم، دېدى كۇرسقا قاتنىشىۋاتقان دېھقان تۇرسۇنگۈل ھەسەن.
</S>
<S ID=25829>
   كەنتكە چۈشكەن كادىرلار ئائىلىلەرگە كىرىپ ئەھۋال ئىگىلەش داۋامىدا تىل ئۇقۇشماسلىق سەۋەبىدىن كەنتكە چۈشكەن خەنزۇ كادىرلار بىلەن كەنتتىكىلەر ئوتتۇرىسىدا تەرجىمان زۆرۈر بولۇۋاتقانلىقىنى، ھەر خىل ئامىللار تۈپەيلىدىن كەنتتىكىلەرنىڭ قانۇن ئېڭىنىڭ تۆۋەنلىكىنى ھېس قىلدى.
</S>
<S ID=25830>
ئۇلار ئىشنى ئالدى بىلەن خەنزۇ تىلى ئۆگىتىش ۋە قانۇن ساۋاتلىرىنى ئومۇملاشتۇرۇشتىن باشلاشنى قارار قىلدى.
</S>
<S ID=25831>
  خىزمەت گۇرۇپپىسىنىڭ مۇئاۋىن باشلىقى نۇرگۈل كېرەم كەنتكە چۈشكەن كادىرلارنى سەپەرۋەرلىككە كەلتۈرۈپ، تەييارلىقنى باشلىۋەتتى.
</S>
<S ID=25832>
ئاپتونوم رايونلۇق خەلق قۇرۇلتىيى دائىمىي كومىتېتىمۇ كەنتكە چۈشكەن كادىرلارنىڭ خىزمىتىنى زور كۈچ بىلەن قوللاپ، ئۇلارغا ‹‹خەنزۇ تىلىدىن 500 سۆزلۈك›› ناملىق كىتابتىن 500 نى ئەۋەتىپ بېرىپ، دېھقانلارنىڭ كىتاب مەسىلىسىنى ھەل قىلدى.
</S>
<S ID=25833>
   تەييارلىقلار جىددىي ئىشلىنىپ، مارتنىڭ بېشىدىلا ئوقۇش باشلاندى. ئوقۇش باشلانغان كۈنى كۇرسانتلار سىنىپقا پاتماي قالدى، دېھقانلار كەنتكە چۈشكەن كادىرلاردىن ھەتتا ئوقۇش ۋاقتىنى ئۇزارتىپ بېرىشنى تەلەپ قىلدى.
</S>
<S ID=25834>
   بۇ سىنىپنى ئېچىشتا ئالدى بىلەن كەنتتىكىلەرنىڭ خەنزۇ تىلى سەۋىيەسىنى ئۆستۈرۈش، سىرتقا چىقىپ ئىشلەيدىغانلارنىڭ ئىشقا ئورۇنلىشىشىغا پۇرسەت يارىتىپ بېرىشنى ئويلاشتۇق، شۇنىڭ بىلەن بىللە، كەنتتىكىلەرنىڭ ۋەتەنپەرۋەرلىك ئېڭىنى كۈچەيتىشنى مەقسەت قىلدۇق، دېدى خىزمەت گۇرۇپپىسىنىڭ باشلىقى ليۇ خۇەيچۈن، يەنە بىرى، بۇ يىل ئېلىمىزنىڭ ‹‹7 – بەش يىل››لىق قانۇننى ئومۇملاشتۇرۇش پىلانىنىڭ تۇنجى يىلى، شۇنداقلا ‹‹ئاپتونوم رايوننىڭ مىللەتلەر ئىتتىپاقلىقى – تەرەققىياتى خىزمىتى نىزامى›› ئېلان قىلىنغاندىن كېيىنكى تۇنجى تەشۋىقات يىلى، بىز ‹‹ئاساسىي قانۇن››، ‹‹جىنايى ئىشلار قانۇنىنىڭ تۈزىتىلمىسى (9)››، ‹‹شىنجاڭ ئۇيغۇر ئاپتونوم رايونىنىڭ دىن ئىشلىرى نىزامى››، ‹‹شىنجاڭ ئۇيغۇر ئاپتونوم رايونىنىڭ مىللەتلەر ئىتتىپاقلىقى – تەرەققىياتى خىزمىتى نىزامى›› قاتارلىق مۇھىم قانۇن – نىزاملارنى ئومۇملاشتۇرۇش ئارقىلىق كەنتتىكىلەرنىڭ قانۇن ئېڭى ۋە ھوقۇقىنى قوغداش ئېڭىنى يەنىمۇ ئۆستۈرۈشنى، ئەسەبىيلىك ئىدىيەسىنىڭ سىڭىپ كىرىشىگە قارشى تۇرۇش ئىقتىدارىنى ئۆستۈرۈشنى مەقسەت قىلدۇق.
</S>
<S ID=25835>
   كادىرلار كەنتكە چۈشكەندىن بۇيان ئەلرايىنى ئىگىلەش جەريانىدا نامراتلىقنى تۈگىتىش خىزمىتىنىمۇ مۇھىم خىزمەت قاتارىدا چىڭ تۇتۇپ ئىشلىدى.
</S>
<S ID=25836>
كىمنى يۆلەش، كىم يۆلەش، قانداق يۆلەش ھەققىدە كۆپ قېتىم كەنت رەھبەرلىرى بىلەن پىكىرلىشىپ، كەنت بويىچە قىيىنچىلىقى بار 29 ئائىلىلىك دېھقاننى قانداق قىلىپ نامراتلىقتىن قۇتۇلدۇرۇش ھەققىدە تەدبىر ۋە لايىھە تۈزدى، ئائىلىسىدە قىيىنچىلىقى بار 20 ئائىلىگە يەر تەۋرەشكە چىداملىق ئۆي سېلىپ بېرىش ھەققىدە مۇناسىۋەتلىك تارماقلار بىلەن پىكىرلىشىپ بۇ ئىشنى ئەمەلىيلەشتۈردى.
</S>
<S ID=25837>
   ئۇقۇشىمچە، كەنتكە چۈشكەن كادىرلار ئائىلىسىدە قىيىنچىلىقى بارلارنى ئەسقاتىدىغان كەسىپلەر ۋە تېخنىكا بويىچە تەربىيەلەشنى قارار قىلىپ، ئاپتونوم رايونلۇق خەلق قۇرۇلتىيى دائىمىي كومىتېتىغا بۇ ھەقتە مەخسۇس دوكلات سۇنۇپتۇ، خىزمەت گۇرۇپپىسىنىڭ باشلىقى ليۇ خۇەيچۈن ئۆز يېنىدىن 12 مىڭ يۈەن چىقىرىپ، ئائىلىسىدە قىيىنچىلىقى بارلارغا ياردەم قىپتۇ. خىزمەت گۇرۇپپىسىنىڭ كادىرى چېڭ باۋجۇڭ ساخاۋەت ئورۇنلىرى بىلەن ئالاقىلىشىپ، 100 قۇرغا يېقىن كىيىم ئەكىلىپ كەنتتىكىلەرگە تارقىتىپ بېرىپتۇ.
</S>
<S ID=25838>
كۆپ قېتىم تەشۋىقات – تەربىيە پائالىيىتىنى قانات يايدۇرۇپ، ‹‹نىكاھ قانۇنى››، ‹‹ئاياللارنىڭ ھوقۇق – مەنپەئىتىنى قوغداش قانۇنى›› قاتارلىقلاردىن زېھىن سىناش مۇسابىقىسى ئۆتكۈزۈپتۇ، دېھقانلارنىڭ ئېتىز – ئېرىق ئىشلىرىغا ياردەملىشىپ، ئاممىنىڭ قەلبىنى ھەقىقىي مايىل قىپتۇ.
</S>
<S ID=25839>
‏
</S>
</TEXT>
/BODY
/DOC