<DOC>
<DOCID>TIANSHAN.505525</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-04 18:09:21</DATE>
</HEADER>
<BODY>
<HEADLINE>
<S ID=17875>
ئاۋات ناھىيەسى پەن–تېخنىكا خاس ۋەكىللىرىنىڭ رولىنى جارى قىلدۇردى
</S>
</HEADLINE>
<TEXT>
<S ID=17876>
   ئامانگۈل ئۆمەر خەۋەر قىلىدۇ: ئاۋات ناھىيەسى خىزمەت ئۇسۇلىدا يېڭىلىق يارىتىپ، پەن – تېخنىكا خاس ۋەكىللىرىنىڭ پەننى ئومۇملاشتۇرۇش ۋە دېھقان – چارۋىچىلارنى ئىلغار تېخنىكا بىلىملىرى بويىچە تەربىيەلىشىگە تۈرتكە بولۇش ئۈچۈن 216 پەن – تېخنىكا خاس ۋەكىلىنى قايتا تەكلىپ قىلىپ، ئۇلار بىلەن ئىلمىي تېرىقچىلىق، يېڭى تېخنىكىلارنى كېڭەيتىش، باغ – ئورمانچىلىق، ئەسلىھەلىك يېزا ئىگىلىكى، يېشىل يېزا ئىگىلىكىنى تەرەققىي قىلدۇرۇش، چارۋىلارنىڭ نەسلىنى ياخشىلاش، دېھقان تېخنىكلار قوشۇنىنى زورايتىش ۋە تەرەققىي قىلدۇرۇش قاتارلىق تۈرلەر بويىچە مەسئۇلىيەتنامە ئىمزالاپ، خىزمەت ۋەزىپىسى، مۇكاپات، جازا دائىرىسىنى ئېنىق بېكىتىپ، ئۇلارنىڭ ناھىيەنى تەرەققىي قىلدۇرۇشتىكى رولىنى نامايان قىلىشىغا سەھنە ھازىرلاپ بەردى.
</S>
<S ID=17877>
   ئىگىلىشىمچە، بۇ ناھىيەدە ‹‹12 – بەش يىل››نىڭ تۇنجى يىلىدا ‹‹پەن – تېخنىكا خاس ۋەكىلى›› تۈزۈمى يولغا قويۇلغاندىن بۇيان سەككىز يېزا – بازار، ئۈچ دېھقانچىلىق مەيدانىدا پەن – تېخنىكا خاس ۋەكىلى بولۇش ھەم ئۇلارنىڭ باشقۇرۇشىدا خىزمەت تۈرى بولۇش ئىشقا ئاشۇرۇلۇپ، ئۇلارنىڭ خىزمىتىنىڭ چېتىلىش دائىرىسى 11 چوڭ تۈر، 22 كىچىك تۈرگە كېڭەيتىلگەن.
</S>
<S ID=17878>
پەن – تېخنىكا خاس ۋەكىللىرى دېھقان – چارۋىچىلارنى تۈرلەر بويىچە تېخنىكىلىق تەربىيەلىگەن ۋە يېزا ئىگىلىك ئىشلەپچىقىرىشىدا يولۇققان تېخنىكىلىق مەسىلىلەرنى ھەل قىلغان.
</S>
<S ID=17879>
پەن – تېخنىكا خاس ۋەكىللىرىنىڭ يېڭى تېخنىكىلارنى ئومۇملاشتۇرۇشى نەتىجىسىدە دېھقان – چارۋىچىلارنىڭ كىشى بېشى ساپ كىرىمى 2011 – يىلدىكى 8252 يۈەندىن بۇلتۇرقى 12 مىڭ 541 يۈەنگە يېتىپ، 4289 يۈەن كۆپىيىپ، %51.9 ئېشىشتەك ياخشى نەتىجە قولغا كەلتۈرۈلگەن.
</S>
<S ID=17880>
‏
</S>
</TEXT>
/BODY
/DOC