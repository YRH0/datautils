<DOC>
<DOCID>TIANSHAN.567537</DOCID>
<HEADER>
<CLASS>شىنجاڭ</CLASS>
<DATE>2016-11-25 11:02:14</DATE>
</HEADER>
<BODY>
<HEADLINE>
<S ID=61512>
‹‹بىز بىر ئىناق ئائىلە›› ناملىق قوش تىللىق MTV پىلاستىنكىسى مەملىكەت خەلقىنىڭ ھۇزۇرىغا سۇنۇلدى
</S>
</HEADLINE>
<TEXT>
<S ID=61513>
 مۇبارەك ئىسمائىل خەۋەر قىلىدۇ: 11 – ئاينىڭ 23 – كۈنى چۈشتىن كېيىن ‹‹مىللەتلەر ئىتتىپاقلىشىپ بىر ئائىلە كىشىلىرىدەك بولۇش››پائالىيىتى باش تېما قىلىنغان ‹‹بىز بىر ئىناق ئائىلە›› ناملىق قوش تىللىقMTV پىلاستىنكىسىنىڭ مەملىكەت بويىچە تۇنجى تارقىتىش مۇراسىمى ئۈرۈمچىدە ئۆتكۈزۈلدى.
</S>
<S ID=61514>
 ‹‹بىز بىر ئىناق ئائىلە›› ناملىق پىلاستىنكىدىكى ناخشىنىڭ تېكىستى ۋە مۇزىكىسىنى ئىشلىگەن شىنجاڭ ھەربىي رايونىنىڭ دۆلەتلىك 1 – دەرىجىلىك ئارتىسى شامىل شاكىر مۇنداق دېدى: شىنجاڭدىكى ھەرمىللەت خەلق ئەزەلدىن ئېجىل – ئىناق، قېرىنداشلاردەك ئۆتۈپ كەلگەن، مەن ئاددىي، ئىخچام سۆز – ئىبارە، شوخ، يېقىملىق مۇزىكا بىلەن شىنجاڭ خەلقىنىڭ ئىناقلىقىنى ئىپادىلەپ، ئۇنى مەملىكەت خەلقىنىڭ ھۇزۇرىغا سۇنۇش مەقسىتىدە بۇ ناخشىنى ئىشلىدىم.
</S>
<S ID=61515>
 ئۇقۇشىمچە، بۇ ناخشىنى شامىل شاكىر بىلەن ھەر مىللەتتىن بولغان 12 ناخشىچى ئۇيغۇرچە ۋە خەنزۇچە ئىككى خىل تىلدا ئورۇنلىغان بولۇپ، بۇ ناخشا بۈگۈندىن باشلاپ مەملىكىتىمىزدىكى ھەرقايسى تور بېكەتلەردە بىرلا ۋاقىتتا تارقىتىلىدىكەن.
</S>
<S ID=61516>
 قازاق ناخشىچى ئاينۇر قالاي مۇنداق دېدى: ھەر مىللەت ناخشىچىلار بىلەن بىرلىكتە بۇ ناخشىنى ئېيتالىغىنىمدىن تولىمۇ خۇشال، شىنجاڭدىكى ھەر مىللەت خەلق ئەزەلدىنلا مۇشۇ ناخشىدىكىدەك ئىناق ئۆتۈپ كەلگەن.
</S>
<S ID=61517>
 شىنجاڭ سەنئەت ئىنستىتۇتىنىڭ ئوقۇغۇچىسى ھەسەنجان ئابدۇرۇف يۈسۈف مۇنداق دېدى: ھەربىيلىكتە تۇرغان ۋاقتىمدىمۇ ھەرمىللەتتىن بولغان سەپداشلىرىم بىلەن بىللە قېرىنداشلاردەك ئىناق ئۆتكەنىدىم، بۇ ناخشىنى ئېيتىپ، شۇ ۋاقىتلىرىمنى ئەسكە ئالدىم، ناخشىدىكى ئىناقلىقنىڭ ئەمەلىيەتتىمۇ مەۋجۇت ئىكەنلىكىگە شەكسىز ئىشىنىمەن.
</S>
<S ID=61518>
 ئاخبارات ئېلان قىلىش يىغىنىدا، شامىل شاكىر مەملىكەتلىك مىللەتلەر ئىتتىپاقلىقىدىكى ئىلغار شەخس، ئاپتونوم رايونىمىزدىكى تۇنجى ئەخلاق نەمۇنىچىسى ۋاڭ يەننا ۋە مەملىكەتلىك ئەخلاق نەمۇنىچىسى، ئادالەت يولىدا پىداكارلىق كۆرسەتكەن قەھرىمان غېنى جۈمەگە پىلاستىنكا سوۋغا قىلدى ۋە ھەممەيلەننىڭ ئۇلارغا ئوخشاش ئاكتىپ كۈچ تارقىتىپ، شىنجاڭنىڭ گۈزەل كەلگۈسىنى بىرلىكتە يارىتىشىنى ئۈمىد قىلدى.
</S>
<S ID=61519>
 ۋاڭ يەننا مۇنداق دېدى: شىنجاڭلىق بولۇش سۈپىتىم بىلەن، بۇ پىلاستىنكىنىڭ تۇنجى تارقىتىلىش مۇراسىمىغا قاتناشقىنىمدىن بەك خۇش بولدۇم.
</S>
<S ID=61520>
 غېنى جۈمە مۇنداق دېدى: بۈگۈن بۇ ناخشىنى ئاڭلاپ بەك تەسىرلەندىم، شىنجاڭ كۆپ مىللەتلىك رايون، شىنجاڭدىكى ھەر مىللەت خەلقنىڭ بۇ ناخشىدا ئىپادىلەنگىنىدەك مەڭگۈ ئىناق – ئىتتىپاق ئۆتىدىغانلىقىغا ئىشىنىمەن.
</S>
</TEXT>
/BODY
/DOC