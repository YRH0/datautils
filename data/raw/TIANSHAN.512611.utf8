<DOC>
<DOCID>TIANSHAN.512611</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-24 18:09:34</DATE>
</HEADER>
<BODY>
<HEADLINE>
<S ID=21905>
گۇما ناھىيەسىدە ئاممىۋى مەدەنىيەت ئىشلىرى جانلاندى
</S>
</HEADLINE>
<TEXT>
<S ID=21906>
    قۇرباننىياز قاسىم خەۋەر قىلىدۇ: گۇما ناھىيەسى بۇ يىل كىرگەندىن بۇيان، يېزا – بازار، كەنتلەرنى بىرلىك قىلغان ھالدا زامانىۋى مەدەنىيەت بەرپا قىلىش، ئاممىۋى مەدەنىيەت – تەنتەربىيە پائالىيەتلىرىنى تەشكىللەش ۋە تەشۋىقات خادىملىرىنى لېكسىيە سۆزلەشكە ئۇيۇشتۇرۇش ئارقىلىق، دېھقانلارنىڭ مەنىۋى تۇرمۇشىنى زور دەرىجىدە بېيىتتى.
</S>
<S ID=21907>
   بۇ ناھىيەنىڭ سانجۇ يېزىسى جايتېرەك كەنت كومىتېتىنىڭ ھويلىسى يېقىندا قاينام – تاشقىنلىققا تولدى، بۇ يەردە يېزا تەشكىللىگەن پېشقەدەم كادىرلارنىڭ‹‹قانۇنغا رىئايە قىلىدىغان ئاڭلىق پۇقرالاردىن بولايلى، زامانىۋى مەدەنىيەتنى يېتەكچى قىلىپ، ئەسەبىيلىكنى تۈگىتەيلى›› دېگەن تېمىدىكى تەشۋىقات – تەربىيە، لېكسىيە سۆزلەش پائالىيىتىگە بىرلەشتۈرۈپ ئېلىپ بېرىلغان خەلق سەنئەتكارلىرىنىڭ ئىجتىمائىي ئەخلاق، ئىتتىپاقلىق، مۇقىملىقنى كۈيلەيدىغان ئەدەبىيات – سەنئەت، مەشرەپ پائالىيىتى ۋە ياشلارنىڭ ئارقان تارتىشىش، ۋالىبول، ۋاسكېتبول مۇسابىقىلىرى ئۆتكۈزۈلۈپ، كەنتتىكى1000دىن ئارتۇق ئامما ئەمەلىي تەربىيەگە ئىگە قىلىندى ۋە ئۇلارنىڭ مەنىۋى تەشنالىقى قاندۇرۇلدى.
</S>
<S ID=21908>
   بۇ ناھىيە قىش كىرگەندىن بۇيان تەشۋىقات، مەدەنىيەت خىزمىتىنىڭ مۇھىم نۇقتىسىنى ئاساسىي قاتلامغا، ئامما ئارسىغا قارىتىپ، ئىشلەپچىقىرىشنىڭ ئارسال ۋاقىتلىرىدىن پايدىلىنىپ يېزا، كەنتلەردە تۈرلۈك شەكىلدىكى ئاممىۋى مەدەنىيەت – تەنتەربىيە، سەنئەت پائالىيەتلىرىنى ئۈزلۈكسىز جانلاندۇرۇپ، دېھقانلارنىڭ كۆز قارىشى، ئىدىيەسىدە ئۆزگىرىش ھاسىل قىلىش، مەنىۋى تۇرمۇشىنى بېيىتىشنى نۇقتىلىق چىڭ تۇتتى.
</S>
<S ID=21909>
ھازىرغا قەدەر ناھىيە بويىچە تۈرلۈك شەكىلدىكى ئاممىۋى مەدەنىيەت – سەنئەت، تەنتەربىيە پائالىيەتلىرىدىن 100 مەيدان/قېتىمدىن ئارتۇق ئېلىپ بېرىلىپ، ئاممىنى ئۇلۇغ ۋەتەننى قىزغىن سۆيۈپ، يۇرت – ماكانىنى تېخىمۇ گۈزەل قىلىپ قۇرۇپ چىقىش، ئىناق جەمئىيەت بەرپا قىلىپ، ئەبەدىي ئەمىنلىكنى ئىشقا ئاشۇرۇشقا يېتەكلىدى.
</S>
<S ID=21910>
‏
</S>
</TEXT>
/BODY
/DOC