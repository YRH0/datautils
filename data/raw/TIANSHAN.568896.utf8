<DOC>
<DOCID>TIANSHAN.568896</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-01 12:39:29</DATE>
</HEADER>
<BODY>
<HEADLINE>
<S ID=62777>
ھەقسىز سالامەتلىك تەكشۈرۈش ئاممىنىڭ ئالقىشىغا ئېرىشتى
</S>
</HEADLINE>
<TEXT>
<S ID=62778>
 مۇيەسسەر خېلىل خەۋەر قىلىدۇ: توققۇزتارا ناھىيەسى ئاپتونوم رايوننىڭ ئومۇمىي خەلق سالامەتلىكىنى ھەقسىز تەكشۈرۈش توغرىسىدىكى چاقىرىقىغا پائال ئاۋاز قوشۇپ، داۋالاش ئارقىلىق ئاممىغا نەپ يەتكۈزۈش سىياسىتىنى ئاكتىپ ئەمەلىيلەشتۈرۈپ، ئومۇمىي خەلق سالامەتلىكىنى ھەقسىز تەكشۈرۈش پائالىيىتىنى ئەتراپلىق قانات يايدۇردى.
</S>
<S ID=62779>
بۇنىڭ بىلەن 11 – ئاينىڭ ئاخىرىغا قەدەر ناھىيەدىكى سالامەتلىكىنى ھەقسىز تەكشۈرتۈشكە تېگىشلىك 193 مىڭ كىشىنىڭ يېرىمى سالامەتلىكىنى تەكشۈرتۈپ بولدى.
</S>
<S ID=62780>
 توققۇزتارا بازارلىق مەركىزىي شىپاخانىنىڭ ئىچى 11 – ئاينىڭ 23 – كۈنى ئەتىگەندە سالامەتلىكىنى تەكشۈرتكىلى كەلگەن ئامما بىلەن تولغان بولۇپ، توققۇزتارا بازىرى گۇلدەن ئاھالىلەر كومىتېتى تەۋەسىدىكى 65 ياشلىق ئەلاخان ئابدۇراھمان ئەتىگەندە كېلىپ تۈرلۈك تەكشۈرتۈشلەرنى تۈگىتىپ بولغاندىن كېيىن قان بېسىمنى ئۆلچەتتى.
</S>
<S ID=62781>
ئۇ مۇنداق دېدى: ھۆكۈمەتنىڭ سىياسىتى نېمىدېگەن ياخشى.
</S>
<S ID=62782>
ئادەتتە بىرەر يېرىمىز ئاغرىسا ئاندىن دوختۇرخانىغا بېرىپ پۇلغا كۆرۈنەتتۇق.
</S>
<S ID=62783>
مانا بۈگۈن ھەقسىز ھەممە يېرىمىزنى تەكشۈرۈپ قويدى.
</S>
<S ID=62784>
دوختۇر ئۆتىڭىزدە تاش بار ئىكەن، دەپ دىققەت قىلىشقا تېگىشلىك ئىشلارنى ئېيتىپ بەردى، ئەمدى مەن شۇ بويىچە داۋالىنىمەن.
</S>
<S ID=62785>
بىزنىڭ سالامەتلىكىمىزگە كۆڭۈل بۆلگەن پارتىيە، ھۆكۈمەتكە كۆپ رەھمەت.
</S>
<S ID=62786>
 بۇ ناھىيە ئومۇمىي خەلق سالامەتلىكىنى ھەقسىز تەكشۈرۈش خىزمىتىنى 11 – ئاينىڭ بېشىدا باشلىغان بولۇپ، بۇ خىزمەت باشلانغاندىن بۇيان ناھىيەدىكى داۋالاش، سەھىيە – ساقلىقنى ساقلاش ئورۇنلىرى بۇ خىزمەتكە يۈكسەك ئەھمىيەت بېرىپ، بۇ ئەلرايى خىزمىتىنى ۋاقتىدا تاماملاپ، ساغلام توققۇزتارا قۇرۇش نىشانىنى ئەمەلىيلەشتۈرۈشكە ياخشى ئاساس سالدى.
</S>
<S ID=62787>
 ناھىيەلىك سەھىيە ۋە پىلانلىق تۇغۇت كومىتېتىنىڭ مۇدىرى پەرىدە قاسىمقان مۇنداق دېدى: بۇ قېتىمقى تەكشۈرۈشتە نۆل ياشتىن ئالتە ياشقىچە بولغانلار، يەتتە ياشتىن 14 ياشقىچە بولغانلار، 15 ياشتىن 64 ياشقىچە بولغانلار، 65 ياشتىن يوقىرىلار بولۇپ جەمئىي 193مىڭ 51 ئادەمنىڭ سالامەتلىكى ئومۇميۈزلۈك ھەقسىز تەكشۈرۈلىدۇ.
</S>
<S ID=62788>
ھازىرغا قەدەر بۇ خىزمەت ناھىيە بويىچە 19 ئورۇندا ئىشلىنىۋاتىدۇ.
</S>
<S ID=62789>
بىز ناھىيەلىك پارتكومنىڭ تەلىپى بويىچە بۇ خىزمەتنى يىل ئاخىرىغىچە تاماملاشقا تىرىشىمىز.
</S>
<S ID=62790>

</S>
</TEXT>
/BODY
/DOC