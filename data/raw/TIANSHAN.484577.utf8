<DOC>
<DOCID>TIANSHAN.484577</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-02 13:55:11</DATE>
</HEADER>
<BODY>
<HEADLINE>
<S ID=72>
ئاقسۇ ۋىلايىتىدىكى دېھقانلار ئۆيىنىڭ يېنىدىلا ئىشقا ئورۇنلاشتى
</S>
</HEADLINE>
<TEXT>
<S ID=73>
  ئالتۇنگۈل ھاشىم خەۋەر قىلىدۇ: 2015 – يىل 9 – دېكابىر ئەتىگەندە ئاقسۇ شەھىرىنىڭ قاراتال بازىرىدىكى 17 ياشلىق روشەنگۈل داۋۇت سەھەر تۇرۇپ، ئۆيىنىڭ يېنىدىكى پايپاق زاۋۇتىغا ئىشقا ماڭدى.
</S>
<S ID=74>
ئۇ ماڭا مۇنداق دېدى: بۇ زاۋۇتتىكى ئىشنى تېزلا ئۆگىنىۋالدىم، بۇ ئىشنى قىلىش ئاسان ئىكەن،ئىش ھەققىمۇ يۇقىرى ئىكەن، زاۋۇت ئۆيۈمگە يېقىن بولغاچقا، ئۆيدىكىلەرنىڭ ھالىدىن خەۋەر ئالالايدىكەنمەن.
</S>
<S ID=75>
   بۇ ئاقسۇ ۋىلايىتىنىڭ يېزىلاردىكى ئېشىنچا ئەمگەكچىلەرنى ئۆز يۇرتىدا ئىشقا ئورۇنلاشتۇرۇشقا ئەھمىيەت بەرگەنلىكىنىڭ نەتىجىسى.
</S>
<S ID=76>
ھازىر بۇ بازاردىكى نۇرغۇن ئېشىنچا ئەمگەكچى ئۆيىگە يېقىن جايدا قۇرۇلغان زاۋۇتلاردا ئىشلەپ، كىرىمىنى ئاشۇرماقتا.
</S>
<S ID=77>
   ئاقسۇ ۋىلايىتى بۇلتۇر يېزىلاردىكى ئېشىنچا ئەمگەكچىلەرنى ئىشقا ئورۇنلاشتۇرۇش خىزمىتىنى دېھقانلارنىڭ كىرىمىنى ئاشۇرۇشتىكى مۇھىم تەدبىر قاتارىدا چىڭ تۇتۇپ، ئېشىنچا ئەمگەكچىلەرنى ئۆز يۇرتىدا ئىشقا ئورۇنلىشىشقا ۋە ئىگىلىك تىكلەشكە يېتەكلىدى.
</S>
<S ID=78>
ئېشىنچا ئەمگەكچىلەرنى ئىش ئورنىغا چىقىشتىن ئىلگىرى نىشانلىق تەربىيەلەش بىلەن بىللە، خەنزۇ تىلى بويىچە تەربىيەلەپ، ئۇلارنىڭ يۆتكىلىپ ئىشقا ئورۇنلىشىشىغا ئاساس سالدى.
</S>
<S ID=79>
‹‹باھار شامىلى ھەرىكىتى››، ‹‹1000 يېزا، 10 مىڭ كەنت ھەرىكىتى›› پىلانى قاتارلىق مەخسۇس خادىم قوبۇل قىلىش پائالىيىتى ئۆتكۈزۈپ، ئېشىنچا ئەمگەكچىلەرگە ئىشقا ئورۇنلىشىش، ئىگىلىك تىكلەش سىياسىتىنى كەڭ تەشۋىق قىلدى.
</S>
<S ID=80>
قوشنا جايلار بىلەن بولغان ھەمكارلىق ۋە ئالاقىنى كۈچەيتىپ، ئېشىنچا ئەمگەكچىلەرنى سىرتقا چىقىرىش يوللىرىنى ھازىرلىدى.
</S>
<S ID=81>
بۇ ۋىلايەت يەنە ئۆزگىچە كەسىپنى تەرەققىي قىلدۇرۇشتا بىر يۈرۈش سىياسەتلەرنى مۇكەممەللەشتۈرۈش، كەسىپ قۇرۇلمىسىنى ئەلالاشتۇرۇش ئارقىلىق ئىشقا ئورۇنلىشىش يوللىرىنى كۆپەيتتى.
</S>
<S ID=82>
نەتىجىدە، 2015 – يىلى 11 – ئاينىڭ ئاخىرىغىچە ۋىلايەت بويىچە يېزىلاردىكى 77 مىڭ 378 ئېشىنچا ئەمگەكچى/قېتىم يۆتكەپ ئىشقا ئورۇنلاشتۇرۇلدى.
</S>
</TEXT>
/BODY
/DOC