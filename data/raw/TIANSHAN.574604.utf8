<DOC>
<DOCID>TIANSHAN.574604</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-12-26 11:43:31</DATE>
</HEADER>
<BODY>
<HEADLINE>
<S ID=67687>
قوشماقلاشقان تۇغقانلارنىڭ مۇناسىۋىتى بارغانسېرى قويۇقلاشتى
</S>
</HEADLINE>
<TEXT>
<S ID=67688>
 مۇنىردىن تۇنىياز خەۋەر قىلىدۇ: ئونسۇ ناھىيەسىدە قوشماقلىشىپ تۇغقان بولۇش پائالىيىتى قانات يايدۇرۇلغاندىن بۇيان، مىللەتلەر ئىتتىپاقلىقى گۈللىرى پورەكلەپ ئېچىلدى.
</S>
<S ID=67689>
 ئونسۇ ناھىيەلىك مالىيە ئىدارىسىنىڭ كادىرلىرى يېقىندا كومسۇمۇل بازىرىنىڭ قارابويۇن كەنتى، چاچلىق كەنتىدىكى دېھقانلار بىلەن قوشماقلىشىپ تۇغقان بولۇشتى.
</S>
<S ID=67690>
قوشماقلىشىپ تۇغقان بولغان بۇ 40 نەچچە كىشى بىرلىكتە ناھىيە بازىرىنى ئايلىنىپ بىللە تاماق يەپ، بىر كۈننى ئەھمىيەتلىك ئۆتكۈزۈپ، تۇغقاندارچىلىق مۇناسىۋىتىنى بارغانسېرى قويۇقلاشتۇردى.
</S>
<S ID=67691>
ياڭاق، يەرلىك تۇخۇم ۋە ھەسەل، تورت قاتارلىقلارنى بىر – بىرىگە سوۋغا قىلىشتى.
</S>
<S ID=67692>
 ناھىيەلىك مالىيە ئىدارىسنىڭ كادىرى چېڭ لىلى مۇنداق دېدى: بۇنىڭدىن كېيىنكى تۇرمۇش ۋە خىزمەت داۋامىدا ‹‹مىللەتلەر ئىتتىپاقلىشىپ بىر ئائىلە كىشىلىرىدەك بولۇش›› پائالىيىتىنى چوڭقۇر ئەمەلىيلەشتۈرۈپ، تۇغقان بولۇشقان دېھقانلارنى ئۆز تۇغقىنىمىزدەك كۆرۈپ دائىم بېرىش – كېلىش قىلىپ تۇرىمىز.
</S>
<S ID=67693>
قوشماقلىشىپ تۇغقان بولغان كەنت ئاھالىلىرىنىڭ كۆپىنچىسى نامرات، كەنتنىڭ ناھىيە بازىرىغا بولغان ئارىلىقىمۇ يىراقراق بولغاچقا، كۆپچىلىك بۇ قېتىمقى پۇرسەتنى قەدىرلەپ بەس – بەستە سۈرەتكە چۈشۈپ، خاتىر قالدۇردى.
</S>
<S ID=67694>
 قارا بويۇن كەنتىدىكى غۇنچەم ئەمەت بىلەن ئۇنىڭ تۇغقىنى ۋاڭ مىڭشياڭ ئىككىيلەن ئوخشاشلا 50 ياشقا كىرگەن بولۇپ ئۇلارنىڭ ئورتاق پاراڭلىرى كۆپ ئىدى، بۇ قېتىم ئۇلار ئەھمىيەتلىك بىر كۈنى ئۆتكۈزۈپ ناھايىتى خۇشال بولۇشتى.
</S>
<S ID=67695>
غۇنچەم ئەمەت مۇنداق دېدى: مالىيە ئىدارىسىدىكى رەھبەرلەر مەخسۇس ئاپتوبۇس ئورۇنلاشتۇرۇپ، بىزنى ناھىيە بازىرىغا ئەكىلىپ كۆرۈشكە تېگىشلىك بولغان جايلارنى كۆرسەتتى، مەنزىرىلىك جايلارنى ئايلاندۇردى، بۇنىڭدىن كاللىمىز خېلى ئېچىلىپ قالدى.
</S>
<S ID=67696>
مەن بۇنىڭدىن كېيىن ۋاڭ مىڭشياڭ تۇغقىنىم بىلەن ئىزدىشىپ، ياخشى تۇغقان بولىمەن.
</S>
<S ID=67697>
 ناھىيەلىك مالىيە ئىدارىسىنىڭ كادىرى ۋاڭ مىڭشياڭ مۇنداق دېدى: ئالدىنقى قېتىم غۇنچەم مېنى ئۆيىگە تەكلىپ قىلىپ تاماق ئېتىپ بەرگەنىدى، بۇ قېتىم ئۇنىڭ بىلەن كۆرۈشۈپ، مۇڭدىشىپ، بەك خۇشال بولدۇم، ئۇنىڭ بىلەن ئوبدان تۇغقان بولۇپ، بېرىش – كېلىش قىلىپ ئۆتىمەن.
</S>
</TEXT>
/BODY
/DOC