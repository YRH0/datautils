<DOC>
<DOCID>TIANSHAN.486153</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-01-08 12:27:22</DATE>
</HEADER>
<BODY>
<HEADLINE>
<S ID=1853>
شايار ناھىيەسى كاپالەتلىك ئۆيلەرنى باشقۇرۇشنى كۈچەيتتى
</S>
</HEADLINE>
<TEXT>
<S ID=1854>
   ئابدۇۋەلى ئۆمەر، مۇكەررەم ئالاۋۇدۇن خەۋەر قىلىدۇ: شايار ناھىيەلىك تۇرالغۇ ۋە شەھەر – يېزا قۇرۇلۇش ئىدارىسى كاپالەتلىك ئۆيلەرنى باشقۇرۇش خىزمىتىنى كۈچەيتىپ، شەرتكە ئۇيغۇن كەلمەيدىغانلارنىڭ كاپالەتلىك ئۆيگە ئىگە بولۇۋېلىشىنى ئۈنۈملۈك تىزگىنلىدى.
</S>
<S ID=1855>
    بۇ ئىدارە كاپالەتلىك ئۆيلەرنى ئاشكارا، ئادىل، باراۋەر تەقسىم قىلىش خىزمىتىنى ياخشى ئىشلەش ئۈچۈن، كاپالەتلىك ئۆيلەرنى باشقۇرۇش خىزمىتىنى تەرتىپكە سېلىپ، ئائىلە كىرىمى، نوپۇسى قاتارلىقلارنى ساختا مەلۇم قىلىش، يوشۇرۇش ۋە مۇناسىۋەتلىك ئىسپاتلارنى ئويدۇرۇپ چىقىرىش قاتارلىق ۋاسىتىلەر ئارقىلىق كاپالەتلىك ئۆيگە ئېرىشىش قىلمىشلىرىنى قاتتىق چەكلىدى.
</S>
<S ID=1856>
بەلگىلىمىگە خىلاپ ھالدا كاپالەتلىك ئۆيگە ئىگە بولۇۋالغانلار بىلەن سۆزلىشىپ، مۇناسىپ تەربىيە ئىشلەپ، ‹‹مۇددەت ئىچىدە ئۆزگەرتىش ئۇقتۇرۇشى›› چۈشۈرۈپ، ئۇلارنى بەلگىلىمىگە خىلاپ ھالدا ئىگە بولۇۋالغان ئۆيدىن كۆچۈپ چىقىپ كېتىشكە بۇيرۇدى.
</S>
<S ID=1857>
بۇلتۇر يىل ئاخىرىغىچە، ناھىيە بويىچە 263 كاپالەتلىك ئۆي قايتۇرۇۋېلىندى.
</S>
<S ID=1858>
بۇنىڭ ئىچىدە ئائىلە كىرىمىنىڭ ئۆزگىرىشى سەۋەبىدىن قايتۇرۇۋېلىنغان، خىزمىتى يۆتكىلىش سەۋەبىدىن قايتۇرۇۋېلىنغان، سىرتقا كۆچۈپ كېتىش سەۋەبىدىن قايتۇرۇۋېلىنغان، تاۋار ئۆي سېتىۋېلىش سەۋەبىدىن قايتۇرۇۋېلىنغان، ئىجارىگە بېرىش سەۋەبىدىن قايتۇرۇۋېلىنغان، ئەسلىي ئىلتىماس قىلغۇچى ۋاپات بولۇش سەۋەبىدىن قايتۇرۇۋېلىنغان، كاپالەتلىك ئۆيدىن تەكرار بەھرىمەن بولۇش سەۋەبىدىن قايتۇرۇۋېلىنغان ئۆيلەر ئاساسى سالماقنى ئىگىلەيدۇ.
</S>
</TEXT>
/BODY
/DOC