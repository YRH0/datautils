<DOC>
<DOCID>TIANSHAN.555440</DOCID>
<HEADER>
<CLASS>خەلقئارا</CLASS>
<DATE>2016-10-10 17:02:12</DATE>
</HEADER>
<BODY>
<HEADLINE>
<S ID=52852>
تايلاند پادىشاھىنىڭ سالامەتلىك ئەھۋالى تۇراقسىز بولۇۋاتىدۇ
</S>
</HEADLINE>
<TEXT>
<S ID=52853>
   چەت ئەل تاراتقۇلىرىنىڭ خەۋىرىگە قارىغاندا، تايلاند خان جەمەتى ئوردىسى ئىشلىرى باشقارمىسىنىڭ شۇ جاي ۋاقتى 9-ئۆكتەبىر كەچتىكى باياناتىدا بىلدۈرۈشىچە، ئۇزۇندىن بېرى كېسەل بولۇپ ساقىيالمىغان تايلاند پادىشاھ بخۇمىبۇل ئادۇليادېنىڭ سالامەتلىك ئەھۋالى تۇراقسىز بولغانلىقتىن، دوختۇرلار ھازىر يېقىندىن كۆزىتىۋېتىپتۇ.
</S>
<S ID=52854>
   باياناتتا كۆرسىتىلىشىچە، 8 -ئۆكتەبىر چۈشتىن كېيىن دوختۇرلار بخۇمىبۇل ئادۇليادېنىڭ قان دىيالىزى تەكشۈرۈشىنى ئېلىپ بارغان ھەمدە ئۇنىڭ يان مېڭە قېرىنچىسىدىكى ئارتۇقچە مېڭە- يۇلۇن سۇيۇقلۇقىنى چىقىرىپ تاشلايدىغان كېكىردەك نەيچىسىنى ئالماشتۇرغان.
</S>
<S ID=52855>
كېيىن بخۇمىبۇل ئادۇليادېنىڭ قان بېسىمى تۆۋەنلەپ كەتكەن، دوختۇرلار ئۇنىڭغا دورا بېرىپ، نەپەسلەندۈرۈش ئۈسكۈنىسى ئىشلەتكەندىن كېيىن، ئۇنىڭ قان بېسىمى نورمال ھالەتكە كەلگەن.
</S>
<S ID=52856>
   9-ئۆكتەبىر بخۇمىبۇل ئادۇليادېنىڭ تومۇر سوقۇشى تېزلەپ، قان بېسىمى مەسىلىسى مەلۇم دەرىجىدە ياخشىلانغان، لېكىن ئۇنىڭ قان كىسلاتاسى ئۆرلەپ كەتكەن.
</S>
<S ID=52857>
   باياناتتا بخۇمىبۇل ئادۇليادېنىڭ ئومۇمىي سالامەتلىك ئەھۋالى تۇراقسىز بولغاچقا، دوختۇرلارنىڭ ئۇنى يېقىندىن كۆزىتىۋاتقانلىقى دېيىلگەن.
</S>
<S ID=52858>
   88 ياشلىق بخۇمىبۇل ئادۇليادې تەختتە ئولتۇرغىلى 70 يىل بولغان بولۇپ، يېقىنقى يىللاردىن بۇيان ئۇنىڭ سالامەتلىكى ياخشى بولماي، ئۇزاق مۇددەت دوختۇرخانىدا داۋالانغان، بۇ يىل يانۋاردا ۋاقىتلىق دوختۇرخانىدىن چىققان.
</S>
<S ID=52859>
پىراكتىكانت ۋەلى مەھەممەت تەرجىمىسى
</S>
</TEXT>
/BODY
/DOC