<DOC>
<DOCID>TIANSHAN.512977</DOCID>
<HEADER>
<CLASS>شىنجاڭ</CLASS>
<DATE>2016-03-25 20:10:18</DATE>
</HEADER>
<BODY>
<HEADLINE>
<S ID=22066>
ئاقسۇ ۋىلايىتىنىڭ توقۇمىچىلىق، كىيىم–كېچەك ساھەسىدە يېڭى سەھىپە ئېچىلدى
</S>
</HEADLINE>
<TEXT>
<S ID=22067>
    ئۆمەرجان مۇھەممىدى خەۋەر قىلىدۇ: بۇ يىل باھار بايرىمىدىن كېيىنلا ئاقسۇ ۋىلايىتىنىڭ توقۇمىچىلىق، كىيىم – كېچەك كەسپىي ساھەسىدە يەنە بىر يېڭى سەھىپە ئېچىلدى.
</S>
<S ID=22068>
   مارت ئېيىنىڭ بېشىدا ئاقسۇ توقۇمىچىلىق سانائەت شەھەرچىسىدە، ئاقسۇ كەسپىي تېخنىكا ئىنستىتۇتى توقۇمىچىلىق فاكۇلتېتىنىڭ، كىيىم – كېچەك كەسپى بويىچە تەربىيەلەش مەركىزىنىڭ يوپۇقىنى ئېچىش مۇراسىمى ئۆتكۈزۈلدى. بۇنىڭ بىلەن، ئاقسۇ ۋىلايىتىنىڭ توقۇمىچىلىق، كىيىم – كېچەك كەسپىنىڭ تەرەققىياتى، شۇنداقلا يېزا ئىگىلىك، سانائەت، ئىشقا ئورۇنلاشتۇرۇش ساھەسىنىڭ تەرەققىياتىغا پۇختا ئاساس سېلىندى.
</S>
<S ID=22069>
   ئاقسۇ كەسپىي تېخنىكا ئىنستىتۇتى 2002 – يىلى قۇرۇلغاندىن بۇيان يۇقىرى دەرىجىلىك تارماقلارنىڭ قوللىشى بىلەن، ھازىر ئون فاكۇلتېتى، بىر ئىدىيە، سىياسىي مائارىپ تەتقىقات بۆلۈمى بار ئىنستىتۇتقا ئايلاندى.
</S>
<S ID=22070>
بۇ ئىنستىتۇت ھەر يىلى 2000 دىن ئارتۇق كىشىنى تۈرلۈك كەسىپلەر بويىچە تەربىيەلەپ، ھازىرغىچە 40 مىڭدىن ئارتۇق ئىختىساسلىق خادىمنى يېتىشتۈردى.
</S>
<S ID=22071>
بۇ قېتىم قۇرۇلغان كىيىم – كېچەك كەسپى بويىچە تەربىيەلەش مەركىزى ۋە توقۇمىچىلىق فاكۇلتېتىنىڭ ئىگىلىگەن كۆلىمى 250 مو بولۇپ، تۆت ئوقۇغۇچىلار ياتاق بىناسى، بىر ئوقۇتۇش بىناسى، بىر ئوقۇغۇچىلار ئاشخانىسىدىن تەشكىل تاپقان.
</S>
<S ID=22072>
بۇ قۇرۇلۇشنى بۇ يىل 9 – ئايدا ئىشقا كىرىشتۈرۈش پىلانلاندى.
</S>
<S ID=22073>
بۇ قۇرۇلۇش ئىشقا كىرىشكەندىن كېيىن، ئاقسۇ ۋىلايىتىنىڭ مائارىپ، يېزا ئىگىلىك، سانائەت ۋە ئىشقا ئورۇنلاشتۇرۇش ساھەسىنىڭ يۇغۇرۇلما تەرەققىياتىغا تۈرتكە بولۇشتا مۇھىم رول ئوينايدۇ.
</S>
<S ID=22074>
‏
</S>
</TEXT>
/BODY
/DOC