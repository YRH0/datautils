<DOC>
<DOCID>TIANSHAN.521701</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-08 12:21:02</DATE>
</HEADER>
<BODY>
<HEADLINE>
<S ID=27397>
ئۇچتۇرپان ناھىيەسىدە زىچ ئۆستۈرۈلگەن ياڭاقلىق باغلارنى ئۆزگەرتىش قۇرۇلۇشى باشلاندى
</S>
</HEADLINE>
<TEXT>
<S ID=27398>
    ئابدۇسالام نىياز خەۋەر قىلىدۇ: ئۇچتۇرپان ناھىيەسىدە يېقىنقى كۈنلەردىن بۇيان، زىچ ئۆستۈرۈلگەن ياڭاقلىق باغلارنى ئۆزگەرتىش ئومۇميۈزلۈك باشلاندى.
</S>
<S ID=27399>
   ناھىيەنىڭ ياڭاق ئىشلەپچىقىرىشى 2002 – يىلى باشلانغان بولۇپ، ھازىر ياڭاقلىق باغ كۆلىمى 300 مىڭ موغا يېتىدۇ. بۇنىڭ ئىچىدە زىچ ئۆستۈرۈلگەن ياڭاقلىق باغ كۆلىمى 78 مىڭ مو بولۇپ، ياڭاقلىق باغلارنىڭ تۈپ ئارىلىقى يېقىن، شامال ئۆتۈشۈشى، ئوزۇقلۇقنىڭ قوبۇل قىلىنىشى يېتەرسىز، ياڭاقنىڭ مېۋىسى ئاز بولۇشتەك ئەھۋاللار ياڭاقنىڭ يىللىق ھوسۇلىغا تەسىر يەتكۈزگەنىدى. ناھىيەلىك پارتكوم، خەلق ھۆكۈمىتى بۇ مەسىلىنى ھەل قىلىش ئۈچۈن بۇلتۇردىن باشلاپ تەكشۈرۈپ تەتقىق قىلىشنى كۈچەيتىپ، دېھقانلارغا تەشۋىقات سالمىقىنى زورايتىپ، ئېتىزلارنى سىناق نۇقتا قىلىپ ئۈلگە كۆرسەتتى. ئۈنۈمى كۆرۈلگەندىن كېيىن، بۇ يىل ئەتىيازدىن باشلاپ زىچ ئۆستۈرۈلگەن ياڭاقلىق باغلارنى ئۆزگەرتىشنى ئومۇميۈزلۈك باشلىدى.
</S>
<S ID=27400>
   ئۇقۇشىمچە، بۇ يىل ناھىيە زىچ ئۆستۈرۈلگەن 10 مىڭ مو ياڭاقلىق باغدىكى 140 مىڭ تۈپ ياڭاق كۆچىتىنى ئۆزگەرتىدىغان بولۇپ، ئۆزگەرتىلىدىغان ياڭاقلىق باغلار ئۈچ شىمال ئىھاتە ئورمان بەلبېغى تۈرىگە كىرگۈزۈلۈپ، ھەر مو ياڭاق دەرىخى ئۈچۈن 300 يۈەن تولۇقلىما بېرىلىدىكەن. ئۈچ يىلدا پۈتۈن ناھىيەدىكى زىچ ئۆستۈرۈلگەن ياڭاقلىق باغلارنى ئۆزگەرتىش خىزمىتى ئومۇميۈزلۈك تاماملىنىپ، ياڭاق سورتى يېڭىلىنىپ، ئوبوروت ھالقىلىرى كېڭەيتىلىپ، باغ – ئورمانچىلىقنىڭ تەرەققىياتى تېزلىتىلىدىكەن.
</S>
<S ID=27401>
‏
</S>
</TEXT>
/BODY
/DOC