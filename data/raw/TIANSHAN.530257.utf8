<DOC>
<DOCID>TIANSHAN.530257</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-06-27 10:38:22</DATE>
</HEADER>
<BODY>
<HEADLINE>
<S ID=31379>
پىچاندىكى تازىلىق ئىشچىلىرى ھەقسىز ناشتىلىق يېيەلەيدىغان بولدى
</S>
</HEADLINE>
<TEXT>
<S ID=31380>
   مىجىت ئىبراھىم خەۋەر قىلىدۇ: پىچان ناھىيەسى ناھىيە بازىرىدىكى تازىلىق ئىشچىلىرىنى ھەقسىز ناشتىلىق بىلەن تەمىنلەش تۈزۈمىنى يولغا قويۇپ، تازىلىق ئىشچىلىرىنىڭ ئالقىشىغا ئېرىشتى.
</S>
<S ID=31381>
   بۇ ناھىيە ناھىيە بازىرىدىكى 200 گە يېقىن تازىلىق ئىشچىسىنىڭ ناشتىلىقىنى كاپالەتكە ئىگە قىلىپ، ئۇلارنى پاكىز پىچان، گۈزەل پىچان بەرپا قىلىشقا تېخىمۇ كۈچ چىقىرىشقا ئىلھاملاندۇرۇش مەقسىتىدە، 1 – ئىيۇندىن باشلاپ ناھىيە بازىرىنى تازىلايدىغان ئىشچىلارنى بېكىتىلگەن بەش ئاشخانىغا بېرىپ، ھەقسىز ناشتىلىق يېيىش ئىمكانىيىتىگە ئىگە قىلدى. ‹‹شياڭجيۇ›› تېز تاماقخانىسىنىڭ خوجايىنى مۇنداق دېدى: تازىلىق ئىشچىلىرىنىڭ ۋەزىپىسى ئېغىر، ئەمما شەرەپلىك. ئۇلار كۈندە سەھەر تۇرۇپ، شەھەر رايونىنى گۈزەللەشتۈرۈشكە ئۈن – تىنسىز ھەسسە قوشىدۇ. بىز ناھىيەلىك خەلق ھۆكۈمىتىنىڭ چاقىرىقىغا ئاكتىپ ئاۋاز قوشۇپ، تازىلىق ئىشچىلىرىنى ناشتىلىق بىلەن تەمىنلەپ، ئۇلارغا ئەلا مۇلازىمەت قىلىمىز. تازىلىق ئىشچىسى ئايشەمگۈل ئەۋەيدۇل مۇنداق دېدى: ناھىيەلىك ھۆكۈمەتنىڭ غەمخورلۇقىدا بىزنىڭ باش قېتىنچىلىقىمىز كاپالەتكە ئىگە بولدى. بۇ بىز ئۈچۈن خۇشاللىنارلىق ئىش.
</S>
<S ID=31382>
   ئۇقۇشىمچە، پىچان ناھىيەسى بۇنىڭدىن كېيىن ھەر يىلى ناھىيە مالىيەسىدىن 375 مىڭ يۈەن مەخسۇس مەبلەغ ئاجرىتىپ، ناھىيە بازىرىدىكى تازىلىق ئىشچىلىرىنىڭ ئەتىگەنلىك تامىقىنى كاپالەتكە ئىگە قىلىشنى قارار قىلغان.
</S>
</TEXT>
/BODY
/DOC