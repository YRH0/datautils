<DOC>
<DOCID>TIANSHAN.546110</DOCID>
<HEADER>
<CLASS>شۇجى خاتىرىسى</CLASS>
<DATE>2016-09-01 10:22:34</DATE>
</HEADER>
<BODY>
<HEADLINE>
<S ID=44611>
ئىجتىمائىي مۇقىملىق ۋە ئەبەدىي ئەمىنلىكتىن ئىبارەت بۇ ئومۇمىي نىشاننى زىچ چۆرىدەپ، مەسئۇلىيەتنى كۈچەيتىپ، ئىنتىزامنى چىڭىتىپ، مۇقىملىقنى قوغداش تەدبىرلىرىنى پۇختا ئەمەلىيلەشتۈرۈش كېرەك
</S>
</HEADLINE>
<TEXT>
<S ID=44612>
چېن چۈەنگو ئاپتونوم رايوننىڭ مۇقىملىق خىزمىتى تېلېۋىزىيە–تېلېفون يىغىنىدا مۇنۇلارنى تەكىتلىدى:
</S>
<S ID=44613>
ئىجتىمائىي مۇقىملىق ۋە ئەبەدىي ئەمىنلىكتىن ئىبارەت بۇ ئومۇمىي نىشاننى زىچ چۆرىدەپ، مەسئۇلىيەتنى كۈچەيتىپ، ئىنتىزامنى چىڭىتىپ، مۇقىملىقنى قوغداش تەدبىرلىرىنى پۇختا ئەمەلىيلەشتۈرۈش كېرەك
</S>
<S ID=44614>
    ياۋ تۇڭ خەۋەر قىلىدۇ: ئاپتونوم رايون 30 – ئاۋغۇست چۈشتىن كېيىن مۇقىملىق خىزمىتى تېلېۋىزىيە – تېلېفون يىغىنى ئاچتى.
</S>
<S ID=44615>
ئاپتونوم رايونلۇق پارتكومنىڭ شۇجىسى چېن چۈەنگو يىغىنغا قاتناشتى ھەم مۇھىم سۆز قىلدى.
</S>
<S ID=44616>
ئۇ مۇنۇلارنى تەكىتلىدى: باش شۇجى شى جىنپىڭنىڭ بىر قاتار مۇھىم سۆزى، بولۇپمۇ مەركەزنىڭ 2 – قېتىملىق شىنجاڭ خىزمىتى سۆھبەت يىغىنىدا قىلغان مۇھىم سۆزى ۋە شىنجاڭدا خىزمەتلەرنى كۆزدىن كەچۈرگەندە بەرگەن مۇھىم يوليورۇقىنىڭ روھىنى چوڭقۇر ئىزچىللاشتۇرۇپ، ئۆگىنىپ، شىنجاڭنىڭ مۇقىملىقىنى قوغداش خىزمىتىنى ياخشى ئىشلەشنىڭ مۇھىم ئەھمىيىتىنى تولۇق تونۇپ، مۇقىملىقنى قوغداشتىن ئىبارەت بۇ كىرىچنى ھەر ۋاقىت چىڭىتىپ، بالدۇر تۇتۇش، دەسلىپىدە تۇتۇش، تېز تۇتۇش، ياخشى تۇتۇشتا چىڭ تۇرۇپ، ھەممە كىشىنىڭ مەسئۇلىيىتى بولۇش، ھەممە كىشى مەسئۇل بولۇش، ھەممە كىشى مەسئۇلىيىتىنى ئادا قىلىشنى ئىشقا ئاشۇرۇپ، ئىجتىمائىي مۇقىملىق ۋە ئەبەدىي ئەمىنلىكنى قوغداشقا دائىر تۈرلۈك سىياسەت، تەدبىرلەرنى دەل جايىدا ئەمەلىيلەشتۈرۈش كېرەك.
</S>
<S ID=44617>
   چېن چۈەنگو سۆزىدە مۇنداق دەپ كۆرسەتتى: پارتىيە 18 – قۇرۇلتىيىدىن بۇيان، يولداش شى جىنپىڭ باش شۇجىلىقىدىكى پارتىيە مەركىزىي كومىتېتىنىڭ كۈچلۈك رەھبەرلىكىدە يولداش جاڭ چۈنشيەن باشچىلىقىدىكى ئاپتونوم رايونلۇق پارتكوم ئاپتونوم رايونىمىزدىكى بارلىق پارتىيەلىك كادىرلار ۋە ھەر مىللەت ئاممىنى ئىتتىپاقلاشتۇرۇپ ۋە يېتەكلەپ، يولداش شى جىنپىڭ باش شۇجىلىقىدىكى پارتىيە مەركىزىي كومىتېتىنىڭ شىنجاڭ خىزمىتى توغرىسىدىكى مۇھىم سىياسەت ۋە فاڭجېنلىرى، شىنجاڭنى ئىدارە قىلىش تەدبىرىنى ئەستايىدىل ئىزچىللاشتۇرۇپ ۋە ئەمەلىيلەشتۈرۈپ، ئىقتىساد ۋە جەمئىيەتنىڭ ئومۇميۈزلۈك تەرەققىياتىنى ئىلگىرى سۈرۈپ، ئاپتونوم رايوننىڭ تۈرلۈك ئىشلىرىدا تېز تەرەققىياتنى قولغا كەلتۈرۈپ، ئىجتىمائىي ئومۇمىيەتنىڭ ئاساسىي جەھەتتىن مۇقىملىقىغا كاپالەتلىك قىلدى.
</S>
<S ID=44618>
چېن چۈەنگو ئاپتونوم رايونلۇق پارتكومغا ۋاكالىتەن شىنجاڭنىڭ ئىجتىمائىي مۇقىملىقى ۋە ئەبەدىي ئەمىنلىكىگە تۆھپە قوشقان ئاپتونوم رايونىمىزدىكى پارتىيەلىك كادىرلار ۋە ھەر مىللەت ئاممىغا چىن كۆڭلىدىن رەھمەت ئېيتتى ۋە ئالىي ئېھتىرام بىلدۈردى.
</S>
<S ID=44619>
   چېن چۈەنگو مۇنۇلارنى تەكىتلىدى: يولداش شى جىنپىڭ باش شۇجىلىقىدىكى پارتىيە مەركىزىي كومىتېتىنىڭ تەدبىر، ئورۇنلاشتۇرمىسىنى قەتئىي ئىزچىللاشتۇرۇپ، ئىدىيە ۋە ھەرىكەتنى باش شۇجى شى جىنپىڭنىڭ بىر قاتار مۇھىم يوليورۇقىنىڭ روھى بويىچە بىرلىككە كەلتۈرۈپ، مەملىكەتلىك سىياسىي كېڭەشنىڭ رەئىسى يۈ جېڭشېڭ ۋە مەركىزىي كومىتېت سىياسىي – قانۇن كومىتېتىنىڭ شۇجىسى مېڭ جيەنجۇنىڭ ئورۇنلاشتۇرمىسىغا ئاساسەن ئاپتونوم رايونلۇق پارتكومنىڭ مۇقىملىقنى قوغداش خىزمىتى توغرىسىدىكى كونكرېت ئورۇنلاشتۇرمىسىنى ئەستايىدىل ئەمەلىيلەشتۈرۈپ، ئاپتونوم رايون ئىجتىمائىي ئومۇمىيىتىنىڭ ئىناقلىقى، مۇقىملىقىغا كاپالەتلىك قىلىشتىكى ئەمەلىي نەتىجىلەرنى، شىنجاڭدىكى پارتىيەلىك كادىرلارنىڭ سادىقلىق بىلەن ۋەزىپىلەرنى دادىل زىممىسىگە ئالالايدىغان، باتۇرلۇق بىلەن قاتتىق جەڭ قىلالايدىغان، جەڭدە غەلىبە قىلالايدىغان ئېسىل ئىستىلىنى نامايان قىلىش ئارقىلىق شىنجاڭدىكى پارتىيەلىك كادىرلارنىڭ يولداش شى جىنپىڭ باش شۇجىلىقىدىكى پارتىيە مەركىزىي كومىتېتىنى خاتىرجەم قىلىدىغان، پۈتۈن مەملىكەتتىكى ھەر مىللەت خەلقىنى خاتىرجەم قىلىدىغان يۇقىرى ساپالىق قوشۇن ئىكەنلىكىنى ئىسپاتلىشىمىز كېرەك.
</S>
<S ID=44620>
   چېن چۈەنگو مۇنداق كۆرسەتتى: نىشاننى كۆزلەپ، ئەمەلىي تەدبىرلەرنى قوللىنىپ، ئىجتىمائىي مۇقىملىق ۋە ئەبەدىي ئەمىنلىكنى قوغداشتىكى تۈرلۈك تەدبىرلەرنى دەل جايىدا ئەمەلىيلەشتۈرۈش كېرەك.
</S>
<S ID=44621>
‹‹بىر نىشان››نى ئايدىڭلاشتۇرۇش، يەنى باش شۇجى شى جىنپىڭنىڭ مەركەزنىڭ 2 – قېتىملىق شىنجاڭ خىزمىتى سۆھبەت يىغىنى ۋە شىنجاڭدا خىزمەتلەرنى كۆزدىن كەچۈرگەندە قىلغان مۇھىم سۆزىدىكى ئېنىق كۆرسەتمىلەرنى پۇختا ئىگىلەپ، قەتئىي ئىزچىللاشتۇرۇپ، شىنجاڭنىڭ ئىجتىمائىي مۇقىملىقى ۋە ئەبەدىي ئەمىنلىكىدىن ئىبارەت ئومۇمىي نىشانغا كاپالەتلىك قىلىش كېرەك.
</S>
<S ID=44622>
‹‹بىر مېخانىزم››دىن ياخشى پايدىلىنىش، يەنى ھەر دەرىجىلىك پارتكوم، خەلق قۇرۇلتىيى، خەلق ھۆكۈمىتى، سىياسىي كېڭەش، ھەربىي رايون، بىڭتۈەن، قوراللىق ساقچى قىسىم، ج خ رەسمىي قىسىمىنىڭ رولىنى تولۇق جارى قىلدۇرۇپ، ئاساسىي قاتلام پارتىيە تەشكىلاتلىرى، پارتىيەلىك كادىرلار ۋە ئامما مۇداپىئە قىلىش ۋە ئىدارە قىلىش كۈچلىرىنىڭ رولىنى تولۇق جارى قىلدۇرۇپ، پارتىيە، ھۆكۈمەت، ئارمىيە، ساقچى، ئەسكەر، خەلق ماسلىشىپ بىرلەشمە ھەرىكەت قىلىشتا چىڭ تۇرۇپ، تەكشى، بىر گەۋدىلەشكەن، بىر تۇتاش قوماندانلىق قىلىدىغان، بىر تۇتاش ھەرىكەتلىنىدىغان، ماسلاشقان، تېز ئىنكاس قايتۇرىدىغان قوماندانلىق مېخانىزمىنى شەكىللەندۈرۈش كېرەك.
</S>
<S ID=44623>
‹‹بىر يىمىرىلمەس قورغان››نى مۇستەھكەملەپ، ئاممىغا يېقىندىن تايىنىپ، ئامما بىلەن ئالاقە باغلاپ ۋە ئاممىغا مۇلازىمەت قىلىپ، ئاممىنى زىچ ئىتتىپاقلاشتۇرۇپ، كەڭ دائىرىلىك سەپەرۋەر قىلىپ، ئىجتىمائىي مۇقىملىق ۋە ئەبەدىي ئەمىنلىكنى قوغداشنىڭ پولات سېپىلى، مۇستەھكەم قورغىنىنى بەرپا قىلىش كېرەك.
</S>
<S ID=44624>
‹‹ئون تۈرلۈك تەدبىر››نى ئەمەلىيلەشتۈرۈپ، ئاخبارات – ئۇچۇرنى چىڭ تۇتۇپ، قۇلاق سەزگۈر، كۆز ئۆتكۈر بولۇپ، ھەرىكەت قىلىشتىن بۇرۇن بىلىپ بولۇش، ھەرىكەت قىلغانلىقىنى بىلىشنى ھەقىقىي ئىشقا ئاشۇرۇش كېرەك؛ ئاخبارات تاراتقۇلىرىنى چىڭ تۇتۇپ، توغرا يېتەكلەشتە چىڭ تۇرۇپ، ئاساسىي مېلودىيەنى ياڭرىتىپ، ئاكتىپ كۈچ تارقىتىپ، تەشەببۇسكارلىق جېڭىنى ياخشى قىلىپ، ئىدېئولوگىيە ساھەسىدىكى بۆلگۈنچىلىككە قارشى تۇرۇش كۈرىشىنى چوڭقۇر قانات يايدۇرۇش كېرەك؛ تور بوشلۇقىنى چىڭ تۇتۇپ، باشقۇرغىلى، تىزگىنلىگىلى بولۇشقا كاپالەتلىك قىلىپ، تور بىخەتەرلىكىنى ھەقىقىي قوغداش كېرەك؛ قانۇن بويىچە قاقشاتقۇچ زەربە بېرىشنى چىڭ تۇتۇپ، ياماننى يىلتىزىدىن قۇرۇتۇش، ‹‹ئىككى قولدا تۇتۇش››تا چىڭ تۇرۇپ، بىر قولدا كىشىلەر قەلبىنى مۇجەسسەملەشنى، بىر قولدا قانۇن بويىچە قاقشاتقۇچ زەربە بېرىشنى تۇتۇش، ۋەتەننى پارچىلاش ھەرىكىتى بىلەن شۇغۇللانغان، ۋەتەننىڭ بىرلىكى، دۆلەت خەۋپسىزلىكى، مىللەتلەر ئىتتىپاقلىقى، ئىجتىمائىي مۇقىملىق تۆۋەن چېكىگە چېقىلغان زوراۋان – تېررورچىلار ۋە شايكا، تەشكىلاتلارغا قانۇن بويىچە قاقشاتقۇچ زەربە بېرىش كېرەك؛ دىن خىزمىتىنى ياخشى تۇتۇپ، ئىناقلىق، مۇقىملىققا كاپالەتلىك قىلىپ، پارتىيەنىڭ مىللەت، دىن سىياسىتىنى ئومۇميۈزلۈك ئىزچىللاشتۇرۇپ، قانۇنلۇقلىرىنى قوغداش، قانۇنسىزلىرىنى چەكلەش، ئەسەبىيلىكنى تۈگىتىش، سىڭىپ كىرىشكە قارشى تۇرۇش، جىنايەتكە زەربە بېرىشتە چىڭ تۇرۇپ، بىر تەرەپتىن، دىن ساھەسىدىكى ۋەتەنپەرۋەر دىنىي زاتلار بىلەن زىچ ئىتتىپاقلىشىپ، دىنغا ئېتىقاد قىلىدىغان ئاممىنىڭ نورمال دىنىي ئېھتىياجىنى قانۇن بويىچە قوغداپ، دىنىي ئىشلارنىڭ سوتسىيالىزم جەمئىيىتىگە ئۇيغۇنلىشىشىنى ئىلگىرى سۈرۈش، بىر تەرەپتىن، بۆلگۈنچىلىك، سىڭىپ كىرىش، بۇزغۇنچىلىق ۋە زوراۋانلىق، تېررورلۇق ھەرىكىتى بىلەن شۇغۇللانغانلارغا قانۇن بويىچە قەتئىي، كەسكىن زەربە بېرىش كېرەك؛ شەھەر، بازارلارنى باشقۇرۇشنى چىڭ تۇتۇپ، بىخەتەرلىك تورى شەكىللەندۈرۈپ، شەھەر، بازار ئاساسىي قاتلام تەشكىلاتى، كوچا ئىش باشقارمىسى، ئاھالىلەر كومىتېتى، پارتىيەلىك كادىرلار، ج خ كادىر – ساقچىلىرى ۋە مەھەللە ئاممىسىنىڭ رولىنى تولۇق جارى قىلدۇرۇپ، شەھەر، بازارلارنى تورلاشتۇرۇپ باشقۇرۇشنى يولغا قويۇشقا تۈرتكە بولۇپ، شەھەر، بازارلارنىڭ مۇقىملىقىنى قوغداش مۇداپىئە – كونترول تورىنى زىچ ئورۇنلاشتۇرۇش كېرەك؛ يېزىلارنى تۈزەش، تەرتىپكە سېلىشنى ياخشى تۇتۇپ، ئاساسىي قاتلامنىڭ ئۇلىنى چىڭىتىش، ‹‹ئۈچ ئەل›› خىزمىتىنى چوڭقۇرلاشتۇرۇپ، كەنت دەرىجىلىك پارتىيە تەشكىلاتى، ‹‹ئىككى كومىتېت›› بەنزىسى، كەنتكە چۈشكەن خىزمەت گۇرۇپپىسى قاتارلىق كۈچلەرنىڭ رولىنى تولۇق جارى قىلدۇرۇپ، ھەر دەرىجىلىك كادىرلارنىڭ ئاساسىي قاتلامغا چوڭقۇر چۆكۈش، يېزا، كەنت، ئاھالىلەرنى ھۆددىگە ئېلىشىغا تۈرتكە بولۇپ، ئاممىۋى خىزمەتنى چوڭقۇر، ئىنچىكە ئىشلەش كېرەك؛ نۇقتىلىق ساھەنى ياخشى تۇتۇپ، ئومۇميۈزلۈك مۇقىملىقنى ئىلگىرى سۈرۈپ، مۇقىملىقنى قوغداش تەدبىرلىرىنىڭ ئومۇميۈزلۈك قاپلىشىنى ئىشقا ئاشۇرۇش كېرەك؛ چېگرانى باشقۇرۇش، كونترول قىلىشنى ياخشى تۇتۇپ، سىرتتىن كېلىدىغان يوشۇرۇن خەۋپنى توسۇپ، ئارمىيە – خەلق بىرلەشمە مۇداپىئە كۆرۈش، ساقچى – خەلق بىرلەشمە مۇداپىئە كۆرۈش، چېگرا ئاھالىسى بىرلەشمە مۇداپىئە كۆرۈشنى يولغا قويۇپ، مۇستەھكەم چېگرا مۇداپىئە لىنىيەسىنى بەرپا قىلىش كېرەك؛ ئۇنىۋېرسال تۈزەشنى ياخشى تۇتۇپ، ھەممە جاينى ئالا قويماي، جەمئىيەت ئامانلىقىنى ئۇنىۋېرسال تۈزەشنى كۈچەيتىپ، بىخەتەرلىك يوشۇرۇن خەۋپىنى ۋاقتىدا رەتكە تۇرغۇزۇپ تەكشۈرۈش، ‹‹ئەل ساداسىنى كەڭ دائىرىدە ئىگىلەش، زىددىيەتلەرنى كەڭ دائىرىدە مۇرەسسە بىلەن بىر تەرەپ قىلىش، يوشۇرۇن خەۋپلەرنى كەڭ دائىرىدە تۈزەپ تەرتىپكە سېلىش›› پائالىيىتىنى قانات يايدۇرۇپ، زىددىيەتلەرنى ھەقىقىي تۈردە ئاساسىي قاتلامدا كېلىشتۈرۈپ، بىخ ھالىتىدە تۈگىتىپ، چالا قويماسلىق، يوچۇق قالدۇرماسلىق، چۈشۈرۈپ قويماسلىق كېرەك.
</S>
<S ID=44625>
   چېن چۈەنگو مۇنۇلارنى تەكىتلىدى: ئاپتونوم رايونىمىزدىكى ھەر دەرىجىلىك پارتكوم ۋە خەلق ھۆكۈمەتلىرى، ھەر دەرىجىلىك تارماقلار، پارتىيەلىك كادىرلار باش شۇجى شى جىنپىڭنىڭ شىنجاڭنىڭ مۇقىملىقىنى قوغداش خىزمىتى توغرىسىدىكى مۇھىم يوليورۇقى، بولۇپمۇ ئىجتىمائىي مۇقىملىق ۋە ئەبەدىي ئەمىنلىك ئومۇمىي نىشانىغا كاپالەتلىك قىلىش توغرىسىدىكى مۇھىم بايانلىرىنى چوڭقۇر ئۆگىنىپ، مەسئۇلىيەت ئېڭى، ئىش ئورنى ئېڭى، بازا ئېڭىنى كۈچەيتىپ، ‹‹مۇقىملىق بىلەن مۇناسىۋەتسىز رايون، مۇناسىۋەتسىز تارماق، مۇناسىۋەتسىز كىشى يوق›› دەيدىغان ئىدىيەنى مۇستەھكەم تۇرغۇزۇپ، مۇقىملىقنى قوغداشتىن ئىبارەت بۇ كىرىچنى ھەر ۋاقىت چىڭىتىپ، بالدۇر تۇتۇش، دەسلىپىدە تۇتۇش، تېز تۇتۇش، ياخشى تۇتۇشتا چىڭ تۇرۇپ، ھەممە كىشىنىڭ مەسئۇلىيىتى بولۇش، ھەممە كىشى مەسئۇل بولۇش، ھەممە كىشى مەسئۇلىيىتىنى ئادا قىلىش، مەسئۇلىيەتنى ئۈستىگە ئېلىش، مەسئۇلىيەتنى ئادا قىلىشنى ئىشقا ئاشۇرۇشى كېرەك.
</S>
<S ID=44626>
بىرىنچىدىن، مەسئۇلىيەتنى ئايدىڭلاشتۇرۇش كېرەك.
</S>
<S ID=44627>
ھەر دەرىجىلىك پارتكوم، خەلق قۇرۇلتىيى، خەلق ھۆكۈمىتى، سىياسىي كېڭەش، بىڭتۈەن مۇقىملىقنى قوغداشنى ھەممىنى بېسىپ چۈشىدىغان مۇھىم ۋەزىپە قىلىپ، ‹‹بىر ئىش ئورنى، ئىككى مەسئۇلىيەت››نى يولغا قويۇش، ئاساسلىق مەسئۇل يولداش ئۆزى تۇتۇش، بۆلۈپ باشقۇرغۇچى مەسئۇل يولداش كونكرېت تۇتۇش، باشقا يولداشلار ماسلىشىپ تەڭ تۇتۇشنى ئىشقا ئاشۇرۇشى كېرەك؛ ھەر دەرىجىلىك سىياسىي – قانۇن، ھەرتەرەپلىمە تۈزەش، ج خ، تەپتىش، سوت ۋە ئەدلىيە، خەۋپسىزلىك قاتارلىق تارماقلار بىۋاسىتە مەسئۇلىيەتنى ئەمەلىيلەشتۈرۈپ، مۇقىملىقنى قوغداشتىكى تۈرلۈك تەدبىرلەرنى ياخشى تۇتۇشى كېرەك؛ باشقا ئالاقىدار تارماقلار تەڭ تۇتۇپ، ئورتاق باشقۇرۇپ، ماسلىشىپ بىرلەشمە ھەرىكەت قىلىشى كېرەك؛ ھەر دەرىجىلىك ئاساسىي قاتلام تەشكىلاتلىرى، پارتىيەلىك كادىرلار ئىش ئورنىدا چىڭ تۇرۇپ، مەسئۇلىيىتىنى ئادا قىلىپ، مۇقىملىقنى قوغداش مۇستەھكەم قورغىنىنى شەكىللەندۈرۈشى كېرەك.
</S>
<S ID=44628>
ئىككىنچىدىن، تەلەپچان، ئەمەلىي بولۇش كېرەك. ئاپتونوم رايونلۇق پارتكوم يولداش شى جىنپىڭ باش شۇجىلىقىدىكى پارتىيە مەركىزىي كومىتېتى ئايدىڭلاشتۇرغان ئىجتىمائىي مۇقىملىق ۋە ئەبەدىي ئەمىنلىكتىن ئىبارەت بۇ ئومۇمىي نىشاننى چۆرىدەپ بېكىتكەن تۈرلۈك مۇقىملىقنى قوغداش تەدبىرلىرىنى ھەر قانداق قىيىنچىلىق ۋە مۈشكۈلات ئالدىدىمۇ ئۆزگەرتمەي قەتئىي ئەمەلىيلەشتۈرۈش كېرەك.
</S>
<S ID=44629>
ھەر بىر تۈرلۈك خىزمەت، ھەر بىر كىچىك ھالقىنىمۇ مەخسۇس ئادەم تۇتۇش، باشقۇرۇش، مەسئۇل بولۇشقا كاپالەتلىك قىلىپ، ئورۇنلاشتۇرۇپ، يېتەكچىلىك قىلىپ، تەكشۈرۈپ، بۇنى قىلچە بوشاشتۇرماي، ئاخىرغىچە تۇتۇش، ئۈنۈمىنى كۆرمىگۈچە بولدى قىلماسلىق كېرەك.
</S>
<S ID=44630>
ئۈچىنچىدىن، مۇكاپاتلاش، جازالاشتا قاتتىق بولۇش كېرەك. مۇكاپاتلاش، جازالاش ۋە مەسئۇلىيىتىنى سۈرۈشتۈرۈش مېخانىزمىنى ئورنىتىپ، ئىپادىسى گەۋدىلىك بولغان تەرەپ، ئورۇن ۋە شەخسنى داغدۇغىلىق تەشۋىق قىلىش، تەقدىرلەش، مۇكاپاتلاش كېرەك؛ تونۇشى يېتەرلىك بولمىغان، ئىش ئورنىدا چىڭ تۇرمىغان، مەسئۇلىيەتنى دەل جايىدا ئادا قىلمىغان، ئەمەلىيلەشتۈرمىگەن، خىزمەتتە مەسئۇلىيەتسىزلىك قىلغان، مۇقىملىق جەھەتتە مەسىلە كۆرۈلگەنلەرنى مەيلى قايسى جاي، قايسى تارماق، قايسى ئورۇن، قايسى دەرىجىدىكى كادىر بولۇشىدىن قەتئىينەزەر مەسئۇلىيىتىنى قاتتىق سۈرۈشتۈرۈش، پولاتتەك ئىنتىزام ئارقىلىق يولداش شى جىنپىڭ باش شۇجىلىقىدىكى پارتىيە مەركىزىي كومىتېتىنىڭ شىنجاڭنى ئىدارە قىلىش تاكتىكىسى ۋە تەدبىر، ئورۇنلاشتۇرمىسىنى دەل جايىدا ئەمەلىيلەشتۈرۈشكە كاپالەتلىك قىلىپ، شىنجاڭنى ھەقىقىي تۈردە ياخشى قوغداش، مۇقىملاشتۇرۇش كېرەك.
</S>
<S ID=44631>
   ئاپتونوم رايونلۇق پارتكومنىڭ مۇئاۋىن شۇجىسى، ئاپتونوم رايوننىڭ رەئىسى شۆھرەت زاكىر يىغىنغا رىياسەتچىلىك قىلدى.
</S>
<S ID=44632>
ئۇ خۇلاسە سۆزى قىلغاندا مۇنداق دېدى: جايلار، تارماقلار تونۇشنى ھەقىقىي ئۆستۈرۈپ، ئاپتونوم رايوننىڭ مۇقىملىق خىزمىتى تېلېۋىزىيە – تېلېفون يىغىنىنىڭ روھىنى ئەستايىدىل ئۆزلەشتۈرۈپ، توغرا ئىگىلەپ، ئىدىيە ۋە ھەرىكەتنى باش شۇجى شى جىنپىڭنىڭ مۇھىم يوليورۇقىنىڭ روھى، ئاپتونوم رايونلۇق پارتكومنىڭ توغرا ئىگىلىشى ۋە ئورۇنلاشتۇرمىسى بويىچە بىرلىككە كەلتۈرۈپ، ئاپتونوم رايونلۇق پارتكوم دائىمىي كومىتېتىنىڭ (كېڭەيتىلگەن) يىغىنى ۋە ئاپتونوم رايوننىڭ مۇقىملىق خىزمىتى تېلېۋىزىيە – تېلېفون يىغىنىنىڭ روھىنى دەرھال يەتكۈزۈپ، كۈچلۈك بۇرچ ئېڭى، مەسئۇلىيەت ئېڭى ۋە تەخىرسىزلىك ئېڭى بىلەن ‹‹ۋەزىپىلەرنى سادىقلىق بىلەن زىممىسىگە ئالالايدىغان، باتۇرلۇق بىلەن قاتتىق جەڭ قىلالايدىغان، جەڭدە غەلىبە قىلالايدىغان›› ئېسىل ئىستىل، ئەمەلىيەتچان، تەلەپچان بولۇش، ئەمەلىي ئۈنۈمنى كۆزلەشتەك خىزمەت تەدبىرى بىلەن ‹‹بىر نىشان››، ‹‹بىر مېخانىزم››، ‹‹بىر يىمىرىلمەس قورغان››، ‹‹ئون تۈرلۈك تەدبىر››نى چۆرىدەپ، ھەممە كىشىنىڭ مەسئۇلىيىتى بولۇش، ھەممە كىشى مەسئۇل بولۇش، ھەممە كىشى مەسئۇلىيىتىنى ئادا قىلىشنى ئىشقا ئاشۇرۇپ، قاتلاممۇقاتلام بېسىمنى يەتكۈزۈپ، قاتلاممۇقاتلام ئەمەلىيلەشتۈرۈپ، قاتلاممۇقاتلام مەسئۇلىيەتنى ئادا قىلىپ، تۈرلۈك خىزمەت، ھەربىر ئىنچىكە ھالقىنى مەخسۇس كىشى تۇتۇش، باشقۇرۇش، مەسئۇل بولۇش، ئەمەلىيلەشتۈرۈش، نازارەت قىلىش، تەكشۈرۈشكە كاپالەتلىك قىلىش، بولۇپمۇ ھەر دەرىجىلىك رەھبىرىي كادىرلار پولاتتەك قاتتىق مەسئۇلىيەت، ئىنتىزام، زىممىسىگە ئېلىش روھى بىلەن مۇقىملىق خىزمىتى مەسئۇلىيىتىنى ئىنچىكە ئەمەلىيلەشتۈرۈپ، ئىجتىمائىي ئومۇمىيەت ئىناقلىقى، مۇقىملىقىغا كاپالەتلىك قىلىشى كېرەك.
</S>
<S ID=44633>
  يىغىندا ئاپتونوم رايونلۇق پارتكومنىڭ مۇئاۋىن شۇجىسى جۇ خەيلۈن ئاپتونوم رايوننىڭ ھازىرقى مۇقىملىق خىزمىتىنى ئورۇنلاشتۇردى.
</S>
<S ID=44634>
   يىغىنغا نەيىم ياسىن، نۇرلان ئابىلمەجىن، سۈن جىنلۇڭ، شاۋكەت ئىمىن، ئەركىنجان تۇراخۇن، شيۇڭ شۈەنگو، شۈ خەيرۇڭ، غانىبات سابۇكەي، لى شۆجۈن، ئەركىن تۇنىياز، ما شۆجۈن، پېڭ جيارۈي قاتارلىقلار قاتناشتى.
</S>
<S ID=44635>
   ئاپتونوم رايونلۇق خەلق قۇرۇلتىيى، خەلق ھۆكۈمىتى، سىياسىي كېڭەش رەھبەرلىك بەنزىسىنىڭ ئەزالىرى؛ شىنجاڭ ھەربىي رايونى، شىنجاڭ ئىشلەپچىقىرىش – قۇرۇلۇش بىڭتۈەنىنىڭ ئالاقىدار رەھبەرلىرى، ئاپتونوم رايونلۇق يۇقىرى خەلق سوت مەھكىمىسى، ئاپتونوم رايونلۇق خەلق تەپتىش مەھكىمىسى، قوراللىق ساقچى قىسىم شىنجاڭ باش ئەترىتىدىكى مەسئۇل يولداشلار؛ ئاپتونوم رايونلۇق پارتكومنىڭ بۆلۈم، كومىتېتلىرى، ئاپتونوم رايوننىڭ بۆلۈم، كومىتېت، ئىشخانا، نازارەت، ئىدارە، خەلق تەشكىلاتلىرى، ئالىي مەكتەپ، تېخنىكوملار، چوڭ، ئوتتۇرا كارخانىلار، مەركەزنىڭ شىنجاڭدا تۇرۇشلۇق ئورۇنلىرىنىڭ مەسئۇللىرى؛ ۋىلايەت، ئوبلاست، شەھەرلەرنىڭ ئاساسلىق مەسئۇللىرى ئاساسىي يىغىن مەيدانىدا يىغىنغا قاتناشتى.
</S>
<S ID=44636>
ۋىلايەت، ئوبلاست، شەھەر، ناھىيە، شەھەر، رايونلاردىكى ئالاقىدار يولداشلار جايلاردىكى شۆبە يىغىن مەيدانىدا يىغىنغا قاتناشتى.
</S>
</TEXT>
/BODY
/DOC