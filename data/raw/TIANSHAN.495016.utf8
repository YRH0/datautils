<DOC>
<DOCID>TIANSHAN.495016</DOCID>
<HEADER>
<CLASS>شىنجاڭ</CLASS>
<DATE>2016-02-01 18:41:48</DATE>
</HEADER>
<BODY>
<HEADLINE>
<S ID=8488>
«باھاردىكى شادلىق» نامىدىكى مىللىي كارخانىلار ئىشلەپچىقارغان مەھسۇلاتلار يەرمەنكىسى باشلاندى
</S>
</HEADLINE>
<TEXT>
<S ID=8489>
‏   شىنجاڭ ئاتۇش غەربىي دىيار مەبلەغ سېلىش چەكلىك شىركىتى قارىمىقىدىكى ئۈرۈمچى «تەڭگەتاغ» سودا سارىيى ئۇيۇشتۇرغان «باھاردىكى شادلىق» نامىدىكى مىللىي كارخانىلار ئىشلەپچىقارغان مەھسۇلاتلار يەرمەنكىسى 31-يانۋار ئۈرۈمچى «تەڭگەتاغ» سودا سارىيىدا باشلاندى، يەرمەنكە بەش كۈن داۋانلىشىدۇ.
</S>
<S ID=8490>
ئىگىلىنىشىچە، شىنجاڭ «تەڭگەتاغ» سودا سارىيى بۇ يەرمەنكىنى O2O (ئو تۇ ئو) ئەندىزىسى بويىچە كارخانىلار بىلەن ئىستىمالچىلارنى ئۇچراشتۇرۇش مەقسىتىدە ئۇيۇشتۇرغان.
</S>
<S ID=8491>
بۇ قېتىمقى يەرمەنكىگە «قەدىمىي چىنا» يېزا ئىگىلىك پەن-تېخنىكا تەرەققىيات چەكلىك شىركىتى، «ئاق ئۆستەڭ» خەلقئارا سودا چەكلىك شىركىتى، شىنجاڭ «ئىمران» خەلقئارا سودا چەكلىك شىركىتى، شىنجاڭ «ھۆسنىگۈل» سودا چەكلىك شىركىتى، ئۈرۈمچى «خانىش» گىرىم بۇيۇملىرى چەكلىك مەسئۇلىيەت شىركىتى قاتارلىق 70 تىن ئارتۇق مىللىي كارخانا قاتناشقان.
</S>
<S ID=8492>
بۇ كارخانىلار تۈنۈگۈن ئۈرۈمچى شەھىرى تەڭرىتاغ رايونىدىكى تۆۋەن تۇرمۇش كاپالىتىدىن بەھرىمان بولۇۋاتقان ئاھالىلەردىن ئۆزلىرى ئىشلەپچىقارغان مەھسۇلاتلار بىلەن ھال سورىدى.
</S>
</TEXT>
/BODY
/DOC