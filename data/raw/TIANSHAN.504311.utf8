<DOC>
<DOCID>TIANSHAN.504311</DOCID>
<HEADER>
<CLASS>شىنجاڭ</CLASS>
<DATE>2016-03-02 17:19:31</DATE>
</HEADER>
<BODY>
<HEADLINE>
<S ID=17476>
ئاپتونوم رايونىمىز يېڭىچە ئىستېمال ساھەسىدىكى يېڭى ئەھۋاللارنى تەكشۈرۈپ تەتقىق قىلىش ۋە نازارەت قىلىپ باشقۇرۇشنى كۈچەيتىپ، ئىستىمالچىلارنىڭ قانۇنىي ھوقۇق- مەنپەئەتىنى قوغدايدۇ
</S>
</HEADLINE>
<TEXT>
<S ID=17477>
    ئاپتونوم رايونلۇق سودا-سانائەتنى مەمۇرىي باشقۇرۇش ئىدارىسىدىن ئىگىلىنىشىچە، بۇ يىل ئاپتونوم رايونىمىز يېڭىچە ئىستېمال ساھەسىدىكى يېڭى ئەھۋاللارنى تەكشۈرۈپ تەتقىق قىلىش ۋە نازارەت قىلىپ باشقۇرۇشنى كۈچەيتىپ، ئىستېمالچىلارنىڭ قانۇنىي ھوقۇق-مەنپەئەتىنى قوغدايدىكەن.
</S>
<S ID=17478>
    ئاپتونوم رايونلۇق سودا-سانائەتنى مەمۇرىي باشقۇرۇش ئىدارىسىنىڭ مۇئاۋىن باشلىقى دۇڭ لىن ئەھۋال تونۇشتۇرۇپ مۇنداق دېدى: بۇ يىل ئاپتونوم رايونىمىزنىڭ سودا-سانائەتنى مەمۇرىي باشقۇرۇش سىستېمىسىدىكىلەر «ئىستىمالچىلارنىڭ ھوقۇق- مەنپەئەتىنى قوغداش قانۇنى»نى ئومۇميۈزلۈك ئەمەلىيلەشتۈرۈشنى ئاساسىي لىنىيە قىلىپ، يېڭى نورمال ھالەت ئاستىدىكى ئىستېمالچىلارنىڭ ھوقۇق-مەنپەئەتىنى قوغداش خىزمىتىنىڭ نىشان-ۋەزىپىلىرىنى توغرا ئىگىلەپ، مەسىلىنى يېتەكچى قىلىشتا چىڭ تۇرۇپ، نازارەت قىلىش ۋە باشقۇرۇش شەكلىدە يېڭىلىق يارىتىدۇ.
</S>
<S ID=17479>
ئىستېمال ئەرز-تەلىپىدىكى قىزىق نۇقتا ۋە بازار تەرتىپىدىكى قىيىن نۇقتىلارنى توغرا ئىگىلەپ، بىخەتەر ۋە شەكسىز بولغان ئىستېمال مۇھىتى بەرپا قىلىشنى بازار نازارەتچىلىكىنىڭ ئاخىرقى مەقسىتى قىلىپ، ئىقتىسادنىڭ سۈپىتىنى يۇقىرى كۆتۈرۈش، ئۈنۈمىنى ئاشۇرۇشنى ئىلگىرى سۈرىدۇ.
</S>
<S ID=17480>
   بۇ يىل ئاپتونوم رايونىمىزدىكى سودا-سانائەتنى مەمۇرىي باشقۇرۇش تارماقلىرىنىڭ ئىستېمالچىلارنىڭ ھوقۇق-مەنپەئەتىنى قوغداش خىزمىتىدىكى مۇھىم نۇقتىلار: ئىستېمالچىلارنىڭ ئەرز-شىكايىتىدىكى قىزىق نۇقتا تاۋارلىرىغا ئاساسەن، ئوبوروت ساھەسىدىكى تاۋارلارنىڭ سۈپىتىنى ئارىلاپ تەكشۈرۈش خىزمىتىنى قانات يايدۇرۇش؛ نازارەت قىلىپ باشقۇرۇشتىكى مۇھىم نۇقتىلارنى گەۋدىلەندۈرۈپ، «قىزىل قالقان» سۈپەت جەھەتتە ھوقۇق-مەنپەئەتنى قوغداش ھەرىكىتىنى قانات يايدۇرۇپ، ئائىلە ئېلېكتىر ئۈسكۈنىلىرى، بالىلار بۇيۇملىرى، زىننەتلەش ماتېرىياللىرى، ئاپتوموبىل زاپچاسلىرى، خەۋەرلىشىش ئۈسكۈنىلىرى قاتارلىق ئامما يېقىندىن دىققەت قىلىدىغان تاۋارلارنى مۇھىم نۇقتا قىلغان ھالدا، بازار تەكشۈرۈش ۋە سۈپەت تەكشۈرۈشنى بىر تۇتاش ئېلىپ بېرىپ، تاۋار سۈپەت مەسىلىسىنى مەركەزلىك تۈزەش؛ مۇلازىمەت ساھەسىدىكى ئىستېمالچىلارنىڭ ھوقۇق-مەنپەئەتىگە زىيان يەتكۈزۈش قىلمىشلىرىغا زەربە بېرىش سالمىقىنى ئاشۇرۇش؛ بولۇپمۇ، ئىستېمالچىلارنىڭ ئىنكاسى بىر قەدەر كۈچلۈك بولغان قىزىق نۇقتا مەسىلىلىرىگە قارىتا، مەخسۇس قانۇن ئىجرا قىلىش ھەرىكىتىنى قانات يايدۇرۇپ، مۇلازىمەت ساھەسىدىكى ئىستېمالچىلارنىڭ ھوقۇق-مەنپەئەتىگە زىيان يەتكۈزۈش قىلمىشلىرىنى چەكلەش؛ يېڭىچە ئىستېمال ساھەسىدىكى يېڭى ئەھۋاللارنى تەكشۈرۈپ تەتقىق قىلىش ۋە نازارەت قىلىپ باشقۇرۇشنى كۈچەيتىپ، توردا مال سېتىۋېلىش، تېلېۋىزىيەدىن مال سېتىۋېلىش، پوچتىدىن مال سېتىۋېلىش قاتارلىق يېڭىچە تىجارەت شەكىللىرىدە ئاسان كۆرۈلىدىغان ئىستېمالچىلارنىڭ ھوقۇق-مەنپەئەتىگە زىيان يەتكۈزۈش مەسىلىلىرىنى تەكشۈرۈپ تەتقىق قىلىشنى چۆرىدىگەن ھالدا، ئىستېمالچىلارنىڭ ئەرز قىلىش يوللىرى ۋە ئىستېمالچىلارنىڭ قانۇنىي ھوقۇق- مەنپەئەتىنى قوغداش يوللىرىنى كېڭەيتىپ، تېخىمۇ يۇقىرى قاتلامدا تۇرۇپ، ئىستېمالچىلارنىڭ قانۇنىي ھوقۇق-مەنپەئەتىنى قوغداش قاتارلىقلارنى ئۆز ئىچىگە ئالىدۇ.
</S>
<S ID=17481>
    ئاپتونوم رايونلۇق سودا-سانائەتنى مەمۇرىي باشقۇرۇش ئىدارىسى مۇنۇلارنى تەلەپ قىلدى: ھەر دەرىجىلىك سودا-سانائەتنى مەمۇرىي باشقۇرۇش تارماقلىرى جازالاش سالمىقىنى ئاشۇرۇپ، قانۇنغا خىلاپ دىلولارنى قانۇن بويىچە تەكشۈرۈپ بىر تەرەپ قىلىشى؛ ئارىلاپ تەكشۈرۈش نەتىجىسىدىن پايدىلىنىش ئۈنۈمىنى يۇقىرى كۆتۈرۈپ، ئارىلاپ تەكشۈرۈشتە لاياقەتسىز بولغان تاۋارلار تىزىملىكىنى تۈزۈپ چىقىپ، ئاپتونوم رايون بويىچە بىرلەشمە ھەرىكەت ئېلىپ بېرىشى كېرەك.
</S>
<S ID=17482>
دېلولارنىڭ بېجىرىلىش ئەھۋالىنى ئىز قوغلاپ تەكشۈرۈپ، دېلولارنىڭ تولۇق تەكشۈرۈپ بىر تەرەپ قىلىنىشىغا كاپالەتلىك قىلىشى كېرەك.
</S>
</TEXT>
/BODY
/DOC