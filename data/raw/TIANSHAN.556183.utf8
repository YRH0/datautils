<DOC>
<DOCID>TIANSHAN.556183</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-13 12:26:37</DATE>
</HEADER>
<BODY>
<HEADLINE>
<S ID=53238>
قاغىلىق ناھىيەسى زامانىۋى چارۋا باقمىچىلىقىنى زور كۈچ بىلەن تەرەققىي قىلدۇردى
</S>
</HEADLINE>
<TEXT>
<S ID=53239>
   ئىختىيارىي مۇخبىرىمىز نۇرگۈل ھاجى خەۋىرى: يېقىنقى يىللاردىن بۇيان، قاغىلىق ناھىيەسى «ئىككى چوڭ، بىر ئالاھىدە بولۇش» ئىستراتېگىيەسىدە چىڭ تۇرۇپ، «يەم-خەشەك كۆلىمىنى كېڭەيتىش، چارۋا سانىنى كۆپەيتىش، سورتنى ئەلالاشتۇرۇش، كېسەللىكنىڭ ئالدىنى ئېلىش» پىكىر يولى بويىچە، شاڭخەينىڭ ياردەم بېرىشى، ھۆكۈمەت تولۇقلىما بېرىش، باقمىچىلىق ئائىلىلىرى ئۆزلىرى مەبلەغ توپلاش شەكلى ئارقىلىق، زامانىۋى باقمىچىلىق قەدىمىنى تېزلىتىپ، مەزكەرلەشتۇرۇپ بېقىش، ئايرىپ بېقىش، چوڭ چارۋا ۋە ئۆي قۇشلىرىنى ئاساس قىلىش، چارۋا نەسىللەندۈرۈش، يەم-خەشەك تەييارلاش، سوغۇق ساقلاش قاتارلىق كۆپ خىل ئىقتىدار بىرلەشتۈرۈلگەن باغچا چارۋا باقمىچىلىق رايونى بەرپا قىلىشقا ئالاھىدە كۈچ سەرپ قىلدى.
</S>
<S ID=53240>
2012-يىلىدىن باشلاپ باغچا باقمىچىلىق رايونىغا جەلپ قىلىنغان باقمىچىلىق ئائىلىلىرى بارغانسېرى كۆپەيدى، ھازىر باقمىچىلىق رايونىدا ئالتە ئۆلچەملىك باقمىچىلىق قۇرۇسى بار بولۇپ، قوتاندا ساقلانغان چارۋا سانى 45 مىڭغا يەتتى.
</S>
<S ID=53241>
بېقىش، كېسەللىكتىن مۇداپىئە كۆرۈش، تۇخۇم يىغىش ئىشلىرى پۈتۈنلەي ئاپتوماتلاشتۇرۇلدى.
</S>
<S ID=53242>
   ئىگىلىنىشىچە، قاغىلىق ناھىيەسىنىڭ باغچا باقمىچىلىق رايونىغا جەمئىي 388 مىليون يۈەن مەبلەغ سېلىنغان بولۇپ، 50 مىڭ مو يەرگە قۇرۇلۇش قىلىش پىلانلانغان، قۇرۇلۇش تۆت باسقۇچ بويىچە ئېلىپ بېرىلىدىكەن.
</S>
<S ID=53243>
نۆۋەتتە 3-باسقۇچلۇق قۇرۇلۇش تاماملىنىپ ئىشلەپچىقىرىشقا كىرىشىش ئالدىدا تۇرماقتا.
</S>
<S ID=53244>
نۆۋەتتە بۇ باقمىچىلىق رايونىغا بەش كارخانا، 16 ھەمكارلىق كوپىراتىپى، 25 چوڭ باقمىچىلىق ئائىلىسى جەلپ قىلىنغان بولۇپ، 11 كىچىك باقمىچىلىق رايونى، 216 قوتان سېلىنغان، يىللىق قوتاندا ساقلانغان چارۋا سانى 55 مىڭ تۇياققا، ئۆي قۇشلىرى 6 مىليون دانىگە، تۇخۇم ئىشلەپچىقىرىش مىقدارى 3000 توننىدىن ئېشىپ، يىللىق ئىشلەپچىقىرىش قىممىتى 470 مىليون يۈەن، يىللىق ساپ كىرىمى 120 مىليون يۈەنگە يەتكەن.
</S>
</TEXT>
/BODY
/DOC