<DOC>
<DOCID>TIANSHAN.542041</DOCID>
<HEADER>
<CLASS>خەلقئارا</CLASS>
<DATE>2016-08-17 16:00:06</DATE>
</HEADER>
<BODY>
<HEADLINE>
<S ID=40366>
مېكسىكا بىر رېستۇراندا نۇرغۇن كىشى تۇتقۇن قىلىندى
</S>
</HEADLINE>
<TEXT>
<S ID=40367>
    جۇڭگو ئاخبارات تورى، 17-ئاۋغۇست تېلېگراممىسى، تەڭرىتاغ ئۇيغۇرچە تورى تەرجىمىسى: چەت ئەل تاراتقۇلىرىنىڭ خەۋىرىگە قارىغاندا، شۇ يەر ۋاقتى 2016-يىلى 15-ئاۋغۇست، مېكسىكىنىڭ ۋاللارتا پورتىدىكى بىر رېستۇراندا تۇتقۇن قىلىش ۋەقەسى يۈز بەرگەن.
</S>
<S ID=40368>
مېكسىكا تەپتىش تەرەپنىڭ دەلىللىشىچە، تۇتقۇن قىلىنغان ئالتەيلەننىڭ ئىچىدە زەھەر كاتتىبېشى گۇسماننىڭ ئوغلىمۇ بار ئىكەن.
</S>
<S ID=40369>
    خەۋەردە دېيىلىشىچە، مېكسىكا خارسكو ئوبلاستىنىڭ باش تەپتىسى ئالماگنىڭ 16-ئاۋغۇست بىلدۈرۈشىچە، ۋاللارتا پورتىدىكى بىر ئالىي دەرىجىلىك رېستۇراندا تۇتقۇن قىلىنغان ئالتە كىشىنىڭ ئىچىدىكى تۆتەيلەننىڭ سالاھىيىتى ئېنىقلانغان، بۇنىڭ ئىچىدە بىرى گۇسماننىڭ 29 ياشلىق ئوغلى ئالفېردو گۇسمان ئىكەن.
</S>
<S ID=40370>
    مېكسىكا دائىرىلىرى نۆۋەتتە تۇتقۇن قىلىنغانلارنى ۋە تۇتقۇن قىلۇچىلارنى ئىزدىمەكتە.
</S>
<S ID=40371>
گۇسمان جەمەتىنىڭ ئادۋوكاتى بادىلو 16-ئاۋغۇست سەھەردە، ئالفېردو گۇسماننىڭ قېرىندىشى ئىۋان ئارچىۋالدو گۇسماننىڭمۇ تۇتقۇن قىلىش ئېھتىماللىقى بارلىقىنى بىلدۈرگەن.
</S>
<S ID=40372>
    بىراق، ئىۋاننىڭ ئىسمى مېكسىكا تەپتىش تەرەپنىڭ 16-ئاۋغۇست كەچتە ئېلان قىلغان باياناتىدا يوق ئىكەن.
</S>
<S ID=40373>
نۆۋەتتە ئۇنىڭ تۇتقۇن قىلىنغان-قىلىنمىغانلىقى ئېنىق ئەمەس.
</S>
</TEXT>
/BODY
/DOC