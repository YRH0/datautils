<DOC>
<DOCID>TIANSHAN.508618</DOCID>
<HEADER>
<CLASS>خەلقئارا</CLASS>
<DATE>2016-03-11 17:12:42</DATE>
</HEADER>
<BODY>
<HEADLINE>
<S ID=19381>
كىم جوڭئۇن چاۋشيەن ئارمىيەسىنىڭ تىرايېكتورىيەلىك راكېتا قويۇپ بېرىش مەشقىنى كۆردى
</S>
</HEADLINE>
<TEXT>
<S ID=19382>
    خەلقئارا لىنىيەسى خەۋىرى: چاۋشيەن ئەمگەك پارتىيەسىنىڭ ئورگان گېزىتى ‹‹ئەمگەك خەۋەرلىرى››نىڭ 11-مارتتىكى خەۋىرىگە قارىغاندا، چاۋشيەننىڭ ئالىي رەھبىرى كىم جوڭئۇن يېقىندا چاۋشيەن خەلق ئارمىيەسى ئىستراتېگىيەلىك راكېتا ئارمىيەسىنىڭ تىرايېكتورىيەلىك راكېتا قويۇپ بېرىش مەشقىنى كۆرگەن ھەمدە قۇرۇقلۇق، دېڭىز، ھاۋا ئارمىيەلىرىنى ئۆز ئىچىگە ئالغان تۈرلۈك زەربە بېرىش شەكىللىرىنى مۇكەممەللەشتۈرۈش ۋە كۈچەيتىشكە كۆرسەتمە بەرگەن.
</S>
<S ID=19383>
    ئىگىلىنىشىچە، بۇ قېتىمقى تىرايېكتورىيەلىك راكېتا قويۇ بېرىش مەشقىگە چاۋشيەن ئىستراتېگىيەلىك راكېتا ئارمىيەسىنىڭ غەربىي فىرونتى زەربىدارلار قىسمى قاتناشقان بولۇپ، تاشقى تاجاۋۇزچىلىق كۈچلىرى تۇرۇشلۇق دۈشمەن رايونىدىكى پورت ئېغىزلىرىغا زەربە بېرىشنى مەقسەت قىلغان.
</S>
<S ID=19384>
    كىم جوڭئۇن كۆزدىن كەچۈرگەندە مۇنداق دېگەن: يادرو قوراللىرىنىڭ مەشغۇلات سىستېمىسىنى يەنىمۇ مۇكەممەللەشتۈرۈشتە، تىرايېكتورىيەلىك راكېتانىڭ جەڭ قىلىش كۈچىنى يەنىمۇ زورايتىش كېرەك.
</S>
<S ID=19385>
يادرو قوراللىرى تەتقىقات تارماقلىرى يادرو ئوق بېشى مەشغۇلات ئۆلچىمى بويىچە، دۆلەتنىڭ جىددىي ھالەت ئاستىدا تېزلىكتە، بىخەتەر ھالدا يادرو ھۇجۇم سىستېمىسىنى قوزغىتىشقا كاپالەتلىك قىلىپ، ئىستراتېگىيەلىك يادرو قوراللىرىنىڭ بىردىنبىر ئىلغار سىستېمىسىنى تەلتۆكۈس توغرىلاپ، ئوبدان باشقۇرۇش كېرەك.
</S>
<S ID=19386>
    شۇ كۈنى يەنە، كىم جوڭئۇن چاۋشيەن خەلق ئارمىيەسى تانكا قىسمىنىڭ مەشق مۇسابىقىسىنى كۆرگەن.
</S>
</TEXT>
/BODY
/DOC