<DOC>
<DOCID>TIANSHAN.500902</DOCID>
<HEADER>
<CLASS>ئۈرۈمچى</CLASS>
<DATE>2016-02-23 17:44:43</DATE>
</HEADER>
<BODY>
<HEADLINE>
<S ID=14583>
شەھىرىمىز بۇ يىلقى نۇقتىلىق تۈر قۇرۇلۇشلىرى خىزمىتىنى ئىلگىرى سۈرۈش يىغىنى ئاچتى
</S>
</HEADLINE>
<TEXT>
<S ID=14584>
    سۇڭ جيەنخۇا خەۋەر قىلىدۇ: شەھىرىمىز 18- فېۋرال نۇقتىلىق تۈر قۇرۇلۇشلىرىنىڭ دەسلەپكى باسقۇچلۇق خىزمىتىنى ئىلگىرى سۈرۈش يىغىنى ئاچتى.
</S>
<S ID=14585>
يىغىندا شەھەرلىك پارتكومنىڭ مۇئاۋىن شۇجىسى، شەھەر باشلىقى ئىلھام سابىر مۇنۇلارنى تەكىتلىدى: «رايون (ناھىيە) لار، تارماقلار بىر نىيەتتە ھەمكارلىشىپ، ئاخىرقى ئىستىھكامغا ھۇجۇم قىلىشتىكى قىيىنچىلىقلارنى يېڭىپ، شەھىرىمىزنىڭ نۇقتىلىق تۈر قۇرۇلۇشلىرىنى پۈتۈن كۈچى بىلەن ئىلگىرى سۈرۈپ، چوڭ تۈر، چوڭ سېلىنمىغا تۈرتكە بولۇپ، چوڭ سېلىنما ئارقىلىق چوڭ تەرەققىياتنى ئىلگىرى سۈرۈپ، شەھىرىمىزنىڭ ئىقتىسادىي، ئىجتىمائىي ئىشلىرىنىڭ تەرەققىيات نىشانىنى ئوڭۇشلۇق ئەمەلگە ئاشۇرۇشى كېرەك».
</S>
<S ID=14586>
    بۇ يىل «13- بەش يىل» باشلانغان يىل. شەھەرلىك پارتكوم بۇ يىلقى مۇقىم مۈلۈك سېلىنمىسىنى 200 مىليارد يۈەنگە يەتكۈزۈشنى، بۇنىڭ ئىچىدە ھۆكۈمەت سېلىنمىسىنى 100 مىليارد يۈەنگە يەتكۈزۈپ، جەمئىيەتتىن 100 مىليارد يۈەن مەبلەغ سېلىشقا تۈرتكە بولۇشنى ئايدىڭلاشتۇردى.
</S>
<S ID=14587>
ئىلھام سابىر مۇنداق دېدى: «رايون (ناھىيە) لار، تارماقلار ئىدىيەنى بىرلىككە كەلتۈرۈپ، ۋاقىتنى چىڭ تۇتۇش، مەسئۇلىيەتنى دادىل زىممىسىگە ئېلىشتەك خىزمەت ئىستىلى بىلەن نۇقتىلىق تۈر قۇرۇلۇشلىرىغا مۇناسىۋەتلىك مەبلەغ يۈرۈشتۈرۈش، ئۆتكۈزۈۋېلىش خىزمەتلىرىنى پۇختا ئىشلەپ، شەھىرىمىزنىڭ سېلىنما نىشانىنى ئەمەلگە ئاشۇرۇشقا تۆھپە قوشۇشى كېرەك».
</S>
<S ID=14588>
    شەھىرىمىزنىڭ بۇ يىلقى نۇقتىلىق قۇرۇلۇش تۈرى 445، يىللىق سېلىنما پىلانى 123 مىليارد 20 مىليون يۈەن، بۇنىڭ ئىچىدە ھۆكۈمەت مەبلەغ سالىدىغان تۈر 274، يىللىق سېلىنما پىلانى 76 مىليارد 80 مىليون يۈەن.
</S>
<S ID=14589>
ئىلھام سابىر مۇنۇلارنى تەلەپ قىلدى: «رايون (ناھىيە) لار، مۇناسىۋەتلىك تارماقلار نۇقتىلىق تۈر قۇرۇلۇشلىرىنىڭ دەسلەپكى باسقۇچتىكى خىزمەتلىرىنى چىڭ تۇتۇپ ئىشلەپ، تۈر قۇرۇلۇشىنى يەر بىلەن تەمىنلەش ۋە ئۆتكۈزۈۋېلىش خىزمەتلىرىنى چىڭ تۇتۇپ ئىشلىشى، نۇقتىلىق تۈر مەبلىغىگە كاپالەتلىك قىلىشنى چىڭ تۇتۇشنى گەۋدىلەندۈرۈپ، تۈر باشقۇرۇش سەۋىيەسىنى تېخىمۇ ئۆستۈرۈپ، مەسئۇلىيىتىنى ياخشى ئادا قىلىپ، نۇقتىلىق تۈرلەرنىڭ ئوڭۇشلۇق يولغا قويۇلۇشىغا كاپالەتلىك قىلىشى كېرەك».
</S>
<S ID=14590>
(«ئۈرۈمچى كەچلىك گېزىتى»دىن )
</S>
</TEXT>
/BODY
/DOC