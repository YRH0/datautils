<DOC>
<DOCID>TIANSHAN.534294</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-13 09:28:07</DATE>
</HEADER>
<BODY>
<HEADLINE>
<S ID=32948>
بايىنغولىن ئوبلاستىدا يېشىل ئېنېرگىيەلىك توك ئومۇمىي توك مىقدارىنىڭ %54.76 ىنى ئىگىلىدى
</S>
</HEADLINE>
<TEXT>
<S ID=32949>
    ئىختىيارىي مۇخبىرىمىز ياسىنجان رەھمىتۇللا خەۋىرى: تاشدەن ئوت ئېلېكتىر ئىستانىسىسىنىڭ چوڭ تۇرخۇن مورىسى ئىلگىرى بايىنغولىن ئوبلاستىنىڭ ئېنېرگىيە ساھەسىدىكى بەلگە خاراكتېرلىك قۇرۇلۇش ئىدى. بۈگۈنكى كۈنگە كەلگەندە بايىنغولىن ئوبلاستى ئوت كۈچى ئارقىلىق توك تەمىنلەشنى ئاساس قىلغان قالاق توك چىقىرىش دەۋرى بىلەن خوشلاشتى.
</S>
<S ID=32950>
    ئىگىلىنىشچە، بايىنغولىن ئوبلاستىدا ھازىر 32 توك تەمىنلەش كارخانىسى بولۇپ، بۇ كارخانىلارنىڭ يىللىق توك تەمىنلەش ئومۇمىي مىقدارى 7 مىليارد 350 مىليون كىلوۋاتقا يەتكەن. بۇنىڭ ئىچىدە، يورۇقلۇق ئېنېرگىيەسىدىن پايدىلىنىپ توك تەمىنلەش كارخانىسى 23، سۇ كۈچىدىن پايدىلىنىپ توك تەمىنلەش كارخانىسى يەتتە، شامال كۈچىدىن پايدىلىنىپ توك تەمىنلەش كارخانىسى بىر، ئوت كۈچىدىن پايدىلىنىپ توك تەمىنلەش كارخانىسى بىر ئىكەن. نۆۋەتتە، بايىنغولىن ئوبلاستىدا سۇ، يورۇقلۇق ۋە شامال كۈچىدىن پايدىلىنىپ تەمىنلەنگەن توك مىقدارى 4 مىليارد 250 مىڭ كىلوۋاتقا يېتىپ، ئومۇمىي توك تەمىنلەش مىقدارىنىڭ %54.76 ىنى ئىگىلىگەن. بايىنغولىن ئوبلاستىنىڭ توك بىلەن تەمىنلەش قۇرۇلمىسىدا تۈپتىن ئۆزگىرىش يۈز بېرىپ، توك بىلەن تەمىنلەش تۆۋەن كاربونلۇق، يېشىل، ئېچىۋېتىلگەن دەۋرىگە قەدەم قويغان.
</S>
</TEXT>
/BODY
/DOC