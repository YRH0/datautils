<DOC>
<DOCID>TIANSHAN.507356</DOCID>
<HEADER>
<CLASS>ئۈرۈمچى</CLASS>
<DATE>2016-03-09 15:24:43</DATE>
</HEADER>
<BODY>
<HEADLINE>
<S ID=18640>
ئۈرۈمچى شەھىرىدە مېترو 1–لىنىيەسىگە ئىشلىتىلىدىغان پويىزنىڭ لايىھەسى پۈتۈپ بولدى
</S>
</HEADLINE>
<TEXT>
<S ID=18641>
    خالىدە ئوبۇلنىڭ يېقىندا ئۈرۈمچى شەھەرلىك خەلق ھۆكۈمىتىدىن ئۇقۇشىچە، ئۈرۈمچى شەھىرىنىڭ مېترو 1 – لىنىيەسىگە ئىشلىتىلىدىغان پويىزنىڭ لايىھەسى پۈتكەن بولۇپ، بۇ ئۈرۈمچى شەھىرىنىڭ مېترو قۇرۇلۇشىنىڭ مۇھىم باسقۇچقا قەدەم قويغانلىقىدىن دېرەك بېرىدىكەن.
</S>
<S ID=18642>
   ئۇقۇشىمچە، ئۈرۈمچى شەھىرىنىڭ مېترو 1 – لىنىيەسىگە A تىپلىق پويىز ئىشلىتىلىدىغان بولۇپ، ئالتە ۋاگونلۇق ئىكەن، بىر قېتىمدا 2650 يولۇچىنى سىغدۇرالايدىكەن.
</S>
<S ID=18643>
پويىزنىڭ ئەڭ يۇقىرى سائەتلىك سۈرئىتى 80 كىلومېتىر ئىكەن. پويىزنىڭ ئۇزۇنلۇقى 140 مېتىر، كەڭلىكى ئۈچ مېتىر، ۋاگوننىڭ ئېگىزلىكى .8 2 مېتىر ئىكەن.
</S>
<S ID=18644>
پويىزنىڭ سىرتى ئاق، كۆك، ئاپېلسىن رەڭنى ئۆز ئىچىگە ئالغان ئۈچ خىل رەڭدە بولۇپ، ‹‹ئۈرۈمچى›› دېگەن خەتنىڭ ئىنگلىزچە باش ھەرپى ‹‹U›› چۈشۈرۈلگەن.
</S>
<S ID=18645>
يولۇچىلارغا قولايلىق يارىتىپ بېرىش ئۈچۈن، بۇ پويىزغا يۆلەنچۈكلىك ئورۇندۇق ئورنىتىلغان، چاقلىق ئورۇندۇق، بوۋاقلار مەخسۇس رايونى ۋە يۈك قويىدىغان مەخسۇس رايون تەسىس قىلىنغان، ھالقا شەكىللىك، ‹‹U›› شەكىللىك تۇتقۇچ سەپلەنگەن. ئۈرۈمچى شەھەرلىك رېلىسلىق قاتناش گۇرۇھى چەكلىك شىركىتىدىكى ئالاقىدار خادىمنىڭ تونۇشتۇرۇشىچە، بۇ پويىز 2016 – يىلى يىل ئاخىرىغىچە ئۈرۈمچى شەھىرىگە يۆتكەپ كېلىنىدىكەن.
</S>
<S ID=18646>
‏
</S>
</TEXT>
/BODY
/DOC