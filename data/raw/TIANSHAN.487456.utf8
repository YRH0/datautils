<DOC>
<DOCID>TIANSHAN.487456</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-13 13:16:25</DATE>
</HEADER>
<BODY>
<HEADLINE>
<S ID=2825>
خېجىڭ ناھىيەسى يېڭى تەرەققىيات ئىستىراتىگىيىسى ئارقىلىق ساياھەتچىلىك كەسپىدە ئۇدا ئېشىشتەك ياخشى ۋەزىيەتنى ساقلاپ قالدى
</S>
</HEADLINE>
<TEXT>
<S ID=2826>
    ئىختىيارىي مۇخبىرىمىز مېھرىگۈل يۈسۈپ خەۋىرى خېجىڭ ناھىيەسى بۇلتۇر ناھىيەنىڭ ساياھەتچىلىك كەسپىنى تەرەققى قىلدۇرۇش ۋە ساياھەت مەنزىرە نۇقتىلىرىنىڭ دەرىجىسىنى ئۆستۈرۈشتە ساياھەتچىلىكنى مەدەنىيەت بىلەن بىرلەشتۈرۈشتىن ئىبارەت تەرەققىيات ئىستراتېگىيەسى بويىچە شەرققە قايتقانلار مەدەنىيىتىنى يادرو قىلغان ئاساستا مەدەنىيەتنىڭ جەلىپكارلىقىنى ئەۋج ئالدۇرۇشنى كىرىش نۇقتىسى قىلىپ، مول مەدەنىيەت ئامىلىنى ساياھەتچىلىكنىڭ ھەر قايسى ھالقىلىرىغىچە سىڭدۈرۈپ بايىنبۇلاق مەنزىرە رايونىنى دۆلەتنىڭ 5Aدەرىجىلىك ساياھەت رايونى بايلىقى ۋە مەنزىلگاھ سۈپىتىنى تەكشۈرۈشتىن مۇۋەپپەقىيەتلىك ئۆتكۈزۈپ، ئاپتونوم رايون دەرىجىلىك ئېكولوگىيەلىك ساياھەت ئۈلگە رايونى بولۇپ تەستىقلىنىشتەك ساياھەت مەنزىرە نۇقتىلىرىنىڭ دەرىجىسىنى ئۆستۈرۈشتەك ياخشى نەتىجىنى قولغا كەلتۈرۈش بىلەن بىرگە، بۇلتۇر جەلپ قىلغان ساياھەتچىلەرنىڭ سانى1 مىليون 800 مىڭ ئادەم/ قېتىمغا يېتىپ، خاس ساياھەتچىلىكتىن قىلغان كىرىمى 560 مىليونغا يەتتى.
</S>
<S ID=2827>
    بۇلتۇر بۇ ناھىيە يەنە «تۇنجى نۆۋەتلىك بۆلجۈرگەن بايرىمى»، «توغاچ شاپتۇل بايرىمى» قاتارلىق بىر قاتار شەھەر ساياھىتى پائالىيەتلىرىنى ئۆتكۈزدى. ئۇنىڭدىن باشقا، مەركىزىي تېلېۋىزىيە ئىستانسىسىنىڭ «جۇڭگو جۇغراپىيەسى»، «ئانا تۇپراق»پىروگراممىلىرىدا خېجىڭنىڭ مەخسۇس تېمىدىكى تەشۋىقات فىلىملىرى قويۇلۇپ، خېجىڭنىڭ سېھرى كۈچى يەنە بىر قېتىم نامايان قىلىندى.
</S>
<S ID=2828>
    نۆۋەتتە، خېجىڭ ناھىيەسىدە تۈرلۈك مەنزىرە رايونلىرىدىن توققۇزى بولۇپ، بۇنىڭ ئىچىدە 4Aدەرىجىلىك ساياھەت مەنزىرە نۇقتىسىدىن ئىككىسى، يەنى بايىنبۇلاق مەنزىرە نۇقتىسى، كۈنەس مەنزىرە نۇقتىسى، 3Aدەرىجىلىك مەنزىرە نۇقتىسىدىن ئۈچى بولۇپ يەنى بالغۇنتاي شۇرسۇم بۇتخانىسى، خېجىڭ ناھىيەلىك ئېكولوگىيەلىك باغچىسى، خېجىڭ ناھىيەلىك شىمالىي تاش ئورمان باغچىسى قاتارلىقلاردۇر.
</S>
<S ID=2829>
ئۇنىڭدىن باشقا يەنە، بۇ ناھىيەدە دېھقان-چارۋىچىلار ئارامگاھلارنىڭ سانى 188 ئائىلىگە يېتىپ، بۇنىڭ ئىچىدە يۇلتۇز دەرىجىلىك ئارامگاھلارنىڭ سانى 87 گە يېتىپ، A دەرىجىلىك مەنزىرە نۇقتىلىرى ۋە يۇلتۇز دەرىجىلىك ئارامگاھلار بۇ ناھىيەنىڭ ساياھەتچىلىكتىن قىلغان كىرىمى ۋە دەرىجىسىنى يۇقۇرى كۆتۈرۈشتە تۈرتكىلىك رول ئويناپ،  بايىنبۇلاق مەنزىرە رايونىنى دۆلەتلىك 5A دەرىجىلىك ساياھەت مەنزىرە رايونى قىلىپ قۇرۇپ چىقىشقا ئاساس سېلىپ، دۆلەت دەرىجىلىك ئېكولوگىيەلىك ساياھەتچىلىكتە ئۈلگىلىك ناھىيە قۇرۇپ چىقىش خىزمىتىنى ئىلگىرى سۈردى.
</S>
</TEXT>
/BODY
/DOC