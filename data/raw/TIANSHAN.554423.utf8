<DOC>
<DOCID>TIANSHAN.554423</DOCID>
<HEADER>
<CLASS>خەلقئارا</CLASS>
<DATE>2016-10-03 12:18:50</DATE>
</HEADER>
<BODY>
<HEADLINE>
<S ID=51983>
ئامېرىكا تەتقىقاتچىلىرى زەھەرلىك گازلارنى يۇقىرى سەزگۈرلۈكتە ئۆلچەپ چىقالايدىغان بىر خىل ئىندۇكسىيە ماتېرىيالىنى تەتقىق قىلىپ ياساپ چىقتى
</S>
</HEADLINE>
<TEXT>
<S ID=51984>
     ئامېرىكا تەتقىقاتچىلىرى يېقىندا زەھەرلىك گازلارنى يۇقىرى سەزگۈرلۈكتە ئۆلچەپ چىقالايدىغان بىر خىل ئىندۇكسىيە ماتېرىيالىنى تەتقىق قىلىپ ياساپ چىقتى، يان تېلېفوندا بۇ خىل ماتېرىيال ۋە يېقىن مەيدان ئالاقىلىشىش تېخنىكىسىدىن پايدىلىنىپ، بىرنەچچە سېكۇنت ئىچىدىلا ھاۋادا زەھەرلىك گازنىڭ بار - يوقلۇقىنى تەكشۈرگىلى بولىدۇ.
</S>
<S ID=51985>
بۇ خىل ئىندۇكسىيە ماتېرىيالى نانومېتىرلىق كاربون نەيچىسىنىڭ سىرتقى يۈزىگە بىر قەۋەت سۇپېر مولېكۇلىلىق پولىمېر دەپ ئاتىلىدىغان يۇقىرى مولېكۇلىلىق ماتېرىيالنى سۈرۈش ئارقىلىق ياسىلىدۇ، نانومېتىرلىق كاربون نەيچىسىنىڭ توك ئۆتكۈزۈشچانلىقىنىڭ ئۆزگىرىشىدىن پايدىلىنىپ زەھەرلىك گازنىڭ قويۇقلۇقى ئۆلچىنىدۇ.
</S>
<S ID=51986>
نانومېتىرلىق كاربون نەيچىسى ئەسلىدە توك ئۆتكۈزۈشچانلىقى ياخشى ماتېرىيال، بىراق سۇپېر مولېكۇلىلىق پولىمېر بىلەن قاپلانغاندىن كېيىن توك ئۆتكۈزۈشچانلىقى ناچارلىشىپ كېتىدۇ.
</S>
<S ID=51987>
نانومېتىرلىق كاربون نەيچىسى زەھەرلىك گاز بىلەن ئۇچراشقان چاغدا سۇپېر مولېكۇلىلىق پولىمېر قەۋىتى بۇزغۇنچىلىققا ئۇچراپ توك ئۆتكۈزۈشچانلىقى كۈچىيىدۇ.
</S>
<S ID=51988>
بۇ خىل تېخنىكا بۇنىڭدىن كېيىن مېترولاردىكى زەھەرلىك گازلارنى تەكشۈرۈشتە ياكى بىخەتەرلىكنى تەكشۈرۈش ئورۇنلىرىدا كۆپلەپ ئىشلىتىلىشى مۇمكىن.
</S>
<S ID=51989>
    نۇسرەتگۈل ئۆمەر(ت)
</S>
</TEXT>
/BODY
/DOC