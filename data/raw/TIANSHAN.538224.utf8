<DOC>
<DOCID>TIANSHAN.538224</DOCID>
<HEADER>
<CLASS>ئۈرۈمچى</CLASS>
<DATE>2016-08-02 11:39:25</DATE>
</HEADER>
<BODY>
<HEADLINE>
<S ID=35855>
ئۈرۈمچىدە 1-ئاۋغۇست تومۇزدىكى ئەڭ سالقىن كۈن بولۇپ قالدى
</S>
</HEADLINE>
<TEXT>
<S ID=35856>
   1-ئاۋغۇست، ئۈرۈمچىدە قاتتىق يامغۇر يېغىپ، ئۈرۈمچىگە تېخىمۇ كۆپ سالقىنلىق بېغىشلىدى، سائەت 15:00كىچە، شۇ كۈندىكى ئەڭ يۇقىرى تېمپېراتۇرا ئاران ℃18قىلا چىقىپ، 17-ئىيۇل تومۇز كىرگەندىن بۇيانقى ئەڭ سالقىن كۈن بولۇپ قالدى.
</S>
<S ID=35857>
  شىنجاڭ دائىرىسىدىن ئېيتقاندا، 1-ئاۋغۇست ئىلى ۋادىسىدا يامغۇر ئەڭ قاتتىق ياغدى.
</S>
<S ID=35858>
مېتېئورولوگىيە ئىستانسىسىدىكى ئالاقىدار خادىملارنىڭ ئېيتىشىچە، يامغۇر سىستېمىسىنىڭ يۆتكىلىشى توسالغۇغا ئۇچرىغانلىقتىن ئالدىنقى جۈمەدىن باشلاپ شىمالىي شىنجاڭ رايونىدا ئىزچىل يامغۇرلۇق ھاۋارايى كۆرۈلگەن،  يېقىنقى ئىككى كۈندە يامغۇر يېغىش دائىرىسى جەنۇبىي شىنجاڭغا كېڭەيگەن.
</S>
<S ID=35859>
  يامغۇرلۇق ھاۋا تەسىرىدە 1-ئاۋغۇست كۈندۈزى شىمالىي شىنجاڭنىڭ ھەر قايسى جايلىرىدىكى ئاساسلىق شەھەرلەردە ئەڭ يۇقىرى تېمپېراتۇرا ℃25تىن تۆۋەن بولدى، بۇنىڭ ئىچىدە، ئۈرۈمچىدە ئەڭ يۇقىرى تېمپېراتۇرا ئاران ℃18قا چىقىپ، پۈتۈن شىنجاڭنىڭ ئاساسلىق شەھەرلىرى ئىچىدىكى ئەڭ سالقىن جاي بولۇپ قالدى، جەنۇبىي شىنجاڭمۇ يېقىنقى بىر ھەپتىدىن بۇيان كۆرۈلۈۋاتقان يۇقىرى تېمپېراتۇرىلىق ھاۋارايىنى ئاياغلاشتۇردى، 1-ئاۋغۇستتىن باشلاپ، ھەر قايسى جايلاردا تېمپېراتۇرا ℃35تىن تۆۋەن بولىدۇ، تېمپېراتۇرا ئاساسەن بۇلۇتلۇق بولىدۇ.
</S>
</TEXT>
/BODY
/DOC