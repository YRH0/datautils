<DOC>
<DOCID>TIANSHAN.511052</DOCID>
<HEADER>
<CLASS>خەلقئارا</CLASS>
<DATE>2016-03-18 13:17:14</DATE>
</HEADER>
<BODY>
<HEADLINE>
<S ID=20664>
بۇ يىل فېۋرال پۈتۈن دۇنيادا تېمپېراتۇرا يەنە يېڭى رېكورتنى ياراتتى
</S>
</HEADLINE>
<TEXT>
<S ID=20665>
   شىنخۇا ئاگېنتلىقى، ۋاشىنگىتون، 17-مارت تېلېگراممىسى: بۇ يىل يانۋار 1880-يىلى ھاۋا تېمپېراتۇرىسىنى خاتىرىلەش بارلىققا كەلگەندىن بۇيانقى ئەڭ ئىسسىق يانۋار بولۇپ قالغاندىن كېيىن، بۇ يىل فېۋرالدىمۇ پۈتۈن يەر شارىدا تېمپېراتۇرا يەنە بىر قېتىم رېكورت يارىتىپ، «ھاۋا تېمپېراتۇرىسىنى خاتىرىلەش بارلىققا كەلگەندىن بۇيانقى ئەڭ ئىسسىق فېۋرال» بولۇپ قالدى.
</S>
<S ID=20666>
   ئامېرىكا دۆلەتلىك دېڭىز-ئوكيان ۋە ئاتموسفېرا باشقۇرۇش ئىدارىسى 17-مارت ئېلان قىلغان ئايلىق دوكلاتتىن مەلۇم بولۇشىچە، بۇ يىل فېۋرال پۈتۈن دۇنيادا قۇرۇقلۇق ۋە دېڭىز-ئوكيان يۈزى تېمپېراتۇرىسى ئالدىنقى ئەسىرنىڭ ئوخشاش مەزگىلىدىكى ئوتتۇرىچە قىممەتتىن  1.21 سېلىتسىيە گىرادۇس يۇقىرى بولغان، 1880-يىلى ھاۋا تېمپېراتۇرىسىنى خاتىرىلەش بارلىققا كەلگەندىن بۇيانقى ئەڭ ئىسسىق فېۋرال بولۇپ قالغان 2015-يىل فېۋرالدىكى تېمپېراتۇرىدىن 0.33 سېلىتسىيە گىرادۇس يۇقىرى بولغان.
</S>
</TEXT>
/BODY
/DOC