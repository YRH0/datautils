<DOC>
<DOCID>TIANSHAN.485964</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-07 16:28:22</DATE>
</HEADER>
<BODY>
<HEADLINE>
<S ID=1680>
ئۇچتۇرپان ناھىيەسىنىڭ سودىگەر چاقىرىپ، مەبلەغ جەلپ قىلىش خىزمىتى باسقۇچ خاراكتېرلىك ئىلگىرىلەشكە ئېرىشتى
</S>
</HEADLINE>
<TEXT>
<S ID=1681>
    ئىختىيارى مۇخبىرىمىز ئابدۇسالام نىياز خەۋىرى:ئۇچتۇرپان ناھىيەسى «سانائەتتە كۈچلۈك ناھىيە» بولۇش ئىستراتېگىيەسىنى  ئەمەلگە ئاشۇرۇشتا قەتئىي تەۋرەنمەي، سانائەت ئاساسىنى مۇستەھكەملەشتە سودىگەر چاقىرىپ، مەبلەغ جەلپ قىلىش مۇلازىمەت ئېڭىنى كۈچەيتىپ، مەبلەغ سېلىش يوللىرىنى كېڭەيتتى.
</S>
<S ID=1682>
    ئۇچتۇرپان ناھىيەلىك پارتكوم، خەلق ھۆكۈمىتى مۇلازىمەت ئېڭىنى كۈچەيتىپ، مۇلازىمىتى ئەلا، تەستىق باسقۇچى ئاز بولۇش ئەندىزىسىنى قوللىنىپ، 2508.8 كىۋادرات مېتىر كۆلەمدە مەمۇرىي تەستىق مۇلازىمەت مەركىزى قۇرۇپ، 293 خىل مەمۇرىي تەستىق تۈرىنى مەمۇرىي مۇلازىمەت مەركىزىگە كىرگۈزۈپ، «رەسمىيەتلەرنى بىرلا جايدا بېجىرىش مۇلازىمەت سەھنىسى» بەرپا قىلدى.
</S>
<S ID=1683>
تور، رادىيو-تېلېۋىزىيە، گېزىت قاتارلىق تاراتقۇلاردىن پايدىلىنىپ، ئۇچتۇرپاننىڭ يەر ئاستى بايلىقى، قېزىلما بايلىقى، ساياھەت بايلىغى ۋە ئېچىش، مەبلەغ سېلىش شارائىتلىرىنى كەڭ تەشۋىق قىلدى.
</S>
<S ID=1684>
بۇ بىر قاتار تەدبىرلەر جەمئىيەت كاپىتالى، بولۇپمۇ، پۇقراۋى كارخانا كاپىتالىنىڭ ئۇچتۇرپانغا مەبلەغ سېلىش ئىشەنچىسىنى تېخىمۇ ئاشۇردى.
</S>
<S ID=1685>
نۆۋەتتە، 1 مىليارد 100 مىليون يۈەن مەبلەغ سېلىش پىلانلانغان تەڭرىتاغ نۇرى كۆكتات لاپىسى تېرىقچىلىق تۈرىدە توختام ئىمزالىنىپ، قۇرۇلۇش باشلاندى.
</S>
<S ID=1686>
ئىگىلىنىشىچە، 2015-يىلى ئۇچتۇرپان ناھىيەسى سودىگەر چاقىرىپ مەبلەغ كىرگۈزۈشتە پۈتۈن يىللىق ئىمزالانغان تۈر بەشكە، نەقلەشتۈرۈلگەن مەبلەغ 973 مىليۇنغا يېتىپ، يىللىق نىشان %108 ئورۇنلانغان.
</S>
<S ID=1687>
‏
</S>
</TEXT>
/BODY
/DOC