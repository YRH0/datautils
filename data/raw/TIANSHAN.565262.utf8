<DOC>
<DOCID>TIANSHAN.565262</DOCID>
<HEADER>
<CLASS>پەن – مائارىپ</CLASS>
<DATE>2016-11-16 13:13:47</DATE>
</HEADER>
<BODY>
<HEADLINE>
<S ID=59809>
كەسپىي مائارىپ ئاقتۇ ناھىيەسىدىكى ياشلارنىڭ ئىشقا ئورۇنلىشىشىغا ‹‹يېشىل چىراغ››يېقىپ بەردى
</S>
</HEADLINE>
<TEXT>
<S ID=59810>
  مۇختەر نۇرمۇھەممەت خەۋەر قىلىدۇ: ئاقتۇ ناھىيەسى بۇ يىل كەسپىي مائارىپ سېلىنمىسىنى كۆپەيتىپ، مەكتەپلەرنىڭ ئۇل ئەسلىھەلىرىنى مۇكەممەللەشتۈرۈپ، ئوقۇتقۇچىلار قوشۇنىنى سەرخىللاشتۇرۇپ، ياشلارنى كەسىپ – تېخنىكا ماھارىتى بويىچە تەربىيەلەش سالمىقىنى زورايتىپ، ئۇلارنىڭ ئىشقا ئورۇنلىشىشىغا ‹‹يېشىل چىراغ›› يېقىپ بەردى.
</S>
<S ID=59811>
 بۇ ناھىيە يېقىنقى يىللاردىن بۇيان كەسپىي مائارىپنىڭ تەرەققىياتىنى تېزلىتىپ، كەسپىي مائارىپ بويىچە تەربىيەلىنىۋاتقان ئوقۇغۇچىلارنى دۆلەتنىڭ ‹‹ئۈچنى كەچۈرۈم قىلىش، بىرگە تولۇقلىما بېرىش›› سىياسىتى دائىرىسىگە كىرگۈزۈپ، ئۇلارنىڭ يۈكىنى يېنىكلىتىپ، كەسپىي مائارىپ بويىچە تەربىيەلىنىش قىزغىنلىقىنى ئاشۇردى.
</S>
<S ID=59812>
كەسىپ – تېخنىكا مەكتەپلىرىمۇ پىراكتىكا نۇقتىسى تەسىس قىلىپ، ئوقۇغۇچىلارنى نەزەرىيە بىلەن ئەمەلىيەتنى بىرلەشتۈرگەن ئاساستا تەربىيەلەشنى كۈچەيتىش بىلەن بىللە، ئوقۇغۇچىلارنىڭ پىراكتىكا مەزگىلىدىكى ياتاق، تاماقلىرىنى بىر تۇتاش ھەقسىز ئورۇنلاشتۇردى.
</S>
<S ID=59813>
ناھىيەلىك كەسىپ – تېخنىكا مەكتىپى تىككۈچىلىك، تورت ياساش، ساتىراشلىق، ھۆسن تۈزەش، ئاپتوموبىل رېمونتچىلىقى، ياغاچچىلىق قاتارلىق ئون نەچچە كەسىپ تۈرىنى تەسىس قىلىپ، ‹‹بازارغا قاراپ كەسىپ ئېچىش، ئىش ئورنىغا قاراپ دەرسلىك تەسىس قىلىش، ئەمەلىيەتكە قاراپ ئوقۇتۇشنى چىڭ تۇتۇش›› ئەندىزىسىنى بەرپا قىلدى.
</S>
<S ID=59814>
‹‹مەكتەپ – كارخانا ھەمكارلىقى››، ‹‹زاكازلىق تەربىيەلەپ، تېخنىكا ئىگىلىتىش›› قاتارلىق ئىختىساسلىقلارنى تەربىيەلەش ئەندىزىسى ئۈستىدە ئىزدىنىپ، ھەر يىلى كارخانىلارغا قەرەللىك ھالدا كەسىپ – تېخنىكا بىلىدىغان ئىشچىلارنى تەربىيەلەپ بەردى.
</S>
<S ID=59815>
ھازىرغا قەدەر ناھىيە بويىچە كەسپىي مائارىپتا تەربىيەلىنىپ ئوقۇش پۈتكۈزگەنلەر 5000 دىن ئېشىپ، ئۇلاردىن زاۋۇت، كارخانىلاردا ئىشقا ئورۇنلاشقانلار 3200 گە، ئۆز ئالدىغا ئىگىلىك تىكلىگەنلەر 470 تىن كۆپرەككە يېتىپ، ناھىيەنىڭ ئىشقا ئورۇنلاشتۇرۇش بېسىمىنى زور دەرىجىدە يېنىكلەتتى.
</S>
<S ID=59816>

</S>
</TEXT>
/BODY
/DOC