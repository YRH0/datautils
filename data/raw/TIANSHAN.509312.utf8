<DOC>
<DOCID>TIANSHAN.509312</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-14 16:19:44</DATE>
</HEADER>
<BODY>
<HEADLINE>
<S ID=19782>
ئۇچتۇرپان ناھىيەسىدە «يېڭى ئىستېمالغا مەن ئىگە» باش تېمىسىدىكى ئىستېمالچىلارنىڭ ھوقۇق-مەنپەئەتىنى قوغداش پائالىيىتى ئۆتكۈزۈلدى
</S>
</HEADLINE>
<TEXT>
<S ID=19783>
    ئىختىيارىي مۇخبىرلىرىمىز ئابدۇسالام نىياز، خېلىل مامۇت خەۋىرى: «15-مارت» خەلقئارا ئىستىمالچىلارنىڭ ھوقۇق-مەنپەئەتىنى قوغداش كۈنى يېتىپ كېلىش ئالدىدا 13-مارت ئۇچتۇرپان ناھىيەلىك سودا-سانائەتنى مەمۇرىي باشقۇرۇش ئىدارىسى، سۈپەت-تېخنىكا نازارەتچىلىكى، يېمەكلىك، دورا نازارەت قىلىش، باشقۇرۇش ئىدارىسى، ئۇرۇق باشقۇرۇش پونكىتى قاتارلىق ئورۇنلار يېزا ئىگىلىك مەھسۇلاتلىرى بازىرىدا تۈرلۈك شەكىلدىكى پائالىيەتلەرنى قانات يايدۇرۇپ، ساختا، سۈپەتسىز مەھسۇلاتلارنىڭ ئىستېمال بازىرىغا كىرىشىنىڭ ئۈنۈملۈك ئالدىنى ئالدى.
</S>
<S ID=19784>
    قانۇن ئىجرا قىلغۇچىلار ئامما بىر قەدەر كۆپ توپلاشقان ئورۇنلارغا لوزىنكا، پىلاكاتلارنى ئېسىپ، مەسلىھەت بېرىش سۇپىسى تەسس قىلدى.
</S>
<S ID=19785>
ئىستېمالچىلارنىڭ ھوقۇق-مەنپەئىتىنى قوغداش ئاساسى مەزمۇن قىلىنغان تۈرلۈك تەشۋىقات ماتېرىياللىرىنى تارقىتىپ، ساختا مەھسۇلاتلارنى قانداق پەرقلەندۈرۈش، ساختا مەھسۇلاتلارغا يولۇققاندا قانداق قىلىش توغرىسىدا ئەتراپلىق مەسلىھەت بەردى.
</S>
<S ID=19786>
يېزا ئىگىلىك مەھسۇلاتلىرى، ماددىي ئەشيالار بازىرى، دورا، يېمەكلىك بازارلىرىغا قارىتا تۇيۇقسىز تەكشۈرۈش ئېلىپ بېرىپ، 50 خىلدىن ئارتۇق ساختا، ۋاقتى ئۆتكەن دورا ۋە ساغلاملىق بۇيۇملىرىنى ۋە بىر قىسىم « ئۈچ يوق» مەھسۇلاتلارنى مۇسادىرە قىلدى.
</S>
<S ID=19787>
يېزا ئىگىلىك ماددىي ئەشيالىرى بازىرىدا ئوغۇت، ئۇرۇق، يوپۇق، دېھقانچىلىق دورىلىرىنىڭ ئىسكىلاتلارغا كىرگۈزۈلۈش ۋە چىقىرىلىش ئەھۋالى، سېتىش تىزىملاش خاتىرىسى، ساقلاش ئۇسۇلى، مەھسۇلات ئىجازىتى قاتارلىقلارنى تەپسىلىي ئىگىلىدى.
</S>
<S ID=19788>
ھېسابات دەپتىرىدىكى خاتىرىلەر ئېنىق بولماسلىق، كىرگۈزۈلگەن ئورنى ۋە سېتىپ چىقىرىلغان ئورنى ئېنىق بولماسلىقتەك ئەھۋاللارغا قارىتا ئاگاھلاندۇرۇش بەردى ۋە چەكلىك مۇددەت ئىچىدە تۈزىتىشكە بۇيرۇلدى.
</S>
<S ID=19789>
بۇ بىر كۈندە جەمئىي قانۇندىن مەسلىھەت بەرگەن ئادەم 215كە، تارقىتىلغان تۈرلۈك تەشۋىقات ماتېرىيالى 2500 پارچىگە، يۈز تۇرانە تەشۋىقاتتىن بىۋاستە مەنپەئەتلەنگەن ئادەم 5000 كىشىگە يەتتى.
</S>
</TEXT>
/BODY
/DOC