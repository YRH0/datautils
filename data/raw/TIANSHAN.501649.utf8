<DOC>
<DOCID>TIANSHAN.501649</DOCID>
<HEADER>
<CLASS>ئۈرۈمچى</CLASS>
<DATE>2016-02-24 21:31:31</DATE>
</HEADER>
<BODY>
<HEADLINE>
<S ID=15410>
خەلق ئاۋىياتسىيە شىركىتىنىڭ ئايروپىلانغا چىقىش كارتىسىغا بېلەت باھاسى بېسىلىدۇ
</S>
</HEADLINE>
<TEXT>
<S ID=15411>
   مۇخبىرىمىز لى كەي خەۋەر قىلىدۇ: ئىگىلىنىشىچە، 18-فېۋرالدىن باشلاپ توردا ۋە يان تېلېفوندا دۆلەت ئىچىدىكى ھاۋا يوللىرىدا قاتنايدىغان ئايروپىلانلارغا ئولتۇرۇش رەسمىيىتىنى ئۆتەش پۈتۈنلەي ئېچىۋېتىلگەن.
</S>
<S ID=15412>
ئەمدى دۆلەت ئىچىدىكى ھاۋا يوللىرىدا قاتنايدىغان ئايروپىلانلارغا چىقىش كارتىسىغا بېلەت باھاسى بېسىلىدىكەن.
</S>
<S ID=15413>
بۇ باھا تۆلەنگەن ئەمەلىي بېلەت باھاسى، ئايرودۇرۇم قۇرۇلۇشى ھەققى، يېقىلغۇ ماي قوشۇمچە ھەققى قاتارلىق بارلىق ھەقنى ئۆز ئىچىگە ئالىدىكەن.
</S>
<S ID=15414>
   خەلق ئاۋىياتسىيە شىركىتى ئۈرۈمچىدىكى تىجارەت بۆلۈمى خادىمىنىڭ تونۇشتۇرۇشىچە، ئايروپىلانغا چىقىش كارتىسىغا ئەمەلىي بېلەت باھاسى بېسىلىدىكەن، مەسىلەن: %60 ئېتىبار بېرىلگەن باھادا سېتىۋېلىنغان بېلەتكە ئېتىبار بېرىلگەندىن كېيىنكى شۇ بېلەتنىڭ باج-ھەقتىن كېيىنكى باھاسى بېسىلىدىكەن.
</S>
<S ID=15415>
بۇنداق بولغاندا ئىستېمالچىلارنىڭ باھاسى ئۆرلىتىۋېتىلگەن بېلەتنى سېتىۋېلىشىدىن ساقلانغىلى بولىدىكەن.
</S>
<S ID=15416>
بۇنىڭدىن كېيىن بۇ دائىرە كېڭىيىپ، ئايرودۇرۇمدىن بىۋاسىتە ئالىدىغان ئايروپىلانغا چىقىش كارتىسىغىمۇ بېلەت باھاسى بېسىلىدىكەن.
</S>
</TEXT>
/BODY
/DOC