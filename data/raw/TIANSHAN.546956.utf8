<DOC>
<DOCID>TIANSHAN.546956</DOCID>
<HEADER>
<CLASS>شۇجى خاتىرىسى</CLASS>
<DATE>2016-09-04 12:40:03</DATE>
</HEADER>
<BODY>
<HEADLINE>
<S ID=46439>
ئاگاھلاندۇرۇش سىگنالىنى ئۇزاققىچە ياڭرىتىپ، ھەر تەرەپلىمە تەدبىر قوللىنىپ، مەسئۇلىيەتنى ئەمەلىيلەشتۈرۈپ، ئىنتىزامنى چىڭىتىپ، خىزمەتنى پۇختا ئىشلەپ، ئاپتونوم رايونىمىزنىڭ ئىجتىمائىي ئومۇمىيىتىنىڭ ئىناقلىقى ۋە مۇقىملىقىغا كاپالەتلىك قىلىشىمىز كېرەك
</S>
</HEADLINE>
<TEXT>
<S ID=46440>
   ياۋ تۇڭ خەۋەر قىلىدۇ: ئاپتونوم رايونلۇق پارتكومنىڭ شۇجىسى چېن چۈەنگو 3–سېنتەبىر چۈشتىن بۇرۇن ئاپتونوم رايونلۇق ج خ نازارىتى قوماندانلىق مەركىزىگە كېلىپ، مۇقىملىقنى قوغداشنىڭ 1–سېپىدە جىددىي ئىشلەۋاتقان خىزمەتچىلەردىن سەمىمىي ھال سورىدى، نۆۋەتتىكى مۇقىملىقنى قوغداش خىزمىتىنى تەكشۈردى ۋە ئورۇنلاشتۇردى.
</S>
<S ID=46441>
ئۇ مۇنداق دەپ تەكىتلىدى: باش شۇجى شى جىنپىڭ بېكىتكەن ئىجتىمائىي مۇقىملىق ۋە ئەبەدىي ئەمىنلىكتىن ئىبارەت شىنجاڭ خىزمىتىنىڭ بۇ ئومۇمىي نىشانىنى چۆرىدەپ، ‹‹جەڭ››لەرنى بىر–بىرلەپ ئورۇنلاشتۇرۇپ، ‹‹جەڭ››لەردە بىر–بىرلەپ غەلىبە قىلىپ، ئاپتونوم رايونىمىزنىڭ ئىجتىمائىي ئومۇمىيىتىنىڭ ئىناقلىقى ۋە مۇقىملىقىنى تىرىشىپ ئىشقا ئاشۇرۇشىمىز كېرەك.
</S>
<S ID=46442>
    چېن چۈەنگو ج خ نازارىتى قوماندانلىق مەركىزىگە كېلىپ، نۆۋەتچىلىك قىلىۋاتقان خىزمەتچىلەر بىلەن بىرمۇبىر قول ئېلىشىپ كۆرۈشۈپ، ئۇلاردىن ھال سورىدى ھەم ۋىلايەت (ئوبلاست، شەھەر)لەردىكى قوماندانلىق مەركەزلىرى بىلەن سىنلىق كۆرۈشۈپ، ئاپتونوم رايونلۇق پارتكوم، خەلق ھۆكۈمىتىگە ۋاكالىتەن ئاپتونوم رايونىمىزنىڭ مۇقىملىقنى قوغداش 1–سېپىدە كۈرەش قىلىۋاتقان پارتىيەلىك كادىرلار، شىنجاڭدا تۇرۇشلۇق ئازادلىق ئارمىيە، قوراللىق ساقچى قىسىم ۋە ج خ رەسمىي قىسىمىدىكى ئوفىتسېر–ئەسكەرلەر، بىڭتۈەندىكى كادىر، ئىشچى–خىزمەتچىلەر، خەلق ئەسكەرلىرى زاپاس قىسىمى خادىملىرى، سىياسىي–قانۇن كادىر، ساقچىلىرى ۋە مۇقىملىقنى قوغداش خىزمىتىنى ئىشلەۋاتقان ھەر مىللەت ئاممىغا سەمىمىي رەھمەت ئېيتتى ۋە ئالىي ئېھتىرام بىلدۈردى.
</S>
<S ID=46443>
    چېن چۈەنگو مۇنداق دەپ كۆرسەتتى: پارتىيە 18–قۇرۇلتىيىدىن بۇيان، يولداش شى جىنپىڭ باش شۇجىلىقىدىكى پارتىيە مەركىزىي كومىتېتىنىڭ كۈچلۈك رەھبەرلىكىدە ئاپتونوم رايونىمىزدىكى ھەر مىللەت كادىر، ئامما، ھەرقايسى كۈچلەر دادىل زىممىسىگە ئېلىپ، دادىل مەسئۇل بولۇپ، ھادىسىدىنمۇ، ماھىيەتتىنمۇ تۈزەپ، ئاكتىپ خىزمەت قىلىپ، ئىجتىمائىي ئومۇمىيەتنىڭ ئاساسەن مۇقىم بولۇشىغا كاپالەتلىك قىلىپ، شىنجاڭنىڭ ئىجتىمائىي مۇقىملىقى ۋە ئەبەدىي ئەمىنلىكىنى ئىشقا ئاشۇرۇشقا پۇختا ئاساس سالدى.
</S>
<S ID=46444>
ئاپتونوم رايوننىڭ مۇقىملىقنى قوغداش خىزمىتى تېلېۋىزىيە – تېلېفون يىغىنىدىن كېيىن ھەر دەرىجىلىك تارماقلار يۈكسەك ئەھمىيەت بېرىپ، تېز ھەرىكەتكە كېلىپ، تونۇش، ئورۇنلاشتۇرۇش، تەدبىر ۋە مەسئۇلىيەتنىڭ جايىدا ئەمەلىيلىشىشىگە كاپالەتلىك قىلىپ، مۇقىملىقنى قوغداش خىزمىتىنىڭ تەشەببۇسكارلىق ھوقۇقىنى قولغا كەلتۈردى.
</S>
<S ID=46445>
     چېن چۈەنگو مۇنداق تەكىتلىدى: باش شۇجى شى جىنپىڭنىڭ بىر قاتار مۇھىم سۆزلىرىنىڭ روھى، بولۇپمۇ مەركەزنىڭ 2–قېتىملىق شىنجاڭ خىزمىتى سۆھبەت يىغىنىدىكى مۇھىم سۆزى ۋە شىنجاڭنى كۆزدىن كەچۈرگەندە بەرگەن مۇھىم يوليورۇقىنىڭ روھىنى چوڭقۇر ئىزچىللاشتۇرۇپ ۋە ئەمەلىيلەشتۈرۈپ، يولداش شى جىنپىڭ باش شۇجىلىقىدىكى پارتىيە مەركىزىي كومىتېتى بېكىتكەن ئىجتىمائىي مۇقىملىق ۋە ئەبەدىي ئەمىنلىكتىن ئىبارەت شىنجاڭ خىزمىتىنىڭ بۇ ئومۇمىي نىشانىنى پۇختا ئىگىلەپ، مەركىزىي كومىتېت سىياسىي – قانۇن كومىتېتىنىڭ شۇجىسى مېڭ جيەنجۇ ۋە ج خ مىنىستىرى گو شېڭكۈننىڭ ئورۇنلاشتۇرمىلىرى ھەم تەلەپلىرىگە ئاساسەن مۇقىملىقنى قوغداشتىكى تۈرلۈك خىزمەتلەرنى يەنىمۇ چىڭ تۇتۇپ، يەنىمۇ ئەمەلىي ئىشلەپ، ئاپتونوم رايونىمىزنىڭ ئىجتىمائىي ئومۇمىيىتىنىڭ ئىناقلىقى ۋە مۇقىملىقىنى تىرىشىپ ئىشقا ئاشۇرۇشىمىز كېرەك.
</S>
<S ID=46446>
بىرىنچى، تونۇشنى يەنىمۇ ئۆستۈرۈش كېرەك.
</S>
<S ID=46447>
ئىجتىمائىي مۇقىملىق ۋە ئەبەدىي ئەمىنلىكتىن ئىبارەت بۇ ئومۇمىي نىشانغا يېتىش، ھەر مىللەت ئاممىنىڭ بەخت كۆرسەتكۈچىنى ئۆستۈرۈش، ئومۇميۈزلۈك ھاللىق جەمئىيەت بەرپا قىلىش ۋە جۇڭخۇا مىللىتىنىڭ ئۇلۇغ گۈللىنىشىدىن ئىبارەت جۇڭگو ئارزۇسىنى ئىشقا ئاشۇرۇش يۈكسەكلىكىدە تۇرۇپ، ھازىرقى مۇقىملىقنى قوغداش خىزمىتىنى ياخشى ئىشلەشنىڭ مۇھىملىقىنى تولۇق تونۇپ، يۈكسەك ئېھتىياتچان بولۇپ، ئاگاھلاندۇرۇش سىگنالىنى ئۇزاققىچە ياڭرىتىپ، بىخۇدلۇق ئىدىيەسى ۋە تەلەي سىناش پىسخىكىسىنى قەتئىي يېڭىپ، مۇقىملىق ھەممىنى بېسىپ چۈشىدۇ، دېگەن ئىدىيەنى تۇرغۇزۇپ، مۇقىملىقنى قوغداشتىن ئىبارەت بۇ كىرىچنى ھەر ۋاقىت چىڭ تارتىشىمىز كېرەك.
</S>
<S ID=46448>
ئىككىنچى، تەدبىرلەرنى يەنىمۇ ئەمەلىيلەشتۈرۈش كېرەك.
</S>
<S ID=46449>
ۋاقتىدا، بىخ ھالىتىدە تېز ۋە ياخشى تۇتۇشتا چىڭ تۇرۇپ، ئۆز جايى ۋە ئۆز تارمىقىنىڭ ئەمەلىيىتىگە يەنىمۇ بىرلەشتۈرۈپ، ئاپتونوم رايونلۇق پارتكوم ۋە خەلق ھۆكۈمىتى بېكىتكەن تېررورلۇققا قارشى تۇرۇش، مۇقىملىقنى قوغداشتىكى تۈرلۈك تەدبىرلەرنى ياخشى ئەمەلىيلەشتۈرۈپ، چالا قويماسلىق، يوچۇق قالدۇرماسلىق ۋە چۈشۈرۈپ قويماسلىققا تىرىشىپ كاپالەتلىك قىلىشىمىز كېرەك.
</S>
<S ID=46450>
ئۈچىنچى، خىزمەتتە يەنىمۇ تەشەببۇسكار بولۇش كېرەك. ھەر دەرىجىلىك پارتكوم، خەلق قۇرۇلتىيى، خەلق ھۆكۈمىتى، سىياسىي كېڭەش، ھەربىي رايون، بىڭتۈەن، قوراللىق ساقچى قىسىم، ج خ رەسمىي قىسىمىنىڭ رولىنى تولۇق جارى قىلدۇرۇپ، ئاساسىي قاتلام پارتىيە تەشكىلاتلىرى، پارتىيەلىك كادىرلار ۋە كوللېكتىپ مۇداپىئەلىنىش، كوللېكتىپ تۈزەش كۈچلىرىنىڭ رولىنى تولۇق جارى قىلدۇرۇپ، پارتىيە، ھۆكۈمەت، ھەربىي، ساقچى، ئەسكەر، خەلقنى ماس ھەرىكەتلەندۈرۈشتە چىڭ تۇرۇپ، راستچىل – ئەمەلىيەتچىل بولۇپ، ئەمەلىيلەشتۈرۈشنى چىڭ تۇتۇپ، تۈرلۈك خىزمەت، ھەر بىر تەپسىلاتنى تۇتىدىغان، باشقۇرىدىغان، مەسئۇل بولىدىغان ئادەم بولۇشقا، تۈرلۈك سىياسەت، تۈرلۈك تەدبىرنىڭ جايىدا ئەمەلىيلىشىشى، ئۈنۈم كۆرسىتىشىگە كاپالەتلىك قىلىشىمىز كېرەك.
</S>
<S ID=46451>
تۆتىنچى، مەسئۇلىيەتنى يەنىمۇ كۈچەيتىش كېرەك. مۇقىملىقنى قوغداشنى چىڭ ۋەزىپە ۋە 1–ۋەزىپە دەپ بىلىپ، مۇقىملىقنى قوغداش خىزمىتىدە مۇناسىۋەتسىز كىشى بولماسلىق ئىدىيەسىنى يەنىمۇ كۈچەيتىپ، ھەر بىر كىشىنىڭ مەسئۇلىيىتى بولۇش، ھەر بىر كىشى مەسئۇل بولۇش، ھەر بىر كىشىنىڭ مەسئۇلىيىتىنى ئادا قىلىشىغا كاپالەتلىك قىلىپ، مەسئۇلىيەتنى ئۈستىگە ئېلىش، مەسئۇل بولۇش، مەسئۇلىيەتنى ئادا قىلىشقا كاپالەتلىك قىلىشىمىز كېرەك.
</S>
<S ID=46452>
بەشىنچى، ئىنتىزامنى يەنىمۇ چىڭىتىش كېرەك. ئاشكارا ۋە يوشۇرۇن تەكشۈرۈش، كۈندىلىك تەكشۈرۈش، ئۇشتۇمتۇت تەكشۈرۈش سالمىقىنى ئاشۇرۇپ، تونۇشى، مەسئۇلىيىتى، خىزمىتى ۋە تەدبىرى جايىدا بولغان جايلار، ئورۇنلار ۋە شەخسلەرنى تەقدىرلەش ۋە مۇكاپاتلاشقا كاپالەتلىك قىلىپ، ۋەزىپىسىنى ئادا قىلمىغان، مەسئۇلىيەتسىزلىك قىلغان، مۇقىملىق جەھەتتە مەسىلە كۆرۈلگەن ئىشلاردا باش مەسئۇل كىشى، مەسئۇل كىشى ۋە بىۋاسىتە مەسئۇل كىشىنىڭ مەسئۇلىيىتىنى قەتئىي سۈرۈشتۈرۈپ، پولاتتەك ئىنتىزام ئارقىلىق يولداش شى جىنپىڭ باش شۇجىلىقىدىكى پارتىيە مەركىزىي كومىتېتىنىڭ قارار–ئورۇنلاشتۇرمىلىرى، ئاپتونوم رايونلۇق پارتكوم ۋە خەلق ھۆكۈمىتىنىڭ تۈرلۈك تەلەپلىرىنىڭ جايىدا ئەمەلىيلىشىشىگە كاپالەتلىك قىلىشىمىز كېرەك.
</S>
<S ID=46453>
    ئاپتونوم رايون رەھبەرلىرىدىن جۇ خەيلۈن، شيۇڭ شۈەنگو، پېڭ جيارۈي، جۇ چاڭجيې تەكشۈرۈشتە بىللە بولدى.
</S>
</TEXT>
/BODY
/DOC