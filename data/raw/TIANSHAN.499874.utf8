<DOC>
<DOCID>TIANSHAN.499874</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-02-20 13:38:14</DATE>
</HEADER>
<BODY>
<HEADLINE>
<S ID=13508>
جۇڭگو بانكىسىنىڭ شىنجاڭ شۆبىسى ئالتۇن روزغارچىلىقى مۇلازىمىتىدە ياخشى نەتىجىگە ئېرىشتى
</S>
</HEADLINE>
<TEXT>
<S ID=13509>
    ئەخمەت نىياز
</S>
<S ID=13510>
    يېقىنقى يىللاردىن بۇيان جۇڭگو بانكىسىنىڭ شىنجاڭ شۆبىسى مۇئامىلىدارلارنىڭ مەبلەغ سېلىش، روزغارچىلىق ئېھتىياجىنى قاندۇرۇش ئۈچۈن، ئالتۇن روزغارچىلىقى مۇلازىمىتىنى يولغا قويۇپ ياخشى نەتىجىگە ئېرىشتى.
</S>
<S ID=13511>
    2015 – يىلىدىن بۇيان بانكا روزغارچىلىق مەھسۇلاتلىرىنىڭ كۈتۈلمە پايدىسى تۆۋەنلەپ، ئالتۇن باھاسى چۈشۈپ، كەسىپداشلار ئارا بازار ئىگىلەش، خېرىدار تالىشىش رىقابىتى كەسكىنلەشتى.
</S>
<S ID=13512>
بۇ ئەھۋالغا قارىتا بۇ شۆبە بانكا جۇڭگو بانكىسىنىڭ يەرشارىلاشقان پۇل مۇئامىلە مۇلازىمەت تورى ئەۋزەللىكىدىن پايدىلىنىپ، بازارنى يېتەكچى، مۇئامىلىدارلارنى ئاساس قىلىپ، مۇلازىمەتنى يېڭىلاپ، خەلق پۇلى ۋە چەت ئەل پۇلى ھېسابىدىكى روزغارچىلىق تۈرىنى كۆپەيتتى.
</S>
<S ID=13513>
ئالتۇنغا، قەغەز ئالتۇنغا مەبلەغ سېلىش قاتارلىق ئالتۇن روزغارچىلىقى مۇلازىمىتى، شۇنداقلا مەبلەغ سېلىش، ئائىلە روزغارچىلىقى مۇنبىرى ۋە ئالتۇن مەھسۇلاتلىرىنى سەييارە سېتىش پائالىيىتىنى يولغا قويدى.
</S>
<S ID=13514>
مۇئامىلىدارلارنى مەبلەغ سېلىشتا خەۋپ – خەتەرنىڭ ئالدىنى ئېلىش، ئالتۇن مەھسۇلاتلىرىنى پەرقلەندۈرۈش، روزغارچىلىق ئۇچۇرلىرى بىلەن تەمىنلەپ، ئۇلارنى ئىلمىي روزغارچىلىق قىلىشقا يېتەكلىدى.
</S>
<S ID=13515>
بۇنىڭ بىلەن 2015 – يىلى بۇ شۆبە بانكىنىڭ تۈرلۈك ئالتۇن سودا سوممىسى 2014 – يىلىدىكىدىن %32.08، قەغەز ئالتۇن مۇئامىلىدارلىرى ۋە مۇئامىلە سوممىسى 2014 – يىلىدىكىدىن ئايرىم – ئايرىم ھالدا %26.63 ۋە %151 ئاشتى.
</S>
<S ID=13516>
    جۇڭگو بانكىسىنىڭ شىنجاڭ شۆبىسى مەبلەغ بۆلۈمىنىڭ بازار تەھلىلچىسى ئەسقەر جاپپارنىڭ تونۇشتۇرۇشىچە، قەغەز ئالتۇن ھېسابقا خاتىرىلىنىدىغان ‹‹مەۋھۇم ئالتۇن›› بولۇپ، مەبلەغ سالغۇچىلار بانكىدا قەغەز ئالتۇنغا مەبلەغ سېلىش مەخسۇس ھېسابى ئاچقاندىن كېيىن، بانكىنىڭ كۈندىلىك سودا باھاسىغا ئاساسەن، پوكەي ياكى تور بانكىسى، يان تېلېفون بانكىسى ئارقىلىق ‹‹مەۋھۇم ئالتۇن›› ئېلىپ – سېتىش مەشغۇلاتى قىلالايدىكەن.
</S>
<S ID=13517>
قەغەز ئالتۇنغا مەبلەغ سېلىشنىڭ ئەڭ تۆۋەن چېكى ئون گىرام بولۇپ، يۇقىرىسى چەكلەنمەيدىكەن.
</S>
<S ID=13518>
ئۇنىڭ مەبلەغ سېلىش تەننەرخى تۆۋەن، مەشغۇلاتى قولايلىق بولۇپ، مەبلەغ سالغۇچىلار شەنبە، يەكشەنبەدىن باشقا كۈنلەرنىڭ ھەممىسىدە 24 سائەت قەغەز ئالتۇن سودىسى قىلالايدىكەن.
</S>
<S ID=13519>
قەغەز ئالتۇننىڭ ئوبوروتچانلىقى يۇقىرى بولۇپ، خالىغان چاغدا نەقلەشتۈرگىلى بولىدىكەن.
</S>
<S ID=13520>
‏    
</S>
</TEXT>
/BODY
/DOC