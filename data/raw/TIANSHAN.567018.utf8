<DOC>
<DOCID>TIANSHAN.567018</DOCID>
<HEADER>
<CLASS>ئۈرۈمچى</CLASS>
<DATE>2016-11-23 12:44:03</DATE>
</HEADER>
<BODY>
<HEADLINE>
<S ID=61193>
«ھاۋا سوغۇق، يوللار تېيىلغاق كۈنلەردە سەپىرىڭىزگە بىز ھەمراھ»
</S>
</HEADLINE>
<TEXT>
<S ID=61194>
22-نويابىر، ۋېيسىتې ئەسىر گۈللۈكى ئولتۇراق رايونىدا تۇرۇشلۇق خۇا خەيچاۋ ئاپتوموبىلغا «شىمالىي ئارىشاڭ مەھەللىسى مېھىر-شەپقەت ئاپتوموبىل ئەترىتى» بەلگىسىنى چاپلاپ، بۇ ئەترەتتىكى يېڭى ئەزاغا ئايلاندى.
</S>
<S ID=61195>
 شىنجاڭ تورى خەۋىرى: «ھاۋا سوغۇق، يوللار تېيىلغاق كۈنلەردە سەپىرىڭىزگە بىز ھەمراھ»... ۋېيسىتې ئەسىر گۈللۈكى ئولتۇراق رايونىدىكى ئاھالىلەر مېھىر-شەپقەت بەلگىسى چاپلانغان ئائىلە ئاپتوموبىلى شوپۇرلىرىنىڭ دائىم يولدىكى كىشىلەرنىڭ ياردەمگە مۇھتاج ياكى ئەمەسلىكىنى سوراۋاتقانلىقىنى كۆرىدۇ. 
</S>
<S ID=61196>
بۇلار شىمالىي ئارىشاڭ مەھەللىسى مېھىر-شەپقەت ئاپتوموبىل ئەترىتىنىڭ ئەزالىرىدۇر.
</S>
<S ID=61197>
 22-نويابىر يەنە يەتتە ئاھالە بۇ ئەترەتكە قاتناشتى. بۇنىڭ بىلەن مېھىر-شەپقەت ئاپتوموبىل ئەترىتىدە 35 مېھىر-شەپقەت ئاپتوموبىلى بار بولدى.
</S>
<S ID=61198>
تيەن شۈگو ئەترەت تەشكىللىگۈچىلىرىنىڭ بىرى بولۇپ، ئۇنىڭ مۇخبىرغا ئېيتىشىچە، ئۇلار تۇرۇشلۇق ئاھالىلەر ئولتۇراق بىناسى تاغ باغرىدا بولغاچقا، قىش كېلىشى بىلەن كىشىلەرنىڭ سىرتقا چىقىشى قولايسىزلىشىدىكەن، شۇنداقلا دۆڭدىن چۈشكىچە يىقىلىپ كېتىدىكەن.
</S>
<S ID=61199>
مېھىر-شەپقەت ئەترىتىگە قاتنىشىشتىن بۇرۇن، تيەن شۈگو سىرتقا چىققاندا دائىم ئولتۇراق رايوندىكى قوشنىلىرىنى ئېلىۋالىدىكەن.
</S>
<S ID=61200>
ئەمما بۇ ئەھۋال بىر قىسىم كىشىلەرنىڭ كۆڭلىدە گۇمان پەيدا قىلغان، كىشىلەر ئۇنىڭدىن: «سىز ‹قارا تاكسى› ھەيدىمەيدىغانسىز ھە؟ راستىنلا ھەقسىزمۇ؟» دەپ سورايدىكەن.
</S>
<S ID=61201>
نەچچە كۈن ئالدىدا ئۇ مەھەللە كومىتېتىدىكى خادىملاردىن مېھىر-شەپقەت ئاپتوموبىل ئەترىتىنىڭ گېپىنى ئاڭلاپ، بۇ ئەترەتكە تىزىملاتقان.
</S>
<S ID=61202>
 تيەن شۈگو: «بۇ بەلگىنى چاپلىغاندىن كېيىن يولۇچىلار تېخىمۇ خاتىرجەم ئاپتوموبىلىمغا چىقىدىغان بولدى.
</S>
<S ID=61203>
مېنىڭچە قاتتىق سوغۇق بولىدىغان قەھرىتان قىشتا بۇنداق تەشكىلاتقا قاتناشسا كىشىنىڭ كۆڭلى ئىللىپ قالىدىكەن» دېدى.
</S>
<S ID=61204>
 ئىگىلىنىشىچە، بۇ مېھىر-شەپقەت ئاپتوموبىل ئەترىتى 2014-يىلى قۇرۇلغان بولۇپ، دەسلەپتە مەھەللە كومىتېتىنىڭ خەلققە قولايلىق يارىتىشتىكى ئىككى مۇلازىمەت ئاپتوموبىلى ۋە توققۇز ئائىلە ئاپتوموبىلىلا بۇ ئەترەتكە قاتناشتۇرۇلغان.
</S>
<S ID=61205>
 2014-يىلى قىشتا ئاھالىلەر ئولتۇراق رايونىدىكى دۆڭ يوللارنىڭ كۆپلۈكىنى، ياشانغانلار ۋە بالىلارنىڭ سىرتقا چىقىشى تەسكە توختاۋاتقانلىقىنى كۆزدە تۇتۇپ، مەھەللە كومىتېتى چارلاش ئاپتوموبىلى بىلەن ھاجەتمەن ئاھالىلەرنى توشۇغان.
</S>
<S ID=61206>
كېيىن بارا-بارا ئائىلە ئاپتوموبىللىرى بۇ سەپكە قېتىلغان بولۇپ، يىلدىن-يىلغان ئاپتوموبىللارنىڭ سانى كۆپەيگەن.
</S>
</TEXT>
/BODY
/DOC