<DOC>
<DOCID>TIANSHAN.502238</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-26 12:24:25</DATE>
</HEADER>
<BODY>
<HEADLINE>
<S ID=16206>
‏تېكەس ناھىيەسى ئېشىنچا ئەمگەكچىلەرنى سىرتقا يۆتكەش ۋە ئۆز يېرىدە ئىشقا ئورۇنلاشتۇرۇشقا تەڭ ئەھمىيەت بەردى
</S>
</HEADLINE>
<TEXT>
<S ID=16207>
    پولات ئامانيار خەۋەر قىلىدۇ: تېكەس ناھىيەسىدىكى ئەمگەك كاپالەت تارماقلىرى يېزا – بازارلاردىكى ئېشىنچا ئەمگەكچىلەرنى ناھىيە سىرتىدىكى ئەمگەك كۈچلىرىگە ئېھتىياجلىق ئورۇنلارغا يۆتكەش بىلەن ئۆز يېرىدە ئىشقا ئورۇنلاشتۇرۇشقا تەڭ ئەھمىيەت بېرىپ، دېھقان – چارۋىچىلارنىڭ كىرىمىنى كۆپەيتىشكە تۈرتكە بولدى.
</S>
<S ID=16208>
    ناھىيەدىكى ئالاقىدار تارماقلار ھەر يىلى كۈيتۈن، شىخەنزىدىكى تۈەن – مەيدانلار بىلەن ئالاقىلىشىپ، ئىشچى ئىشلىتىش توختامى تۈزدى ۋە ئىشلەمچىلەرنى تەشكىللىك ئەۋەتتى.
</S>
<S ID=16209>
چولاقتېرەك بازىرى بۇلتۇر 11 مىڭ ئادەم/قېتىم ئېشىنچا ئەمگەكچىنى سىرتقا چىقىرىپ ئىشقا ئورۇنلاشتۇردى، ئۇلار 6 مىليون 600 مىڭ يۈەن كىرىم قىلىپ تۇرمۇشىنى ياخشىلىدى.
</S>
<S ID=16210>
ناھىيە ئېشىنچا ئەمگەكچىلەرگە ئۆز يېرىدە ئىش تېپىپ بېرىشكىمۇ تەڭ ئەھمىيەت بېرىپ، ئېشىنچا ئەمگەكچىلەرنى ناھىيەدىكى سودىگەر ۋە مەبلەغ جەلپ قىلىش يولى بىلەن قۇرۇلغان كارخانىلارغا ئىشقا ئورۇنلاشتۇردى.
</S>
<S ID=16211>
يەرلىكنىڭ يول، سۇ قۇرۇلۇشلىرىنى ئاساسەن يەرلىكتىكى ئىشلەمچىلەرگە بەردى.
</S>
<S ID=16212>
بۇلتۇردىن بۇيان ناھىيەنىڭ يېزا – بازارلىرىدىكى قۇرۇلۇش تۈرلىرىگە يەرلىكتىكى دېھقان – چارۋىچىلار قاتنىشىپ، 7 مىليون يۈەندىن ئارتۇق كىرىم قىلدى.
</S>
<S ID=16213>
كۆكسۇ يېزىسىنىڭ تاشيول قۇرۇلۇشى، كۆكتېرەك قىرغىز يېزىسى ۋە قارادالا بازىرىنىڭ سۇ ئىنشائاتى قۇرۇلۇشى بىلەن ئىچىملىك سۇ قۇرۇلۇشلىرىنى يەرلىكتىكى ئېشىنچا ئەمگەكچىلەر ئۈستىگە ئالدى.
</S>
<S ID=16214>
نەتىجىدە بۇلتۇر ناھىيە بويىچە سىرتقا يۆتكەلگەن ئەمگەكچى 48 مىڭ 300 ئادەم/قېتىمغا، ئەمگەك كىرىمى 317 مىليون يۈەنگە يېتىپ، بىر تۈركۈم دېھقان – چارۋىچىلار نامراتلىقتىن قۇتۇلدى.
</S>
</TEXT>
/BODY
/DOC