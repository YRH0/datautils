<DOC>
<DOCID>TIANSHAN.493919</DOCID>
<HEADER>
<CLASS>شىنجاڭ</CLASS>
<DATE>2016-01-28 12:37:55</DATE>
</HEADER>
<BODY>
<HEADLINE>
<S ID=7222>
مەملىكەت بويىچە ئالدىنقى قاتاردىكى قار–مۇز تەنھەرىكىتى مەشىق بازىسى ۋە ساياھەت مەنزىلگاھى بەرپا قىلىمىز
</S>
</HEADLINE>
<TEXT>
<S ID=7223>
    - ئۈرۈمچى شەھىرىنىڭ مۇئاۋىن باشلىقى جاڭ ئەيخۇانى زىيارەت
</S>
<S ID=7224>
 شى شىن
</S>
<S ID=7225>
    ‹‹ئۈرۈمچى شەھىرى رايون ئەۋزەللىكىنى كۆزلەپ، خاس قار – مۇز ساياھىتى بايلىقىنى قېزىپ، مەملىكەت بويىچە ئالدىنقى قاتاردىكى قار – مۇز تەنھەرىكىتى مەشىق بازىسى ۋە ساياھەت مەنزىلگاھى بەرپا قىلىدۇ››.
</S>
<S ID=7226>
مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ تەشكىلىي ھەيئىتى 27 – يانۋار ئاچقان ئاخبارات ئېلان قىلىش يىغىنىدا ئۈرۈمچى شەھىرىنىڭ مۇئاۋىن باشلىقى جاڭ ئەيخۇانى مەخسۇس زىيارەت قىلدىم.
</S>
<S ID=7227>
    جاڭ ئەيخۇا مۇنداق دېدى: ئۈرۈمچى شەھىرىنىڭ قار – مۇز بايلىقى مول، دېڭىز يۈزىدىن ئېگىزلىكى، تېمپېراتۇرىسى مۇۋاپىق، قار – مۇز تەنھەرىكىنى قانات يايدۇرۇشتا ئۆزگىچە رايون ئەۋزەلىكىگە ئىگە.
</S>
<S ID=7228>
    ئۈرۈمچى شەھىرى يېقىنقى يىللاردىن بۇيان ‹‹يىپەك يولى+ قار – مۇز ساياھىتى+ مىللىي ئۆرپ – ئادەت››دىن ئىبارەت بۇ ئۆزگىچە قىشلىق ساياھەت بىرىكمىسى بويىچە، ‹‹تەڭرىتاغدا قارلار ياغار لەپىلدەپ، يىپەك يولى مېھرى ئاقار ئۆركەشلەپ›› دېگەننى باش تېما قىلىپ، قىشلىق قار – مۇز ساياھىتىنىڭ خاس ماركىسىنى تىرىشىپ يارىتىپ، 13 – نۆۋەتلىك ‹‹يىپەك يولى قار – مۇز ئۆرپ – ئادەت بايرىمى››نى غەلىبىلىك ئۆتكۈزۈپ، قار – مۇز مەدەنىيىتى، قار – مۇز ساياھىتى، قار – مۇز سەنئىتى، قار – مۇز تەنھەرىكىتى قاتارلىق بىر يۈرۈش پائالىيەتلەرنى ئۆتكۈزۈپ، قار – مۇز ساياھەتچىلىكىنى يۇقىرى قاتلام، تەكشى ھەم ئومۇميۈزلۈك تەرەققىي قىلدۇردى.
</S>
<S ID=7229>
ئۈرۈمچى شەھىرى 2001 – يىلى ساياھەتچىلىكنى تەرەققىي قىلدۇرۇش مەخسۇس مەبلىغى تەسىس قىلىپ، مەبلەغ سوممىسىنى يىلدىن – يىلغا كۆپەيتىپ، ھازىرغىچە كۆپىيىپ يىلىغا 80 مىليون يۈەنگە يەتتى.
</S>
<S ID=7230>
    سىياسەت ۋە مەبلەغ جەھەتتىن يېتەكلەش ئارقىلىق پۇقراۋى كاپىتال چاڭغا تېيىلىش مەيدانلىرى قاتارلىق ساياھەت تۈر قۇرۇلۇشىغا كۆپلەپ سېلىندى.
</S>
<S ID=7231>
تولۇقسىز ئىستاتىستىكىغا قارىغاندا جەلپ قىلىنغان ئىجتىمائىي كاپىتال 2 مىليارد 800 مىڭ يۈەندىن ئاشقان.
</S>
<S ID=7232>
    ئۈرۈمچىدە ھازىر S دەرىجىلىك چاڭغا تېيىلىش مەيدانىدىن سەككىزى بار، ئۇنىڭدىن باشقا يەنە تەڭرىتاغ جىلغىسى، قىزىلتاغ باغچىسى، ئۆسۈملۈك باغچىسى قاتارلىق خاس مەنزىرە رايونلىرى قىش پەسلىدە نورمال ئېچىۋېتىلىپ، كۈنىگە 50 مىڭ ئادەم/ قېتىم كۈتۈۋالغان.
</S>
<S ID=7233>
چاڭغا تېيىلىش، كانكى تېيىلىش، چاق ئويناش قاتارلىق تۈرلەرنى ئۆز ئىچىگە ئالغان 13 قار – مۇز تۈرى يولغا قويۇلغان.
</S>
<S ID=7234>
ئىستاتىستىكىغا قارىغاندا، 2015 – يىلىدىكى قار – مۇز پەسلىدە ئۈرۈمچى شەھىرى قار – مۇز ساياھەتچىلىكىدە كۈتۈۋالغان ساياھەتچىلەر 4 مىليون 990 مىڭ 70 كىشىگە يېتىپ، ساياھەت ئىستېمال كىرىمى 5 مىليارد 800 مىليون يۈەنگە يەتكەن.
</S>
<S ID=7235>
    شىنجاڭ 2008 – يىلىدىن باشلاپ 100 ‹‹قار – مۇز تەنھەرىكىتى ئۈلگە مەكتىپى›› قۇرۇشنى ئوتتۇرىغا قويدى، ئۈرۈمچى شەھىرىدە 20 مەكتەپ بۇنىڭ ئىچىگە كىرگۈزۈلدى.
</S>
<S ID=7236>
    جاڭ ئەيخۇا مۇنداق دېدى: كېيىنكى قەدەمدە ئۈرۈمچى شەھىرى ساياھەتنى تەرەققىي قىلدۇرۇش ئىستراتېگىيەسىنى كۈچەپ يولغا قويۇپ، قار – مۇز ساياھىتىنىڭ كەسىپچانلىقىنى كۈچەيتىدۇ؛ قار – مۇز ساياھىتىنى كۈچەپ تەشۋىق قىلىپ، قىش پەسىللىك ساياھەتچىلىك ماركىسى يارىتىدۇ؛ قار – مۇز ساياھەت ھەمكارلىقىنى چوڭقۇرلاشتۇرۇپ، قار – مۇز ساياھىتىنىڭ شىنجاڭدىكى باشلامچىلىق رولىنى جارى قىلدۇرىدۇ؛ قار – مۇز تەنھەرىكىتىنى پائال ئىلگىرى سۈرىدۇ.
</S>
<S ID=7237>
2020 – يىلىغا بارغاندا مۇز تەنھەرىكىتى مەركىزىنى يادرو قىلغان مۇز تەنھەرىكىتى كەسىپلەر رايونىنى شەكىللەندۈرىدۇ، 2025 – يىلىغا بارغاندا ئۈرۈمچى ناھىيەسى، بۇلاق تاغ رايونى، مىچۈەن – كۆكتاغ رايونى مۇھىم نۇقتا قىلىنغان بىر تۈركۈم قار تەنھەرىكىتى كەسىپ رايونىنى شەكىللەندۈرىدۇ.
</S>
<S ID=7238>
‏    
</S>
</TEXT>
/BODY
/DOC