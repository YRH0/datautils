<DOC>
<DOCID>TIANSHAN.494857</DOCID>
<HEADER>
<CLASS>شىنجاڭ</CLASS>
<DATE>2016-02-01 16:52:12</DATE>
</HEADER>
<BODY>
<HEADLINE>
<S ID=8147>
«مەن «زاغرا تىل» دا لېكسىيە سۆزلەيمەن !»
</S>
</HEADLINE>
<TEXT>
<S ID=8148>
    -ئاپتونوم رايون بويىچە مۇنەۋۋەر ئاساسىي قاتلام تەشۋىقاتچىلىرىنىڭ ئۈلگىلىك لېكسىيە سۆزلىگەنلىكى توغرىسىدا
</S>
<S ID=8149>
    دۇ ۋېنجىڭ، ياۋ تۇڭ  
</S>
<S ID=8150>
    4 – يانۋار 2016 – يىلىدىكى تۇنجى خىزمەت كۈنى، ئۈرۈمچىدە تېمپېراتۇرا تۆۋەنلىگەن بولسىمۇ، ‹‹كوئېنلون›› مېھمانخانىسى قاينام – تاشقىنلىققا چۆمگەنىدى.
</S>
<S ID=8151>
    ئاپتونوم رايوننىڭ ئاساسىي قاتلامدا لېكسىيە سۆزلەش خىزمىتى يىغىنى ۋە قىشلىق كەڭ كۆلەملىك لېكسىيە سۆزلەش سەپەرۋەرلىك يىغىنى 4 – يانۋار بۇ جايدا ئېچىلدى.
</S>
<S ID=8152>
بۇ ئاپتونوم رايونلۇق پارتكومنىڭ تارىختىن بۇيان تۇنجى قېتىم مەخسۇس تېمىدا لېكسىيە سۆزلەش يىغىنى ئېچىشنى ئورۇنلاشتۇرۇشى ھېسابلىنىدۇ.
</S>
<S ID=8153>
    تەڭرىتاغنىڭ جەنۇبى ۋە شىمالىدىكى ۋىلايەت، ئوبلاستلاردىن كەلگەن ئىلغار ئاساسىي قاتلام تەشۋىقاتچىلىرى بويشەلپەر ئېسىپ، كۆتۈرەڭگۈ روھ بىلەن بۇ قېتىمقى يىغىننىڭ باش پېرسوناژلىرىغا ئايلاندى.
</S>
<S ID=8154>
    ئاساسىي قاتلام تەشۋىقاتچىلىرىنىڭ 12 ۋەكىلى كۆرگەن – ئاڭلىغانلىرىنى زاغرا تىلدا ئاددىي ھەم تەسىرلىك قىلىپ سۆزلەپ، تاماشىبىنلارنى چوڭقۇر تەسىرلەندۈردى.
</S>
<S ID=8155>
    ‹‹مەركەزنىڭ شىنجاڭ خىزمىتى سۆھبەت يىغىنى ئېچىلغاندىن بۇيان، مەملىكەت خەلقى شىنجاڭغا ياردەم قولىنى سۇندى، دېھقان – چارۋىچىلار ياخشى دەۋرگە ئۈلگۈردى؛ تېرىقچىلىق، باقمىچىلىق ئىشلىرىغا ياردەم پۇل بېرىلدى.
</S>
<S ID=8156>
قاراقاتنىڭ ھەر موسىغا 300 يۈەن، ھەر بىر پارنىكقا 15 مىڭ يۈەندىن ياردەم پۇل بېرىلدى.
</S>
<S ID=8157>
ھەمكارلىشىپ داۋالىنىش كىشىلەرنىڭ كۆڭلىگە ياقتى، كېسەلخانىدا يېتىپ داۋالىنىش ئاتچوت قىلىنىش نىسبىتى ئۆستى، يېزا – قىشلاقلاردا شىپاخانىلار قۇرۇلدى، ئاۋام ئىشىك ئالدىدا داۋالىنالايدىغان بولدى، خەلق بەختلىك تۇرمۇشقا ئېرىشتى...››، دېدى كۆكتوقاي ناھىيەسىنىڭ دۈرە بازىرى قارا سۇ كەنتىدىكى چارۋىچى نەزەرىيەت مۇرزاخان.
</S>
<S ID=8158>
ئۇ پۈتۈن ھېسسىياتى بىلەن ئاقىنلار ئېيتىشىشىدا ئۈلگىلىك لېكسىيە سۆزلەپ ئالقىشقا ئېرىشكەن.
</S>
<S ID=8159>
    كۆكتوقاي ناھىيەسى ئاقىنلار ئېيتىشىشى لېكسىيە سۆزلەش ئەترىتىنىڭ مۇئاۋىن باشلىقى نەزەرىيەت مۇرزاخان 270 مەيدان/قېتىمدىن ئارتۇق لېكسىيە سۆزلەشكە قاتناشتى.
</S>
<S ID=8160>
كىشىلەر ئاقىنلار ئېيتىشىشى لېكسىيە سۆزلەش ئۆمىكىدىكىلەرنى يايلاقتىكى ‹‹بۇلبۇل›› دەپ ئاتايدىغان بولدى.
</S>
<S ID=8161>
    ‹‹مەن يايلاقتا يىلتىز تارتقان تەشۋىقاتچى، 18 يىلغا يېقىن لېكسىيە سۆزلىدىم، 94 نۇقتىلىق كىشىگە تەربىيە بېرىپ، ئۇلارنى توغرا يولغا باشلىدىم››، دېدى غۇلجا شەھىرى ئىلى دەرياسى يولى كوچا باشقارمىسى ئەدلىيە ئورنىنىڭ باشلىقى مېھرىنىسا تۇردى ئۆزىنىڭ ھامىلىدار تۇرۇپ، ئۇدا ئون نەچچە كۈن ئالتە – يەتتە كىلومېتىر تاغ يولىنى بېسىپ، نۇقتىلىق كىشىلەرنىڭ ئۆيىگە بېرىپ ئۇلارغا قانداق تەربىيە قىلغانلىقى توغرىسىدا توختالدى، ئاڭلىغۇچىلار ئۇنىڭ سۆزىدىن قاتتىق تەسىرلەندى.
</S>
<S ID=8162>
    ‹‹مەن <زاغرا تىل>دا لېكسىيە سۆزلەيمەن!›› دېدى خوتەن ناھىيەسى بۇزاق يېزىسى ئازنا بازار كەنتىدىكى جېلىل مەتنىياز.
</S>
<S ID=8163>
ئۇ ئادەتتە لېكسىيە سۆزلىگەن چاغلىرىدا دۆلەت، ئاپتونوم رايوننىڭ دېھقان – چارۋىچىلارغا بەرگەن ئېتىبار سىياسەتلىرى ۋە قانۇن – نىزاملارنى ماتېرىيال قىلىپ، يۇرتداشلىرى چۈشىنىدىغان ئاددىي سۆز – ئىبارىلەر بىلەن لېكسىيە سۆزلىگەچكە، كۆپچىلىك ئۇنىڭ لېكسىيەسىنى ياقتۇرۇپ ئاڭلىدى ھەم ئاسان چۈشەندى.
</S>
<S ID=8164>
    قوش تىلدا لېكسىيە سۆزلەش ئاساسىي قاتلامدا لېكسىيە سۆزلەشنىڭ ئەڭ چوڭ ئالاھىدىلىكى، قەشقەر ۋىلايەتلىك تاشقى ئىشلار – مۇھاجىرلار ئىشخانىسىدىن قەشقەر يېڭىشەھەر ناھىيەسىنىڭ يېڭىئېرىق يېزىسى 5 – كەنتىگە چۈشكەن ‹‹ئۈچ ئەل›› خىزمەت گۇرۇپپىسىنىڭ باشلىقى ۋاڭ جيې كەنتكە چۈشكەن مەزگىلدە، يۇرتداشلار بىلەن ئۇيغۇر تىلىدا مۇڭدىشىپ ھەم دوستلىشىپ، تىل ئەۋزەللىكىگە تايىنىپ قەلبلەرنى مايىل قىلدى.
</S>
<S ID=8165>
    ‹‹بوۋا، نەگە ماڭدىڭىز؟
</S>
<S ID=8166>
بۇ يىل نېمە تېرىدىڭىز؟
</S>
<S ID=8167>
تېرىقچىلىق ئەھۋالىڭىز قانداق؟...››
</S>
<S ID=8168>
ۋاڭ جيې ئۈلگىلىك لېكسىيەسىدە ئۆزىنىڭ ئادەتتىكى خىزمەت ئىشلەش جەريانىدىكى جانلىق مىساللارنى راۋان ئۇيغۇر تىلىدا ئىپادىلىدى.
</S>
<S ID=8169>
ۋاڭ جيې ئادەتتە لېكسىيە مەزمۇنىنى خەۋەر مەزمۇنى بىلەن بىرلەشتۈرۈپ، يۇرتداشلىرىغا ئاكتىپ كۈچ تارقاتتى.
</S>
<S ID=8170>
يەكەن ناھىيەسىدىن چىققان ‹‹سوقماق شاھى›› ئادىلنىڭ ھېكايىسى كەنتتىكى ياشلارغا ئەڭ تونۇش، بۇ دەل ۋاڭ جيې دائىم سۆزلەيدىغان تىپىك مىسال بولۇپ، ئۇ ئادىلنىڭ ھېكايىسى ئارقىلىق ياشلارغا ئىلھام بەردى.
</S>
<S ID=8171>
    ئاساسىي قاتلام تەشۋىقاتچىلىرىنىڭ ۋەكىللىرى ئۆزلىرىنىڭ ئۆسۈپ يېتىلىش تارىخى ئارقىلىق يۇرتىدا يۈز بەرگەن ئالەمشۇمۇل ئۆزگىرىشلەرنى نامايان قىلدى.
</S>
<S ID=8172>
پەيزاۋات ناھىيەلىك پارتكوم تەشۋىقات بۆلۈمىنىڭ مۇئاۋىن باشلىقى قادىر ئىسلام ئوتتۇرا مەكتەپتە ئوقۇۋاتقان ۋاقتىدا ئائىلىسىدە قىيىنچىلىق ئېغىر بولغاچقا، ئۇن تامىقى يېيەلمەيدىغانلىقى، ئانىسىنىڭ دائىم قىزىل قوناقنى قاينىتىپ ئۇماچ قىلىپ بېرىدىغانلىقىنى سۆزلىدى...
</S>
<S ID=8173>
ئۇ ئۆتمۈشتىكى جاپالىق كۈنلەرنى ھازىرقى پەيزاۋات قوغۇنىدەك شېرىن كۈنلەرگە سېلىشتۇرۇپ، كۆزىگە ئىختىيارسىز ئىسسىق ياش ئالدى.
</S>
<S ID=8174>
نەق مەيداندىكى تاماشىبىنلار قاتتىق تەسىرلىنىپ، ئۇزاققىچە ئالقىش ياڭراتتى.
</S>
<S ID=8175>
    ئاساسىي قاتلامنىڭ تەشۋىقات ئالدىنقى سېپىدە ئۇزاق يىل كۈرەش قىلغان تەشۋىقاتچىلار جاپا – مۇشەققەتتىن، ھېرىپ – چارچاشتىن قورقماي، ئەستايىدىل تەييارلىق قىلىپ، ئاممىغا ئەڭ يېقىشلىق سۆزلەر ئارقىلىق ئەمەلىي لېكسىيە سۆزلەپ، شىنجاڭنىڭ ئىجتىمائىي مۇقىملىقىدا مۇھىم رول ئوينىدى.
</S>
<S ID=8176>

</S>
</TEXT>
/BODY
/DOC