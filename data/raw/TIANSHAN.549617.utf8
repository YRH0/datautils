<DOC>
<DOCID>TIANSHAN.549617</DOCID>
<HEADER>
<CLASS>خەلقئارا</CLASS>
<DATE>2016-09-18 10:56:33</DATE>
</HEADER>
<BODY>
<HEADLINE>
<S ID=48738>
ئەنگلىيە باش ۋەزىرى كېلەر يىلى فېۋرالدا ياۋروپا ئىتتىپاقىدىن ئايرىلىش تەرتىپىنى قوزغىتىشى مۇمكىن
</S>
</HEADLINE>
<TEXT>
<S ID=48739>
   چەت ئەل تاراتقۇلىرىنىڭ خەۋىرىگە قارىغاندا، ياۋروپا ئىتتىپاقى ئەمەلدارىنىڭ ئاشكارىلىشىچە، ئەنگلىيە باش ۋەزىرى تېرېسا ماي كېلەر يىلىنىڭ بېشىدا ئەنگلىيەنىڭ ياۋروپا ئىتتىپاقىدىن ئايرىلىشىدىكى مۇنتىزم تەرتىپنى قوزغىتىشى مۇمكىن ئىكەن.
</S>
<S ID=48740>
   ياۋروپا كېڭىشى رەئىسى دونالد تۇسكنىڭ ئېيتىشىچە، تېرېسا ماي ئۇنىڭغا ئەنگلىيەنىڭ كېلەر يىلى فېۋرالدا ياۋروپا ئىتتىپاقىدىن چېكىنىش سۆھبىتى ئۆتكۈزۈشكە تەييارلىنىپ بولغانلىقىنى ئېيتقان.
</S>
<S ID=48741>
   باش ۋەزىر ئىشخانىسى ئالاقىدار تەرتىپنىڭ بۇ يىل قوزغىتىلمايدىغانلىقىنى بىلدۈرگەن، لېكىن تۇسكنىڭ ئېيتقانلىرىنى دەلىللىمىگەن.
</S>
<S ID=48742>
   ياۋروپا ئىتتىپاقىدىن ئايرىلىشتىكى مۇنتىزم سۆھبەت تەرتىپىنى ئەنگلىيەدە «لىسبون شەرتنامىسى» نىڭ 50-ماددىسى قوزغىتىلغاندىن كېيىن ئاندىن ئېلىپ بېرىشقا بولىدىغان بولۇپ، بۇ ئەزا دۆلەتلەرنىڭ ياۋروپا ئىتتىپاقىدىن ئايرىلىشىدىكى مۇنتىزم مېخانىزمدۇر.
</S>
</TEXT>
/BODY
/DOC