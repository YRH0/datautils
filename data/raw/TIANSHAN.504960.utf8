<DOC>
<DOCID>TIANSHAN.504960</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-03 18:41:18</DATE>
</HEADER>
<BODY>
<HEADLINE>
<S ID=17737>
پىچان ناھىيەسى ئاياللار، بالىلارنىڭ تەرەققىياتىغا پايدىلىق مۇھىت بەرپا قىلدى
</S>
</HEADLINE>
<TEXT>
<S ID=17738>
    ئىختىيارىي مۇخبىرىمىز مىجىت ئىبراھىم خەۋىرى:يېقىنقى يىللاردىن بۇيان، پىچان ناھىيەسى مەسئۇلىيەتنى ئايدىڭلاشتۇرۇش، تۈزۈم قۇرۇلۇشىنى كۈچەيتىش، ئاساسىي قاتلاملار بىلەن ئالاقە باغلاش تۈزۈمىنى مۇكەممەللەشتۈرۈش ئارقىلىق ئاياللار ۋە بالىلار ئىشلىرىنىڭ ساغلام تەرەققىي قىلىشىغا كاپالەتلىك قىلدى.
</S>
<S ID=17739>
    پىچان ناھىيەسى «12-بەش يىل» مەزگىلىدە، «ئاياللار ۋە بالىلار تەرەققىيات پروگراممىسى» نى ئەستايىدىل ئەمەلىيلەشتۈرۈش بىلەن بىرگە، جەمئىيەتتە «ئەر-ئاياللار باراۋەر، بالىلار بىرىنچى» دېگەن قاراشنى تۇرغۇزۇپ، ئاياللار ۋە بالىلارنىڭ تەرەققىياتىغا پايدىلىق ئىجتىمائىي مۇھىت بەرپا قىلىشقا كۈچىدى.
</S>
<S ID=17740>
خادىملارنى ئىدارە-ئورۇنلار بىلەن ئالاقە باغلاشقا ئۇيۇشتۇرۇپ، ھەر قايسى ئىدارە-ئورۇنلار ۋە ئاساسىي قاتلاملاردىكى كادىرلارنى ئاياللار ۋە بالىلارغا ھەر جەھەتتىن ياردەم بېرىشكە چاقىردى.
</S>
<S ID=17741>
«بىر يۈەن ئارقىلىق مېھىر-شەپقەت يەتكۈزۈش» پائالىيىتىنى قانات يايدۇرۇپ، توپلانغان 384 مىڭ 900 يۈەننى قىيىنچىلىقى بار 102 قىز ئوقۇغۇچىنىڭ ئوقۇشىغا، بەش قىيىنچىلىقى بار ئايالنىڭ ئىگىلىك تىكلىشىگە ياردەم قىلدى.
</S>
<S ID=17742>
«ئانىلار بايرىمى» دا قىيىنچىلىقى بار 77 ئانىغا «ئانا-بالىلار ساغلاملىقى مەخسۇس فوندى تۈر مەبلىغى» دىن 100 مىڭ يۈەن ئاجرىتىپ، ئۇلارنىڭ قىيىنچىلىقىنى ھەل قىلىشىغا ئاساس سېلىپ بەردى.
</S>
<S ID=17743>
ھەر قايسى يېزا-بازارلاردا ئاياللارنىڭ سالامەتلىكىنى ھەقسىز تەكشۈرۈش پائالىيىتىنى قانات يايدۇرۇپ، 9789 ئايالنىڭ بالىياتقۇ بوينى راكى ۋە سۈت بېزى راكىنى ھەقسىز تەكشۈردى.
</S>
<S ID=17744>
ئەيدىز كېسىلى، يود كەملىك كېسەللىكىنىڭ ئالدىنى ئېلىش تەشۋىقاتىنى قانات يايدۇرۇپ، ئايال كادىرلار ۋە ئايال پارتىيە ئەزالىرىنى يېزا، كەنتلەرگە بېرىپ 331 مەيدان (قېتىم) لېكسىيە سۆزلەشكە ئۇيۇشتۇرۇپ، 93 مىڭ 233 ئادەم (قېتىم) ئايالنىڭ بۇ ھەقتىكى چۈشەنچىسىنى چوڭقۇرلاشتۇردى، 634 ئادەم (قېتىم) ئايالغا نەق مەيداندا مەسلىھەت بەردى.
</S>
<S ID=17745>
 
</S>
</TEXT>
/BODY
/DOC