<DOC>
<DOCID>TIANSHAN.572534</DOCID>
<HEADER>
<CLASS>خەلقئارا</CLASS>
<DATE>2016-12-16 11:33:40</DATE>
</HEADER>
<BODY>
<HEADLINE>
<S ID=65517>
جۇڭگو – ئىسپانىيە ساقچىلىرى بىرلىكتە تېلېگراف ئالدامچىلىقىغا زەربە بېرىپ، بىر تۈركۈم جىنايەت گۇماندارلىرىنى قولغا ئالدى
</S>
</HEADLINE>
<TEXT>
<S ID=65518>
 جۇڭگو – ئىسپانىيە ساقچىلىرى 12 – ئاينىڭ 13 – كۈنى ئىسپانىيەنىڭ كۆپ قىسىم جايلىرىدا بىرلەشمە تۇتۇش ھەرىكىتىنى قانات يايدۇرۇپ، جۇڭگونىڭ ئىچكى ئۆلكىلىرىدىكى تېلېگراف ئالدامچىلىقى جىنايى ھەرىكەتلىرىگە زەربە بېرىپ، بىر تۈركۈم جىنايەت گۇماندارلىرىنى قولغا ئالدى.
</S>
<S ID=65519>
بۇلارنىڭ كۆپى جۇڭگونىڭ تەيۋەن رايونىدىن كەلگەن.
</S>
<S ID=65520>
 ھەرىكەت ئىسپانىيە دۆلەت سوت مەھكىمىسى بىرىنچى سوت كوللېگىيەسىنىڭ سودىيەسى سانتىئاگو پېدراس چۈشۈرگەن تۇتۇش بۇيرۇقىغا ئاساسەن مادرىد، بارسېلونا ۋە ئالىكانت قاتارلىق جايلاردا ئېلىپ بېرىلدى.
</S>
<S ID=65521>
 ئىسپانىيەدىكى جۇڭگو ئادۋوكاتلىق ئورنىنىڭ مەسئۇلى جى يىخۇڭ مۇنداق دېدى: بۇ، جۇڭگو – ئىسپانىيە ساقچىلىرىنىڭ تۇنجى قېتىم بىرلىكتە تېلېگراف ئالدامچىلىقى قاتارلىق تەشكىللىك جىنايەتلەرگە زەربە بېرىش ئۈچۈن قوزغىغان كەك كۆلەملىك ھەرىكەت.
</S>
<S ID=65522>
 بۇ يىل كىرگەندىن بۇيان، جۇڭگو ساقچىلىرى كۆپ قېتىم تېلېگراف ئالدامچىلىقىغا ئائىت دېلو مەلۇماتىنى تاپشۇرۇۋالدى، مۇتەخەسسىسلەر مۇناسىۋەتلىك IP ئادرېسىنى تەھلىل قىلىش ئارقىلىق بىر قىسىم ئالدامچىلىق ئۇچۇرلىرىنىڭ ئىسپانىيەدىن كەلگەنلىكىنى ئېنىقلاپ، ئىسپانىيە ساقچى دائىرىلىرى بىلەن بىرلىشىپ تەكشۈردى.
</S>
<S ID=65523>
ئىگىلىنىشىچە، جۇڭگو ھۆكۈمىتى ئىسپانىيە ھۆكۈمىتىگە بۇ جىنايەت گۇماندارلىرىنى ئۆتكۈزۈپ بېرىش ئىلتىماسى سۇنىدىكەن.
</S>
<S ID=65524>
شىنخۇا ئاگېنتلىقى
</S>
<S ID=65525>
‏
</S>
</TEXT>
/BODY
/DOC