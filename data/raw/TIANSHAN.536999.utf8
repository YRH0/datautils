<DOC>
<DOCID>TIANSHAN.536999</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-07-26 12:49:07</DATE>
</HEADER>
<BODY>
<HEADLINE>
<S ID=34860>
ئاكا–ئۇكىلار سۇغا چۈشۈپ كەتكەن يىگىتنى قۇتقۇزۇۋالدى
</S>
</HEADLINE>
<TEXT>
<S ID=34861>
    تەكلىپلىك مۇخبىرىمىز قۇربان سايىم خەۋەر قىلىدۇ: باي ناھىيەسىدىكى ئاكا – ئۇكا چارۋىچىلار 6 – ئاينىڭ 19 – كۈنى شاڭخەيدىن باي ناھىيەسىگە ئېكسپېدىتسىيە قىلىشقا كەلگەن خې يۇۋشېڭ ئىسىملىك سۇغا چۈشۈپ كەتكەن يىگىتنى قۇتقۇزۇپ قالدى.
</S>
<S ID=34862>
    خې يۇۋشېڭ يەتتە كىشىنى باشلاپ پويىز بىلەن شاڭخەيدىن يولغا چىقىپ، كۇچا ناھىيەسىدە پويىزدىن چۈشكەندىن كېيىن باي ناھىيەسىنىڭ قېيىر يېزىسى تەۋەسىگە پىيادە كىرىپ، ئۇزاقتىن بۇيانقى ئارزۇسى بويىچە بۇ يەرگە ئېكسپېدىتسىيە قىلىشقا كەلگەنىدى.
</S>
<S ID=34863>
ئويلىمىغان يەردىن ئۇلار ئەمدىلا قېيىر يېزىسىنىڭ بوزكىرگى جىلغا ئېغىزىدىن ئۆتۈپ ئۇزاق ئۆتمەي، خې يۇۋشېڭ ئېھتىياتسىزلىقتىن تېيىلىپ دەرياغا چۈشۈپ كەتكەن.
</S>
<S ID=34864>
تەڭرىتېغىنىڭ ئۈستىدىن ئېقىپ چۈشكەن قار سۇلىرى سوغۇق، ئۇنىڭ ئۈستىگە كەلكۈن مەزگىلى بولغاچقا، سۇنىڭ ئېقىشى تېز، سۇ چوڭقۇر بولۇپ، ئەھۋال خەتەرلىك ئىدى.
</S>
<S ID=34865>
خې يۇۋشېڭ ۋارقىرىغىنىچە سۇدا گاھ كۆرۈنۈپ، گاھ چۆكۈپ ئېقىپ كېتىۋاتقاندا، بۇ يەردە مال بېقىۋاتقان ئىككى چارۋىچى خېيىمخەتەرگە قارىماي، كىيىملىرىنى سېلىشقىمۇ ئۈلگۈرمەي، ئارغامچىنىڭ بىر ئۇچىنى بېلىگە ۋە يەنە بىر ئۇچىنى ئاتقا باغلاپ، سۇغا سەكرەپ چۈشۈپ، خې يۇۋشېڭنى قۇتۇلدۇرۇۋالغان.
</S>
<S ID=34866>
بۇ ئىككى كىشى باي ناھىيەسىنىڭ قېيىر يېزىسىدا تۇغۇلۇپ ئۆسكەن چارۋىچىلار ئابدۇرېھىم قېيۇم، ئەكبەر قېيۇم ئاكا – ئۇكا بولۇپ، بۇ ئىش شاڭخەيلىك خې يۇۋشېڭ ۋە ھەمراھلىرىنى بەكمۇ تەسىرلەندۈرگەن.
</S>
<S ID=34867>
    خې يۇۋشېڭ مۇنداق دېدى: ماڭا قايتا ھاياتلىق ئاتا قىلغان بۇ ئىككى ئۇيغۇر تاغىلىرىمغا بىر ئۆمۈر رەھمەت ئېيتىمەن.
</S>
<S ID=34868>
مەن شاڭخەيگە قايتىپ بارغاندىن كېيىن، چوقۇم يۈز بەرگەن بۇ ئىشلارنى شاڭخەيدىكى دوستلىرىمغا تەشۋىق قىلىپ، تېخىمۇ كۆپ كىشىلەرنىڭ شىنجاڭنى، ئۇيغۇرلارنى چۈشىنىشىگە تۈرتكە بولىمەن.
</S>
<S ID=34869>
‏
</S>
</TEXT>
/BODY
/DOC