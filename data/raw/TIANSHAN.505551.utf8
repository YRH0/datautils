<DOC>
<DOCID>TIANSHAN.505551</DOCID>
<HEADER>
<CLASS>پەن – مائارىپ</CLASS>
<DATE>2016-03-04 18:42:37</DATE>
</HEADER>
<BODY>
<HEADLINE>
<S ID=17935>
لۇشۈن باشلانغۇچ مەكتىپىدە ئوقۇش باشلاندى
</S>
</HEADLINE>
<TEXT>
<S ID=17936>
 تۇرسۇنجان ھەسەن، ھاۋاگۈل ئىمرەمزى خەۋەر قىلىدۇ: شاۋشېڭ شەھىرىنىڭ ئاۋات ناھىيەسىگە نىشانلىق ياردەم بېرىش ئىشتابى مەبلەغ سېلىپ قۇرغان ئەسلىھەلىرى تولۇق، ئوقۇتۇش شارائىتى جەنۇبىي شىنجاڭ بويىچە ئالدىنقى قاتاردا تۇرىدىغان، ئوقۇتقۇچىلار قوشۇنى ئالاھىدە تاللىنىپ سەپلەنگەن لۇشۈن باشلانغۇچ مەكتىپىدە 2 – ئاينىڭ 26 – كۈنى ئوقۇش باشلاندى.
</S>
<S ID=17937>
  بۇ مەكتەپنىڭ قۇرۇلۇشى ئاۋات ناھىيەسىنىڭ مائارىپ ئاساسىي ئەسلىھەلىرى ئاجىز بولۇشتەك ئەھۋالىنى تۈپتىن ياخشىلاپ، ناھىيەنىڭ مائارىپ ئىشلىرىنىڭ ساغلام، تېز راۋاجلىنىشىدا مۇھىم رول ئوينىغۇسى.
</S>
<S ID=17938>
   لۇشۈن باشلانغۇچ مەكتىپىنىڭ ئوقۇغۇچىسى بىلگىنۇر ئالىم مۇنداق دېدى: بۇ مەكتەپ قورۇسىنىڭ لايىھەلىنىشى چىرايلىق، ئوقۇتۇش بىناسى ناھايىتى كۆركەم، مۇھىتى گۈزەلكەن.
</S>
<S ID=17939>
ئوقۇتۇش ئۈسكۈنىلىرىمۇ بەك ئىلغاركەن.
</S>
<S ID=17940>
مەن بۇ مەكتەپتە تېخىمۇ ياخشى ئوقۇپ، رايون ئىچى تولۇقسىز ئوتتۇرا مەكتىپىگە ئۆتۈشكە تىرىشىمەن.
</S>
<S ID=17941>
   بۇ مەكتەپنىڭ ئوقۇتقۇچىسى فۇتىڭ مۇنداق دېدى: مەكتىپىمىزگە قوبۇل قىلىنغان ئوقۇغۇچىلار ۋە ئۇلارنىڭ ئاتا – ئانىلىرىنى مەكتىپىمىزنى ئېكسكۇرسىيە قىلىشقا ئورۇنلاشتۇردۇق.
</S>
<S ID=17942>
ئۇلار مەكتىپىمىزنىڭ قاتتىق دېتال ئەسلىھەلىرىنىڭ مۇكەممەللىكىنى كۆرۈپ ھەيران قالدى ھەم مەكتەپ شارائىتىدىن ئىنتايىن رازى بولدى.
</S>
<S ID=17943>
مەن بۇ مەكتەپنىڭ ئوقۇتقۇچىسى بولۇش سۈپىتىم بىلەن خىزمەت ئورنۇمنى قەدىرلەپ، بارلىقىمنى ئوقۇغۇچىلارنى ياخشى تەربىيەلەشكە بېغىشلايمەن.
</S>
<S ID=17944>
   لۇشۈن باشلانغۇچ مەكتىپى پارتىيە ياچېيكىسىنىڭ شۇجىسى گۈلنۇر سەمەت مۇنداق دېدى: جۇڭگو يېڭى مەدەنىيەت ھەرىكىتىنىڭ بايراقدارى، بۈيۈك مۇتەپەككۇر، ئۇلۇغ يازغۇچى لۇشۈننىڭ نامى بىلەن ئاتالغان بۇ مەكتەپنىڭ رەھبەرلىك خىزمىتىنى قىلغىنىمدىن ئىنتايىن پەخىرلىنىمەن.
</S>
<S ID=17945>
لۇشۈن ئەپەندىنىڭ روھىنى جارى قىلدۇرۇپ، ئىدىيەسىنى يېتەكچى قىلىپ، ئوقۇغۇچىلارنى مۇستەقىل خاراكتېرگە ئىگە، مۇستەقىل ئىجاد قىلىپ يېڭىلىق يارىتىش روھىغا باي قىلىپ تەربىيەلەشكە كۈچ چىقىرىمەن.
</S>
<S ID=17946>
بىز شاۋ شېڭ شەھەرلىك لۇشۈن باشلانغۇچ مەكتىپىنىڭ زور كۈچ بىلەن قوللىشىدىن پايدىلىنىپ، مەكتىپىمىزدىكى ئوقۇتقۇچى، ئىشچى – خىزمەتچىلەرنى يول ئېچىپ ئىلگىرىلەشكە يېتەكلەپ، ئەمەلىي تىرىشچانلىقىمىز ئارقىلىق بۇ مەكتەپنى جەنۇبىي شىنجاڭدىكى ئالدىنقى قاتاردىكى ‹‹قوش تىل›› باشلانغۇچ مەكتىپى قىلىپ قۇرۇپ چىقىمىز.
</S>
<S ID=17947>
‏
</S>
</TEXT>
/BODY
/DOC