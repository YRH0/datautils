<DOC>
<DOCID>TIANSHAN.484574</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-02 13:49:06</DATE>
</HEADER>
<BODY>
<HEADLINE>
<S ID=9>
نىلقا ناھىيەسىدە مېيىپلەر ھەر تەرەپلىمە غەمخورلۇققا ئېرىشتى
</S>
</HEADLINE>
<TEXT>
<S ID=10>
   نەبىجان ئەخمەت خەۋەر قىلىدۇ: نىلقا ناھىيەسى مېيىپلەرنىڭ تۇرمۇشىغا كۆڭۈل بۆلۈشنى خەلق تۇرمۇشى قۇرۇلۇشىنىڭ مۇھىم بىر تۈرى سۈپىتىدە چىڭ تۇتۇپ، مېيىپلەرگە ھەر جەھەتتىن كۆڭۈل بۆلۈپ، ئۇلارنىڭ نورمال تۇرمۇشىغا ھەقىقىي كاپالەتلىك قىلدى.
</S>
<S ID=11>
   بۇ ناھىيە بۇلتۇردىن بۇيان مېيىپلەرنىڭ نورمال تۇرمۇشىغا كاپالەتلىك قىلىش ئۈچۈن، يۇقىرىدىن تۈر مەبلىغى ھەل قىلىش، ناھىيە مالىيەسىدىن مەبلەغ ئاجرىتىش، ناھىيەگە ياردەم بېرىۋاتقان ئورۇنلارنىڭ ياردىمىنى قولغا كەلتۈرۈش قاتارلىق ئۇسۇللار بىلەن 1 مىليون 100 مىڭ يۈەن مەبلەغ جۇغلاپ، ئائىلىسىدە قىيىنچىلىقى بار 687 مېيىپكە تۇرمۇش ياردەم پۇلى، تولۇق ئوتتۇرا مەكتەپتە ئوقۇۋاتقان ۋە ئالىي مەكتەپ، ئوتتۇرا تېخنىكوملارغا قوبۇل قىلىنغان 45 مېيىپ ئوقۇغۇچىغا 155 مىڭ 500 يۈەن ئوقۇش ياردەم پۇلى تارقاتتى، يەر تەۋرەشكە چىداملىق ئۆي سالغان 23 مېيىپ ئائىلىسىگە 24 مىڭ 500 يۈەندىن ئەمىن ئۆي تولۇقلىمىسى بەرگەندىن باشقا، 11 مىڭ 500 يۈەن مەبلەغ ئاجرىتىپ، ھەر بىر ئائىلىگە 5000 يۈەندىن ئالاھىدە تولۇقلىما ياردەم پۇلى بېرىپ، ئۇلارنى بىخەتەر، ئازادە، ئىسسىق ئۆيگە ئىگە قىلدى.
</S>
<S ID=12>
2834 مېيىپنى يېزا يېڭىچە ھەمكارلىشىپ داۋالىنىش سۇغۇرتىسىدىن بەھرىمەن قىلدى. 
</S>
<S ID=13>
‏
</S>
</TEXT>
/BODY
/DOC