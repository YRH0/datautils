<DOC>
<DOCID>TIANSHAN.569915</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-12-06 16:11:09</DATE>
</HEADER>
<BODY>
<HEADLINE>
<S ID=63475>
ئۈچ كۆۋرۈك كەنت پارتىيە ياچېيكىسى دېھقانلارنىڭ قەلب تۆرىدىن ئورۇن ئېلىشقا كۈچىدى
</S>
</HEADLINE>
<TEXT>
<S ID=63476>
  مىجىت ئىبراھىم،  ئاسىيە مەخمۇت خەۋەر قىلىدۇ: پىچان ناھىيەسىنىڭ لۈكچۈن بازىرى ئۈچ كۆۋرۈك كەنت پارتىيە ياچېيكىسى بۇ يىل گۈزەل كەنت بەرپا قىلىش جەھەتتە تىرىشچانلىق كۆرسىتىپ، دېھقانلارنىڭ قەلب تۆرىدىن ئورۇن ئېلىشقا كۈچىدى.
</S>
<S ID=63477>
 بۇ كەنت ئاپتونوم رايون دەرىجىلىك نامرات كەنت بولۇپ، كەنتنىڭ تېرىلغۇ كۆلىمى 3913 مو بولۇپ، كىشى بېشىغا ئوتتۇرا ھېساب بىلەن 1.4 مودىن توغرا كېلىدۇ.
</S>
<S ID=63478>
دېھقانلار تېرىقچىلىقتا ئۈزۈمچىلىكنى ئاساس قىلىدۇ.
</S>
<S ID=63479>
كەنتتە ئالتە مەھەللە، 2496 نوپۇس بولۇپ، بۇنىڭ ئىچىدە ئۇيغۇرلار 2206، خەنزۇلار 275، خۇيزۇلار .
</S>
<S ID=63480>
15 كەنت پارتىيە ياچېيكىسى بۇ يىل تۇرپان شەھەرلىك مالىيە ئىدارىسى، تۇرپان شەھەرلىك تېخنىكا كېڭەيتىش مەركىزى، ناھىيەلىك دۆلەت زېمىن – بايلىقى ئىدارىسىدىن ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى بىلەن بۇ كەنتتە تۇرۇۋاتقان خىزمەت ئەترىتىدىكىلەر بىلەن بىرلىكتە يۇقىرىنىڭ تۈر مەبلىغىنى قولغا كەلتۈرۈش ئارقىلىق ئەلگە نەپ يەتكۈزۈش قۇرۇلۇشلىرىنى ئىشلىدى.
</S>
<S ID=63481>
خىزمەت ئەترىتىدىكىلەر بىلەن مۇزاكىرىلىشىش ئارقىلىق 100 مىڭ يۈەن مەبلەغ ھەل قىلىپ، 1 – مەھەللە بىلەن 2 – مەھەللە چېگرالىنىدىغان جايدىكى كونا تۆگمەن ئورنىنى 1200 كىۋادرات مېتىر كۆلەمدىكى تارىخىي مۇزېيخانىغا ئۆزگەرتىپ، مۇزېيخانىغا كونا جەمئىيەتتىكى كىگىز ئۆتۈك، ھارۋا، ياغاچ چاق قاتارلىق 73 خىل قەدىمىي بۇيۇمنى قويدى.
</S>
<S ID=63482>
كەنت ئاھالىلەر كومىتېتىنىڭ مۇدىرى ئەھمەت ئۆمەرنىياز مۇنداق دېدى: بۇ يىل كەنتىمىزدە گۈزەل كەنت قۇرۇلۇشى يولغا قويۇلۇپ، توپا يوللار ئاسفالتلاشتۇرۇلدى، دېھقانلارنىڭ ئۆيلىرى يېڭىلاندى.
</S>
<S ID=63483>
كەنتتە يەنە ۋاسكېتبول مەيدانى، ئاۋام سەنئەت سەھنىسى ياسىلىپ، تەشۋىقات تاختايلىرى ئورنىتىلدى، سەنئەت پائالىيەتلىرىمۇ ئۈزۈلمەيدىغان بولدى.
</S>
<S ID=63484>
دېھقان پاتەمخان غوپۇر مۇنداق دېدى: مەھەللىمىزنىڭ بۇنچىلىك گۈزەللىشىپ كېتىدىغانلىقىنى ئويلاپمۇ باقمىغان ئىكەنمەن.
</S>
<S ID=63485>
بۇنىڭدىن كېيىن تازىلىققا ئەھمىيەت بېرىپ، مۇھىتنى ئاسراپ، كەنتىمىزنى تېخىمۇ گۈزەل قىلىشقا تىرىشىمىز.
</S>
<S ID=63486>
ناھىيەلىك دۆلەت زېمىن – بايلىقى ئىدارىسىدىن بۇ كەنتتە تۇرۇۋاتقان خىزمەت ئەترىتىنىڭ باشلىقى ۋاڭ جىڭجيا مۇنداق دېدى: كەنت پارتىيە ياچېيكىسى ناھىيەلىك پارتكوم ئوتتۇرىغا قويغان ‹‹ بىر كەنتتە بىر مەھسۇلات، بىر كەنتتە بىر مەنزىرە، بىر كەنتتە بىر ئالاھىدىلىك›› بولۇش تەلىپىگە ئاساسەن كەنت قىياپىتىنى تۈزەشتە ئاممىدىن پىكىر ئېلىپ، كەنتنىڭ ئەسلىدىكى ئېكولوگىيەلىك ھالىتىنى ساقلاپ قالغان ئاساستا، سۇ مەنزىرىسى قۇرۇلۇشىنى يولغا قويدى، ئاممىنىڭ مەنىۋى تۇرمۇشىنى بېيىتتى.
</S>
<S ID=63487>
كەنت پارتىيە ياچېيكىسىنىڭ شۇجىسى ھەسەن قۇربان مۇنداق دېدى: ياچېيكىمىز بۇ يىل 2 مىليون 500 مىڭ يۈەن مەبلەغ سېلىپ، يۇقىرىقىدەك بىر قاتار ئەلگە نەپ يەتكۈزۈش قۇرۇلۇشلىرىنى قىلىپ، كەنت قىياپىتى ۋە دېھقانلارنىڭ ئىدىيەسىدە بۇرۇلۇش ھاسىل قىلدۇق.
</S>
<S ID=63488>
‏
</S>
</TEXT>
/BODY
/DOC