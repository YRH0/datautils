<DOC>
<DOCID>TIANSHAN.554728</DOCID>
<HEADER>
<CLASS>ئۈرۈمچى</CLASS>
<DATE>2016-10-08 16:17:38</DATE>
</HEADER>
<BODY>
<HEADLINE>
<S ID=52481>
ئۈرۈمچى ئۈچتاش مەنزىرە كۆۋرۈكىنىڭ ئاساسىي گەۋدىسى تاماملاندى
</S>
</HEADLINE>
<TEXT>
<S ID=52482>
    شىنجاڭ تورى خەۋىرى: نۆۋەتتە، ئۈرۈمچى ئۈچتاش مەنزىرە كۆۋرۈكىنىڭ ئاساسىي گەۋدىسى تاماملاندى، پولات قۇرۇلمىلىق بۇ باغلىما يول سۇ ئۈستى باغچىسى شىمالىي دەرۋازىسى ئۈستىدىن ئۆتۈپ، 17 تۈتۈن ئاممىۋى ئاپتوبۇس توختىتىش مەيدانىغا يېقىن جايدا ئاخىرلىشىدىكەن.
</S>
<S ID=52483>
بۇ كۆۋرۈك ئۈستىدە ماڭغانلار سۇ ئۈستى باغچىسىنىڭ كۆڭۈل ئېچىش ئەسلىھەلىرىنى، باغچىدىكى يېشىللىق ۋە باشقا گۈزەل مەنزىرىلەردىن ھوزۇرلىنالايدىكەن. 
</S>
<S ID=52484>
    7-ئۆكتەبىر مۇخبىرنىڭ تيەنجىن شەھەر قۇرۇلۇشى «بىڭخەي» يول كۆۋرۈكى چەكلىك شىركىتى ئۈچتاش يولىنى غەربكە ئۇزارتىش يېڭى قۇرۇلۇشى 5-ئۇچاستىكىسىدىن ئىگىلىشىچە، بۇ بۆلەكتىكى نۇقتىلىق قۇرۇلۇش بولغان مەنزىرە كۆۋرۈكىنىڭ ئاساسىي گەۋدىسى تاماملانغان بولۇپ، ئۇزۇنلۇقى 700 مېتىر كېلىدىكەن.
</S>
<S ID=52485>
 خىزمەتچى خادىملار نۆۋەتتە سوقۇلۇشتىن ساقلىنىش تېمى ئۈستىگە كۆك رەڭلىك پولات قۇرۇلمىلىق رىشاتكىنى ئورنىتىشنى باشلىغان بولۇپ، بۇ قۇرۇلۇش تاماملانغاندىن كېيىن شەھەر ئاھالىلىرى بۇ باغلىما يولدىن ئۆتكەندە سۇ ئۈستى باغچىسىنىڭ گۈزەل مەنزىرىسىنى تاماشا قىلالايدىكەن. 
</S>
<S ID=52486>
   يېڭىدىن سېلىنغان مەنزىرە كۆۋرۈكىنىڭ ئەڭ ئېگىز ئورنىنىڭ يەر يۈزى بىلەن بولغان ئارلىقى سەككىز مېتىر،  كەڭلىكى 8.5 مېتىر بولۇپ، ئىككى ئاپتوموبىل يول تەسىس قىلىنغان. 
</S>
<S ID=52487>
ئاپتوموبىللارنىڭ سائەتلىك سۈرىتى 40 كىلومېتىر قىلىپ بېكىتىلگەن. باشقا باغلىما يوللارغا ئوخشمايدىغان يېرى شۇكى بۇ مەنزىرە كۆۋرۈكىنىڭ سوقۇلۇپ كېتىشتىن ساقلىنىش تېمى پاكار بولۇپ ئۈستىگە پولات قۇرۇلمىلىق رېشاتكا ئورنىتىلغان.  
</S>
<S ID=52488>
   بۇ بۆلەك قۇرۇلۇشقا مەسئۇل خادىمنىڭ تونۇشتۇرىشىچە، ئادەتتە كۆۋرۈكلەرنىڭ سوقۇلۇشتىن ساقلىنىش تاملىرىنىڭ ھەممىسى دېگۈدەك بىر مېتىر ئېگىزلىكتىكى بېتوندىن ياسىلىدىكەن.
</S>
<S ID=52489>
مەنزىرە كۆۋرۈكىدە بولسا كۆرۈش دائىرىسى كۆزدە تۇتۇلۇپ، باغلىما يولنىڭ سوقۇلۇشتىن ساقلىنىش تېمى ئىككى بۆلەككە بۆلۈنۈپ، ئاستى تەرىپى 30 سانتىمېتىر ئېگىزلىكتىكى بېتوندىن، ئۈستى تەرىپى بىر مېتىر ئېگىزلىكتىكى پولات قۇرۇلمىلىق رېشاتكىدىن ياسىلىدىكەن.
</S>
<S ID=52490>
مۆلچەرلىنىشىچە ئۆكتەبىرنىڭ ئاخىرلىرىدا ئاخىرقى خىزمەتلەر تاماملىنىدىكەن.
</S>
<S ID=52491>
     
</S>
</TEXT>
/BODY
/DOC