<DOC>
<DOCID>TIANSHAN.510802</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-17 15:56:34</DATE>
</HEADER>
<BODY>
<HEADLINE>
<S ID=20501>
چاقىلىق ناھىيەسىنىڭ 100 مىڭ مو چىلىنى يېشىل يېمەكلىك بازىسى بولۇپ تەستىقلاندى
</S>
</HEADLINE>
<TEXT>
<S ID=20502>
    ئىختىيارىي مۇخبىرىمىز ياسىنجان رەھمىتۇللا خەۋىرى: 10-مارتمۇخبىرنىڭ چاقىلىق ناھىيەلىك دېھقانچىلىق ئىدارىسىدىن ئىگىلىشىچە، يېقىندا، يېزا ئىگىلىك مىنىستىرلىقى يېشىل يېمەكلىكنى باشقۇرۇش ئىشخانىسى، جۇڭگو يېشىل يېمەكلىك تەرەققىيات مەركىزى «مەملىكەت بويىچە يېشىل يېمەكلىك خام ماتېرىيالىنى ئۆلچەملەشتۈرۈپ ئىشلەپچىقىرىش بازىسى تىزىملىكىنى ئېلان قىلىش توغرىسىدىكى ئۇقتۇرۇش»نى تارقاتقان بولۇپ، چاقىلىق ناھىيەسىنىڭ 100 مىڭ مو چىلىنى بۇ قېتىم «مەملىكەت بويىچە يېشىل يېمەكلىك خام ماتېرىيالنى (چىلان) ئۆلچەملەشتۈرۈپ ئىشلەپچىقىرىش بازىسى» شەرىپىگە ئېرىشتى.
</S>
<S ID=20503>
بۇ چاقىلىق ناھىيەسى چىلىنىڭ مەملىكەت بويىچە چىلان ئىشلەپچىقىرىشتا باشلامچىلىق بىلەن قەدەم بېسىپ، يېشىل، ئېكولوگىيەلىك، بىخەتەر چىلان ماركىسى يارىتىش يولىغا قەدەم باسقانلىقىدىن دېرەك بېرىدۇ.
</S>
<S ID=20504>
    بۇ قېتىم مەملىكەت بويىچە 48 ئورۇننىڭ 53 يېشىل يېمەكلىك ئىشلەپچىقىرىش بازىسى ئۆلچەملەشكەن ئىشلەپچىقىرىش بازىسى قۇرۇلۇشى تەلىپىگە يەتتى.
</S>
<S ID=20505>
چاقىلىق ناھىيەسى ئىلتىماس قىلغان مەملىكەت بويىچە يېشىل يېمەكلىك خام ماتېرىيالنى (چىلان) ئۆلچەملەشتۈرۈپ ئىشلەپچىقىرىش بازىسى چاقىلىق ناھىيەسىنىڭ تىكەنلىك بازىرى، ۋاششەرى بازىرى، ئۇتام يېزىسى قاتارلىق ئۈچ يېزا، بازارنى ئۆز ئىچىگە ئالىدىغان بولۇپ، ئومۇمىي كۆلىمى 100 مىڭ مو، ئۈنۈملۈك ۋاقتى 2016 –يىلى 1-ئايدىن 2021 –يىلى 1-ئايغىچە. چاقىلىق ناھىيەسى 2013 –يىلدىن باشلاپ 100 مىڭ مو چىلاننى مەملىكەت بويىچە يېشىل يېمەكلىك خام ماتېرىيالنى (چىلان) ئۆلچەملەشتۈرۈپ ئىشلەپچىقىرىش بازىسىغا ئىلتىماس قىلغان بولۇپ، چىلان بازىسىنى باشقۇرۇشتا بىر قەدەر مۇكەممەل بولغان ئىشلەپچىقىرىشنى باشقۇرۇش تۈزۈمى، چىلانچىلارنى تەربىيەلەش تۈزۈمى، چىلان ئېتىزلىرىنى نازارەت قىلىپ باشقۇرۇش تۈزۈمى قاتارلىق قائىدە -تۈزۈملەرنى ئورنىتىپ، ئىشلەپچىقىرىلغان چىلانلارنىڭ يېشىل يېمەكلىك سۈپەت بىخەتەرلىك تەلىپىگە ئۇيغۇن بولۇشىغا كاپالەتلىك قىلدى.
</S>
</TEXT>
/BODY
/DOC