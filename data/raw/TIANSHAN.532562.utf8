<DOC>
<DOCID>TIANSHAN.532562</DOCID>
<HEADER>
<CLASS>ئۈرۈمچى</CLASS>
<DATE>2016-07-04 11:40:48</DATE>
</HEADER>
<BODY>
<HEADLINE>
<S ID=31888>
ئىيۇلمۇ كىردى، ئۈرۈمچىدە تاۋۇز نېمىشقا يەنە شۇنچە قىممەت؟
</S>
</HEADLINE>
<TEXT>
<S ID=31889>
نۇرغۇن تاۋۇزنىڭ ئىچكىرىگە سېتىلىشى ئاساسلىق سەۋەب، باھانىڭ راۋرۇس چۈشۈشىگە يەنە 20~30 كۈن بار
</S>
<S ID=31890>
    3-ئىيۇل كەچقۇرۇن، ئۈرۈمچى شىخۇڭ يولىدىكى جاڭ خانىم تاۋۇز سېتىۋالدى، تاۋۇزنىڭ كىلوسى 1.8 يۈەن بولۇپ، ئۆيىگە ئاپىرىپ كېسىۋىدى، تاۋۇز خام چىقتى، تەمىمۇ بەتتام ئىدى. جاڭ خانىم ئۇھسىنغان ھالدا: ئىيۇلمۇ كىرىپ بولدى، تاۋۇزنىڭ باھاسى چۈشمەيلا قالماي، سۈپىتىمۇ ياخشى ئەمەس، دېدى.
</S>
<S ID=31891>
    ئۈرۈمچى ئىيۇندىكى بىر قېتىملىق يۇقىرى تېمپېراتۇرىلىق ھاۋارايىدىن كېيىن، ئىيۇلدىمۇ يەنە بىر قېتىم يۇقىرى تېمپېراتۇرىلىق ھاۋارايىنى كۈتۈۋېلىش ئالدىدا تۇرماقتا، مانا بىر ئاي ئۆتۈپ كەتتى، بىراق، تاۋۇز باھاسىدا ھېچقانچە روشەن چۈشۈش بولمىدى، نۆۋەتتە، تاۋۇزلار يەنىلا 2~2.5 يۈەن(كىلوگرام) يۈەن ئەتراپىدا سېتىلماقتا. 1.5~1.8 يۈەن(كىلوگرام) ئەتراپىدا سېتىلغان تاۋۇزلارنىڭ سۈپىتى ناچار چىقماقتا.
</S>
<S ID=31892>
    مۇخبىرنىڭ شىنجاڭ بېييۈەنچۈن بازىرىدىن ئىگىلىگەن ئىستاتىستىكىلىق ئۇچۇرىغا قارىغاندا، بۇ يىل 1-ئىيۇلدا ئۈرۈمچى شەھىرىدە ھەر كىلوگرام تاۋۇزنىڭ توپ باھاسى 2يۈەن بولغان، بۇلتۇر 1-ئىيۇل بولسا 1.2 يۈەنگە چۈشكەن.
</S>
<S ID=31893>
    ئىگىلىنىشىچە، ئۈرۈمچى شەھىرىدىكى تاۋۇزلار بەش جايدىن كېلىدىكەن: بىرىنچىسى، ئوتۇنكوزا 111-تۈەن، ئىككىنچىسى، قۇتۇبى، ئۈچىنچىسى، شىخەنزە، تۆتىنچىسى سانجى لاۋلۇڭخې، بەشىنچىسى، تۇرپان. نۆۋەتتە، تۇرپان تاۋۇزلىرى تۈگەپ قالغان، ئوتۇنكوزا 111-تۈەن، قۇتۇبى ۋە شىخەنزە تاۋۇزلىرى بازاردا كۆپ سالماقنى ئىگىلىگەن.
</S>
<S ID=31894>
    سانجى لاۋلۇڭخې يېقىنقى 10 يىلدىن بۇيان ئېچىلغان يېڭى تاۋۇزلۇق بولۇپ، قۇملۇققا يېقىن، سۇ مەنبەسى تولۇق بولغاچقا، تاۋۇزلارنىڭ تەمى ناھايىتى تاتلىق بولۇپ، نامى يىراق-يېقىنغا تارقىلىپ، ئىچكىرىدىكى نۇرغۇن تاۋۇز سودىگەرلىرىنى جەلپ قىلغان، بۇ يىلمۇ %70 تاۋۇز ئىچكىرىگە سېتىلىپ كەتكەن، ئىچكىرىدىن كەلگەن سودىگەرلەر تاۋۇزلارنى ئېتىز بېشىدىلا 1.2~1.3 يۈەن توپ باھادا تالىشىپ سېتىۋالغان. ئۈرۈمچىدىكى سودىگەرلەر بولسا ئادەتتە ئوتۇنكوزا 111-تۈەنگە بېرىپ تاۋۇز سېتىۋالىدىكەن، بۇ يەردە باھا سانجىنىڭكىدىن ئەرزان بولۇپ، تاۋۇزلارنىڭ ئېتىز بېشىدا 0.9~1.1 يۈەن توپ باھادا ئالىدىكەن، بۇ باھا شەھەر ئىچىدىكى توپ تارقىتىش بازارلىرىغا كىرگەندە 1.5~1.6 يۈەنگە چىقىدىكەن.
</S>
<S ID=31895>
    تاۋۇز باھاسىنىڭ چۈشمەسلىكىدىكى يەنە بىر سەۋەب، شىمالىي شىنجاڭدىكى تاۋۇزلارنىڭ تېخى بازارغا سېلىنمىغانلىقىدىن ئىكەن. بۇ تاۋۇزلار ھەر يىلى ئىيۇلنىڭ ئاخىرى، ئاۋغۇستنىڭ باشلىرى بازارنى قاپلايدىكەن، بۇ چاغدا تاۋۇز ئەڭ ئەرزان بولىدىكەن.
</S>
</TEXT>
/BODY
/DOC