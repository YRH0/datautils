<DOC>
<DOCID>TIANSHAN.513038</DOCID>
<HEADER>
<CLASS>ئۈرۈمچى</CLASS>
<DATE>2016-03-27 14:37:47</DATE>
</HEADER>
<BODY>
<HEADLINE>
<S ID=22157>
ئۈرۈمچى شەھىرى ئاھالىلىرىدىن يول بەلگىلىرىگە تەكلىپ–پىكىر ئېلىنىدۇ
</S>
</HEADLINE>
<TEXT>
<S ID=22158>
   خالىدە ئوبۇل، پراكتىكانت رازىيە ئابلەتنىڭ ئۈرۈمچى شەھەرلىك ج خ ئىدارىسى قاتناش ساقچىلىرى تارماق ئەترىتىدىن ئۇقۇشىچە، ئۈرۈمچى شەھىرى ئاھالىلىرى مۇكەممەل بولمىغان، خاتا يول بەلگىلىرىنى بايقىسا، 22 – مارتتىن 22 – ئاپرېلغىچە قاتناش باشقۇرۇش تارماقلىرىغا ئىنكاس قىلسا ياكى پىكىر – تەكلىپ بەرسە بولىدىكەن، قاتناش باشقۇرۇش تارماقلىرى مۇۋاپىق تەكلىپ – پىكىر بەرگەن شەھەر ئاھالىلىرى ئىچىدىن ‹‹قاتناش ئىشلىرىغا كۆڭۈل بۆلگەن ياخشى پۇقرا››لارنى باھالاپ گۇۋاھنامە تارقىتىدىكەن.
</S>
<S ID=22159>
    ئىگىلىنىشىچە، قاتناش باشقۇرۇش تارماقلىرى كىچىك يول بەلگىلىرىدىكى خاتالىقلار ۋە مۇكەممەل بولمىغان بەلگىلەرنى ئۈچ كۈندىن بەش كۈنگىچە ئۆزگەرتىدىكەن، چوڭراق يول بەلگىلىرىنى 1 – سېنتەبىرگىچە ئۆزگەرتىدىكەن. ئۈرۈمچى شەھەرلىك ج خ ئىدارىسى قاتناش ساقچىلىرى تارماق ئەترىتى قاتناش بۆلۈمىنىڭ ساقچىسى ۋاڭ لىبونىڭ تونۇشتۇرۇشىچە، قاتناش ساقچىلىرى تارماقلىرى ئاھالىلەر ئىنكاس قىلغان يول بەلگىسىگە ئالاقىدار ئۆزگەرتىش، تولۇقلاش خىزمىتىنى 1 – سېنتەبىردىن بۇرۇن تاماملاپ، شەھەر ئاھالىلىرىگە قولايلىق يارىتىدىكەن.
</S>
<S ID=22160>
    ئاھالىلەر تۆۋەندىكى ئەھۋاللارنى ئۇچراتسا، يەنى، ئالاھىدە قاتناش نۇقتىلىرىدىكى پىيادىلەر يولىنىڭ قاتناش بەلگىلىرى، يول بەلگىلىرىدە كەم قالغان جايلار بولسا؛ يول بەلگىسىدىكى خەت خاتا ياكى چۈشۈپ قالغان بولسا؛ يول ئېغىزلىرىدا يول بەلگىسى بولماسلىق، يول بەلگىلىرىدىكى ئۇچۇرلار خاتا بولۇش سەۋەبلىك يولنى ئارتۇق مېڭىش ياكى خاتا مېڭىش ئەھۋاللىرى كۆرۈلسە؛ يول بەلگىلىرى چۈشىنىكسىز ياكى ئىككى بىسلىق مەنىلەرنى ئىپادىلىسە؛ يول بەلگىلىرى قۇرۇلۇش ئەسلىھەلىرى تەرىپىدىن توسۇلۇپ قالغان بولسا؛ يول بەلگىسى قاتناش قائىدىسىگە ئۇيغۇن بولمىسا؛ يول بەلگىسى ھەددىدىن زىيادە كىچىك بولۇپ، شوپۇرلارنىڭ كۆزىگە چېلىقمىسا قاتناش باشقۇرۇش تارماقلىرىغا ئەھۋال ئىنكاس قىلسا بولىدىكەن. 
</S>
</TEXT>
/BODY
/DOC