<DOC>
<DOCID>TIANSHAN.485324</DOCID>
<HEADER>
<CLASS>خەلقئارا</CLASS>
<DATE>2016-01-05 17:31:30</DATE>
</HEADER>
<BODY>
<HEADLINE>
<S ID=822>
2016-يىلى دۇنيادىكى ھەر قايسى دۆلەتلەر ھەمكارلىشىشقا كۆپرەك كۈچ سەرپ قىلىشى كېرەك
</S>
</HEADLINE>
<TEXT>
<S ID=823>
   كونا يىلنى ئۇزىتىپ، يېڭى بىر يىلنى كۈتۈۋالدۇق.
</S>
<S ID=824>
دۇنيادىكى ھەر قايسى دۆلەت رەھبەرلىرى 2016-يىلغا يېڭى ئۈمىدلىرىنى ئوتتۇرىغا قويدى، قىيىنچىلىق ئىچىدە كىشىلەرگە ئۈمىد بېغىشلاپ، ھەممە كىشىنىڭ ئوخشاش ھېسسىياتتا بولۇشى ئۈستىدە ئىزدەندى.
</S>
<S ID=825>
   كورېيە، چاۋشيەن رەھبەرلىرى چاۋشيەن يېرىم ئارىلى ۋەزىيىتىگە دىققەت قىلدى، چاۋشيەن دائىرىلىرى مۇنداق دېدى: بۇ يىل بىرلىككە كېلىشكە قارشى ئىچكى تاشقى كۈچلەرنىڭ ئىغۋاگەرچىلىكىنى بىتچىت قىلىپ، بىرلىككە كەلگەن يېڭى دەۋرنى ئىچىش شوئارىنى توۋلاپ، ۋەتەننىڭ بىرلىككە كېلىش ھەرىكىتىنى زور كۈچ بىلەن قانات يايدۇرىمىز.
</S>
<S ID=826>
كورېيە دائىرىلىرى: چاۋشيەنگە قارىتىلغان ئىغۋاگەرچىلىك ھەرىكىتىگە كەسكىن تاقابىل تۇرۇپ، سۆزلىشىش ئىشىكىنى داۋاملىق ئېچىۋېتىپ، تىنچ، بىرلىككە كەلگەن چاۋشيەن يېرىم ئارىلى دەۋرىدە ماڭىمىز.
</S>
<S ID=827>
مەيلى مۇستەقىل بىرلىككە كېلىش ياكى تىنچ بىرلىككە كېلىش بولسۇن، چاۋشيەن يېرىم ئارىلىنىڭ جەنۇب شىمال ئىككى تەرىپى ئالماشتۇرۇش ئېلىپ بېرىپ، سۆزلىشىپ، ھەمكارلاشقاندىلا، بۇ نىشانغا يېتەلەيدۇ.
</S>
<S ID=828>
   تېررورلۇققا قارشى تۇرۇش، مۇساپىرلار ۋە ئىقتىساد-فىرانسىيە، گېرمانىيە، ئەنگلىيە قاتارلىق ياۋروپا دۆلەتلىرى ئەڭ كۆڭۈل بۆلىدىغان ئۈچ چوڭ مەسىلە.
</S>
<S ID=829>
ھوللاند 2016-يىلدىكى ئەڭ ئالدىنقى ۋەزىپە - فىرانسىيەلىكلەرنى تېررورلۇق تەھدىتتىن ساقلاش، داۋاملىق ئىشسىزلىق بىلەن كۈرەش قىلىش، دېدى.
</S>
<S ID=830>
مېركېل «ئىتتىپاقلىشىش، پارچىلانماسلىق روھى بىلەن مۇساپىرلار كىرىزىسىنى ھەل قىلىش» نى مۇراجىئەت قىلدى، كامېرون 2016-يىللىق خىزمەتنىڭ مۇھىم نۇقتىسىنى ئۆيگە ئىگە بولۇش نىسبىتى تۆۋەن بولۇش، نامراتلىق، ئىجتىمائىي يۆتكىلىش پەرقى، ئىكىستىرىزىمدىن ئىبارەت تۆت چوڭ مەسىلىنى ھەل قىلىشقا قاراتتى.
</S>
<S ID=831>
ياۋروپا ئەللىرى ئىتتىپاقى دۆلەتلىرى دۇچ كېلىۋاتقان مەسىلە ئورتاقلىققا ئىگە، بىر دۆلەتنىڭ ئىچكى قىسمىدىكىلەرنىڭ ھەمكارلىشىپ ھەل قىلىشىغا ئېھتىياجلىق بولۇپلا قالماستىن، ياۋروپا ئەللىرى ئىتتىپاقىنىڭ ھەمكارلىشىپ تاقابىل تۇرۇشىغا تېخىمۇ ئېھتىياجلىق.
</S>
<S ID=832>
   رۇسىيە زۇڭتۇڭى پۇتىن ئىتتىپاقلىشىش، قەيسەر بولۇش ئارقىلىق، رۇسىيەلىكلەرنىڭ نۆۋەتتە دۇچ كېلىۋاتقان تۈرلۈك خىرىسلىرىغا ئۈنۈملۈك تاقابىل تۇرۇشىغا ياردەم بەرگىلى بولىدۇ دەپ تەكىتلىدى.
</S>
<S ID=833>
ياۋروپا-رۇسىيە مۇناسىۋىتىدىن قارىغاندا، ئىتتىپاقلىشىشتا ئىككى تەرەپلىك مۇناسىۋەتنى ياخشىلاشنى نىشان قىلىش ھەمدە بۇ ھەقتە ئورتاق تونۇش ھاسىل قىلىش كېرەك.
</S>
<S ID=834>
ياۋروپا بىلەن رۇسىيەنىڭ پارچىلىنىشى ئۇكرائىنا-سۇرىيە مەسىلىسىنى ھەل قىلىشقا شۇنداقلا خەلقئارا تېررورلۇققا قارشى تۇرۇشقا پايدىسىز.
</S>
<S ID=835>
‏
</S>
</TEXT>
/BODY
/DOC