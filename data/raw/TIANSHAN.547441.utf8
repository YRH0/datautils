<DOC>
<DOCID>TIANSHAN.547441</DOCID>
<HEADER>
<CLASS>شىنجاڭ</CLASS>
<DATE>2016-09-05 17:04:29</DATE>
</HEADER>
<BODY>
<HEADLINE>
<S ID=46972>
خەن ليۇپىڭ: شىنجاڭنىڭ پۇتبولچىلىق تۇپرىقى مۇنبەت ئىكەن
</S>
</HEADLINE>
<TEXT>
<S ID=46973>
شى شىن
</S>
<S ID=46974>
    شىنجاڭغا تۇنجى قېتىم كېلىپ، 2016 – يىللىق جۇڭگو تەنتەربىيە مەدەنىيىتى، تەنتەربىيە ساياھىتى تەرەققىياتى بويىچە باشلىقلار مۇنبىرىگە قاتناشقان سەنشى ئۆلكىسى چاڭجى شەھىرى تۇنليۇ يىشەن پۇتبول تەنتەربىيە كەسپى رايونىنىڭ باش مۇدىرى خەن ليۇپىڭ كۈلۈپ تۇرۇپ: ناھايىتى ياخشى ئىكەن، شىنجاڭغا كېلىپ، 1 مىليون 600 مىڭ كىۋادرات كىلومېتىرلىق كۆلەمگە نىسبەتەن ئەمەلىي تونۇشقا ئىگە بولدۇم، دېدى.
</S>
<S ID=46975>
    خەن ليۇپىڭ مۇنداق دېدى: 2 – سېنتەبىر چۈشتىن كېيىن، سەنشىدىن ئۈرۈمچى خەلقئارا ئايروپورتىغا كېلىپ، ئاۋۋال ئايروپورتنىڭ كۆلىمى ۋە مىغ – مىغ ئادەملەرگە قاراپ ھەيران قالدىم، شىنجاڭ تەسەۋۋۇرىمدىكىدىنمۇ بەكرەك زامانىۋىلىققا ۋە ھاياتىي كۈچكە ئىگە ئىكەن، بولۇپمۇ كۈتۈۋېلىشقا چىققان ‹‹ئىككى كۆرگەزمە›› پىدائىيلىرىنىڭ ئۆزىگە ياراشقان يۈرۈش – تۇرۇشلىرى ۋە سەمىمىي، ئىشەنچكە تولغان كۈلكە چىرايى ماڭا شۇ ھامان شىنجاڭنىڭ ئىللىقلىقى، تونۇشلۇقىنى ھېس قىلدۇردى.
</S>
<S ID=46976>
تۇرار جايغا كېتىۋېتىپ، ئۈرۈمچى شەھىرىنىڭ قۇرۇلۇشلىرى، يوللىرى ھەم يولدا كېتىۋاتقان كىشىلەردىن شىنجاڭنىڭ تەرەققىيات ۋەزىيىتىنىڭ ياخشى بولۇۋاتقانلىقى، شىنجاڭ خەلقىنىڭ ئۇلۇغلىقىنى ھېس قىلدىم.
</S>
<S ID=46977>
    بۇ قېتىمقى باشلىقلار مۇنبىرىدە، خەن ليۇپىڭ كەسپىي خادىملار بىلەن تەنتەربىيە كەسپى، تەنتەربىيە مەدەنىيىتى ۋە تەنتەربىيە ساياھىتى جامائەت مۇلازىمىتى سىستېمىسى بويىچە مۇھاكىمە ۋە سۆھبەت ئۆتكۈزگەندىن سىرت، ئۇنىڭ يەنە بىر مەقسىتى شىنجاڭ پۇتبولچىلىقى بىلەن يېقىندىن ئۇچرىشىش ئىدى.
</S>
<S ID=46978>
    خەن ليۇپىڭ مۇنداق دېدى: شىنجاڭنىڭ پۇتبولچىلىق تۇپرىقى مۇنبەت ئىكەن، 130 يىل ئىلگىرىلا ھۆكۈمەت ھۆججەتلىرىدە رەسمىي پۇتبول مۇسابىقىلىرى خاتىرىلەنگەن ئىكەن، شىنجاڭ مەملىكەت بويىچە ھەممىدىن ياخشى ئاممىۋى ئاساسقا ئىگە ئىكەن، ياشلار، ئۆسمۈرلەرنىڭ پۇتبول سەۋىيەسىىنىڭ يۇقىرىلىقى كىشىنى قايىل قىلىدىكەن.
</S>
<S ID=46979>
پۇتبول كەسپىنى راۋاجلاندۇرۇشنىڭ يېڭى يولى ئۈستىدە ئىزدىنىش جەريانىدا، كۆپ قېتىم كەسپىي خادىملار بىلەن پىكىر ئالماشتۇرغانىدىم، كۆپچىلىك بىردەك شىنجاڭ پۇتبولچىلىقىغا ئۈمىد باغلىغانىدى، بۇ قېتىم شىنجاڭغا كېلىشتىكى مەقسىتىم يەرلىك تەنتەربىيە ئىدارىلىرى، پۇتبول جەمئىيەتلىرى، كوماندىلىرى ھەم بەزى پۇتبولچىلار بىلەن ئۇچرىشىپ، پىكىر ئالماشتۇرۇپ، ھەمكارلىشىش پۇرسىتى ئىزدەشتىن ئىبارەت.
</S>
<S ID=46980>

</S>
</TEXT>
/BODY
/DOC