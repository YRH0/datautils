<DOC>
<DOCID>TIANSHAN.500022</DOCID>
<HEADER>
<CLASS>شىنجاڭ</CLASS>
<DATE>2016-02-21 14:38:33</DATE>
</HEADER>
<BODY>
<HEADLINE>
<S ID=13766>
ئاساسىي قاتلامدىكى ئاياللارنىڭ نەزەر دائىرىسىنى كېڭەيتىشكە تىرىشىمەن
</S>
</HEADLINE>
<TEXT>
<S ID=13767>
     - ئاپتونوم رايونلۇق ئورمانچىلىق نازارىتىدىن 3–تۈركۈمدە كەنتكە چۈشىدىغان خىزمەت گۇرۇپپىسىنىڭ ئەزاسى پەرىدە سەمەت
</S>
<S ID=13768>
    مەن 2014 – يىلىلا ‹‹ئۈچ ئەل›› خىزمىتى بويىچە كەنتكە چۈشۈشكە تىزىملاتقانىدىم، بۇ يىل ئارزۇيۇم ئەمەلگە ئاشىدىغان بولدى، شۇڭىمۇ بەكمۇ ھاياجانلىنىۋاتىمەن.
</S>
<S ID=13769>
ئېرىم بىلەن ئوغلۇممۇ مېنىڭ كەنتكە چۈشىدىغىنىمنى ئاڭلاپ خۇشال بولدى.
</S>
<S ID=13770>
بۇ مەن ئۈچۈن شەرەپلىك ئىش.
</S>
<S ID=13771>
مېنىڭ كەنتتە خاتىرجەم تۇرۇشۇم، ياخشى ئىشلىشىم ئۈچۈن ئېرىم ئائىلە ئىشلىرىنى ئۆزى ئورۇنلاشتۇرىدىغان بولدى.
</S>
<S ID=13772>
    ھازىر مەن كەنتكە چۈشكەندىن كېيىن قانداق قىلسام رولۇمنى ياخشى جارى قىلدۇرۇپ، ئاپتونوم رايونلۇق پارتكوم، ئاپتونوم رايونلۇق ئورمانچىلىق نازارىتى پارتكومى ۋە كەنتتىكى ئاممىنى رازى قىلالايمەن، دېگەن مەسىلە ئۈستىدە پىكىر يۈرگۈزۈۋاتىمەن.
</S>
<S ID=13773>
ھەر كۈنى بۇ بىر يىللىق خىزمەتلىرىم ئۈچۈن تۈرلۈك – تۈمەن پىلانلارنى تۈزىمەن.
</S>
<S ID=13774>
    مەن تۈزگەن ئۈچ تۈرلۈك پىلان ئىچىدە ئەڭ مۇھىم بولغىنى ئاساسىي قاتلامنىڭ ئاياللار خىزمىتىنى كۈچەيتىپ، ئاياللارنىڭ نەزەر دائىرىسىنى كېڭەيتىش.
</S>
<S ID=13775>
مەن شۇنى چوڭقۇر چۈشىنىپ يەتتىمكى، ئاياللار خىزمىتىنى ياخشى ئىشلەش بىر ئائىلىنى ياخشى باشقۇرغان بىلەن باراۋەر، شۇڭا مەن كەنتكە چۈشكەندىن كېيىن، زېھنىمنى ئاياللارغا بولغان تەشۋىقات – تەربىيەنى كۈچەيتىش، ئاياللارنى زامانىۋى مەدەنىيەتكە يېتەكلەش، ئاساسىي قاتلامدىكى ئاياللار ئارا ‹‹ئەسەبىيلىكنى تۈگىتىش›› خىزمىتىنى كۈچەيتىشكە قارىتىمەن، ئۇلارنى تەربىيەلەشنى كۈچەيتىپ، ھەر مىللەت ئاياللىرىنى ئىگىلىك تىكلەپ، بېيىش يولىغا مېڭىشقا يېتەكلەيمەن، مەسىلەن: ئۇلارنى ھەر خىل تېخنىكا بويىچە تەربىيەلەش ئارقىلىق ئىگىلىك تىكلەش ئىقتىدارى بار ئاياللارنىڭ ئاياللار ھەمكارلىق كوپىراتىپلىرىنى قۇرۇشىغا، ئۆزگىچە كەسىپلەرنى تەرەققىي قىلدۇرۇشىغا ياردەم بېرىمەن.
</S>
<S ID=13776>
ھازىر بەزى مۇناسىۋەتلىك ماتېرىياللارنى توپلىدىم ۋە ئالدىنقى ئىككى تۈركۈمدە كەنتكە چۈشكەن خىزمەت گۇرۇپپىلىرىدىكى يولداشلار بىلەن پىكىر ئالماشتۇرۇپ، ئۇلاردىن تەجرىبە ئۆگىنىپ، ئاممىغا مۇلازىمەت قىلىش، كۆڭۈل بۆلۈش، يېتەكلەش ھەققىدە ياخشى تەييارلىق قىلىۋالدىم.
</S>
<S ID=13777>
    ئالدىنقى ئىككى قارارلىق ‹‹ئۈچ ئەل›› خىزمىتى ئاپتونوم رايونىمىزدا زور تەسىر قوزغىدى، كەنتكە چۈشكەن كادىرلار دېھقانلارغا ياردەم بەردى، تەسىر كۆرسەتتى، ئىدىيە ۋە كۆزقارىشىنى ئۆزگەرتتى، ئاساسىي قاتلامنىڭ پارتىيە قۇرۇلۇشىنى كۈچەيتىش جەھەتتىمۇ گەۋدىلىك خىزمەتلەرنى ئىشلىدى.
</S>
<S ID=13778>
مەن ئۇلارنىڭ ئىزىنى بېسىپ، بۇ بىر يىلنى ئەھمىيەتلىك، مەزمۇنلۇق، نەتىجىلىك ئۆتكۈزۈشكە تىرىشىمەن.
</S>
</TEXT>
/BODY
/DOC