<DOC>
<DOCID>TIANSHAN.547696</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-09-06 12:10:06</DATE>
</HEADER>
<BODY>
<HEADLINE>
<S ID=47307>
كۇچا ناھىيەسى مەدەنىيەت ئارقىلىق خەلققە نەپ يەتكۈزۈش قورۇلۇشىنى ئىلگىرى سۈردى
</S>
</HEADLINE>
<TEXT>
<S ID=47308>
   ئىختىيارىي مۇخبىرىمىز نىياز راھمان خەۋىرى: يېقىنقى ئۈچ يىلدىن بۇيان، كۇچا ناھىيەلىك پارتكوم، خەلق ھۆكۈمىتى ئاممىۋى مۇلازىمەت سىستېما قۇرۇلۇشىنى ئۈزلۈكسىز ئىلگىرى سۈرۈپ، ھەر مىللەت ئاممىسىنىڭ كۈندىن–كۈنگە ئېشۋاتقان مەنىۋى مەدەنىيەت تۇرمۇشىنى بېيىتتى.
</S>
<S ID=47309>
   بۇ ناھىيە كۈسەن مەدەنىيەت-سەنئەت مەركىزى، تەنتەربىيە سارىيىنى ئۆزگەرتىپ كېڭەيتىش، كىتاپخانا، ئارخىپخانا ۋە كونا شەھەر بەدەن ساغلاملاشتۇرۇش مەيدانى قۇرۇلۇشى قاتارلىق تۈر قۇرۇلۇشلىرى ۋە 13 يېزا-بازار مەدەنىيەت پونكىتى، 97 ئۇنىۋېرسال مەدەنىيەت ئۆيى، 14 رادىيو پونكىتى، ئالتە مەدەنىيەت-تەنتەربىيە پائالىيەت مەيدانى، 264 «دېھقانلار كۇتۇپخانىسى» قۇرۇلۇشىنى تاماملاپ، يېزا-بازارلارنىڭ ئۇنىۋېرسال مەدەنىيەت پونكىتى بىلەن قاپلىنىشىنى ئىشقا ئاشۇردى.
</S>
<S ID=47310>
   «قوش يۈز» مەدەنىيەت پائالىيىتى باشلامچى بولغان ئاممىۋى مەدەنىيەت-تەنتەربىيە پائالىيەتلىرىدە كۆپ خىللىشىش، دائىملىشىشتەك ئالاھىدىلىكلەر بارلىققا كەلتۈرۈلۈپ، ھازىرغا قەدەر 800 مەيداندىن ئارتۇق تۈرلۈك مەدەنىيەت-سەنئەت كېچىلىكى ئۆتكۈزۈلۈپ، 10مىڭدىن ئارتۇق نومۇر ئورۇنلاندى.
</S>
<S ID=47311>
«ئومۇمىي خەلق ساغلاملىق پىلانى» زور كۈچ بىلەن يولغا قويۇلۇپ، ئۆتكۈزۈلگەن مەدەنىيەت-تەنتەربىيە پائالىيەتلىرى 1000 تۈردىن ئېشىپ، 600 مىڭ ئادەم (قېتىم) دىن ئارتۇق ئامما بۇ پائالىيەتكە قاتناشتى.
</S>
<S ID=47312>
يېزىلاردىكى پاراۋانلىق كىنو «2131» قۇرۇلۇشى ئەمەلىيلىشىپ، 15 مىڭ مەيدان (قېتىم) دىن ئارتۇق كىنو قۇيۇلۇپ، كۆرگەن ئامما 1 مىليون 500 مىڭ ئادەم (قېتىم) دىن ئاشتى.
</S>
<S ID=47313>
80 مىڭ يۈرۈش «رادىيو-تېلېۋىزىيەنى ھەممە كەنتكە يەتكۈزۈش»، «رادىيو-تېلېۋىزىيەنى ھەممە ئائىلىگە يەتكۈزۈش» ئۈسكۈنىسى، 450 دانە رادىيو چوڭ كانىيى، 1000 دىن كۆپرەك قانال تەڭشىلىدىغان قوبۇللىغۇچ سەپلىنىپ، يېزىلارنىڭ رادىيو-تېلېۋىزىيە بىلەن قاپلىنىشى ئىشقا ئاشۇرۇلدى.
</S>
<S ID=47314>
   ناھىيەلىك پارتكوم ئىجتىمائىي مۇقىملىق ۋە ئەبەدىي ئەمىنلىك باش نىشانىنى زىچ چۆرىدەپ، «بەش ئاچقۇچنى ياخشى ئىشلىتىپ، بىر ئاچقۇچتا بىر قۇلۇپنى ئېچىش» ئىدىيەسىنى چوڭقۇر چۈشىنىپ، «تۆت ئىشنى تەڭ تۇتۇش» تا چىڭ تۇرۇپ، «ئەسەبىيلىكنى تۈگىتىش» تىكى سەككىز چوڭ قۇرۇلۇشنى يولغا قويۇپ، ھەممە جاينى، ھەممە ئادەمنى تولۇق قاپلىغان كەڭ كۆلەملىك تەشۋىقات ۋەزىيىتىنى بارلىققا كەلتۈردى.
</S>
<S ID=47315>
3000 مەيدان «ئەسەبىيلىكنى تۈگىتىش» تەشۋىقات تەربىيە پائالىيىتى، 800 مەيدان ئۈلگىلىك سەييارە لېكسىيە پائالىيىتى ئۆتكۈزۈلۈپ، 1320 مەيدان «ئەسەبىيلىكنى تۈگىتىش» مەدەنىيەت-سەنئەت نومۇرى ئىشلىنىپ، 896 مەيدان ئويۇن قويۇلدى. «يەتتە خىل تەشۋىقات تەربىيە ئۇسۇلى»، «ئىككىنى قوشۇش ئۇسۇلى» نى ئىجادىي ئومۇملاشتۇرۇش، مائارىپ سىستېمىىسدا «ئوننى سېلىشتۇرۇش، ئوننى تەكشۈرۈش، ئوننى قايتا ئويلىنىش» پائالىيىتى زور كۈچ بىلەن قانات يايدۇرۇلدى.
</S>
<S ID=47316>
«قانۇننى يېزىلارغا يەتكۈزۈش، دېلولارنى كەنتلەردە چۈشەندۈرۈش، قانۇنلارنى ئائىلىلەرگىچە ئىزاھلاپ يەتكۈزۈش» پائالىيىتىنى يولغا قويۇش ئارقىلىق، ئاساسىي قاتلامنىڭ «ئەسەبىيلىكنى تۈگىتىش» تىكى قىيىن مەسىلىلىرى ھەل قىلىندى.
</S>
<S ID=47317>
بۇنىڭ بىلەن ھەر مىللەت ئاممىسى پارتىيە ۋە ھۆكۈمەتنىڭ مەدەنىيەت ئارقىلىق نەپ يەتكۈزۈشتىكى ياخشى سىياسەتلىرىدىن مەنپەئەتلەندى، شۇنداقلا ئۇلارنىڭ پارتىيە ۋە ھۆكۈمەتكە بولغان مىننەتدارلىق تۇيغۇسى يۇقىرى كۆتۈرۈلدى.
</S>
</TEXT>
/BODY
/DOC