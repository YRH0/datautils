<DOC>
<DOCID>TIANSHAN.525510</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-29 12:41:14</DATE>
</HEADER>
<BODY>
<HEADLINE>
<S ID=29226>
توققۇزتارا ناھىيەسى سوغۇق سۇ بېلىقچىلىقىنى يۈكسەلدۈرۈپ، دېھقانلارغا بېيىش يولى ئېچىپ بەردى
</S>
</HEADLINE>
<TEXT>
<S ID=29227>
    شېرىنئاي يارمۇھەممەت خەۋەر قىلىدۇ: توققۇزتارا ناھىيەسى يېقىنقى يىللاردىن بۇيان مول سۇ بايلىقىدىن ئۈنۈملۈك پايدىلىنىپ، سوغۇق سۇ بېلىقچىلىقىنى راۋاجلاندۇرۇپ، دېھقانلارغا يېڭى بېيىش يولى ئېچىپ بەردى.
</S>
<S ID=29228>
   جىرغىلاڭ يېزىسىنىڭ ئالمالى كەنتى جىرغىلاڭ دەرياسى بويىغا جايلاشقان بولۇپ، بۇ كەنت 2014 – يىلىدىن باشلاپ سوغۇق سۇ بېلىقچىلىقىنى راۋاجلاندۇرۇپ، سوغۇق سۇ بېلىقچىلىقى كۆلىمىنى 50 مودىن ئاشۇردى. كەنتتىكى لى شاۋخۇا ئىككى يىلدىن بۇيان شىنجاڭ ئىلى دەرياسى ئاتىسپېنسىر بېلىقچىلىقى پەن – تېخنىكا چەكلىك شىركىتىدىن مەخسۇس سۇ مەھسۇلاتلىرى باقمىچىلىقى تېخنىكىسىنى ئۆگىنىپ كېلىپ، يېزىلىق پارتكوم، خەلق ھۆكۈمىتىنىڭ قوللىشى بىلەن بېلىق كۆلچىكى ياساپ، سوغۇق سۇ بېلىقى باقمىچىلىق كۆلىمىنى ئۈزلۈكسىز كېڭەيتتى.
</S>
<S ID=29229>
   لى شاۋخۇا مۇنداق دېدى: بېلىق كۆلچىكىگە ئوتخور بېلىق، كارپ بېلىقى قويۇپ بېرىشنى، دەريا بويىغا ئىككى كىگىز ئۆي تىكىپ، بېلىق تۇتۇش بىلەن ئارام ئېلىشنى بىرلەشتۈرۈپ سەھرا ئارامگاھى قۇرۇپ، ساياھەتچىلەرنى كۆپلەپ جەلپ قىلىشنى پىلانلىدۇق.
</S>
<S ID=29230>
   ئۇقۇشىمچە، بۇ ناھىيە بېلىق باقمىچىلىق كۆلىمىنى ئون مودىن ئاشۇرغان، ئالاھىدە بېلىق تۈرلىرىدىن رەڭلىك تىروت بېلىقى، سېرىق كۇمجا بېلىقى، ئاتىسپېنسىر بېلىقى باقمىچىلىقىنى راۋاجلاندۇرغانلارغا بىر قېتىمدىلا مو بېشىغا 1000 يۈەندىن ياردەم پۇلى بېرىش، خاس، يۇقىرى ئۈنۈملۈك سۇ مەھسۇلاتلىرىدىن قىسقۇچ پاقا، راك باقسا بىر قېتىمدىلا مو بېشىغا 1500 يۈەندىن ياردەم پۇلى بېرىش تەدبىرىنى ئەمەلىيلەشتۈرۈپ، دېھقان – چارۋىچىلارنىڭ سوغۇق سۇ بېلىقى باقمىچىلىقى قاتارلىق كەسىپلەر ئارقىلىق كىرىمىنى ئاشۇرۇشىغا تۈرتكە بولدى.
</S>
<S ID=29231>
‏
</S>
</TEXT>
/BODY
/DOC