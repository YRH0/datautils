<DOC>
<DOCID>TIANSHAN.567959</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-11-28 13:02:44</DATE>
</HEADER>
<BODY>
<HEADLINE>
<S ID=61847>
سامىيۈزى يېزىسىدا ئاساسىي قاتلام تەشكىلاتلىرىنىڭ بازا قۇرۇلۇشى كۈچەيتىلدى
</S>
</HEADLINE>
<TEXT>
<S ID=61848>
 ئابدۇسالام قادىر خەۋەر قىلىدۇ: غۇلجا ناھىيەسىنىڭ سامىيۈزى يېزىسى ئاساسىي قاتلام تەشكىلاتلىرىنىڭ بازا قۇرۇلۇشىنى كۈچەيتىپ، بۇ يىل كەنتلەردە مۇلازىمەت سۇپىسى، ئىشخانا، مەدەنىيەت مەيدانىنى يېڭىلاش، ئۆزگەرتىش قۇرۇلۇشىنى قىلىپ، ئاساسىي قاتلام تەشكىلاتلىرىنىڭ ئۇنىۋېرسال مۇلازىمەت ئىقتىدارىنى ئۆستۈردى.
</S>
<S ID=61849>
 11 – ئاينىڭ 4 – كۈنى بۇ يېزىنىڭ يۇقىرىقى شىسەنخۇ، تۆۋەنكى شىسەنخۇ، ئەشرەپ، سالار ۋە تۆۋەنكى سامىيۈزى كەنتلىرىدە بۇ يىل قۇرۇلۇش باشلىغان كەنت ئاھالە كومىتېتىنىڭ خىزمەت بىناسى، مەدەنىيەت مەيدانىنىڭ پۈتۈش ئالدىدا تۇرغانلىقىنى، قۇرۇلۇشچىلارنىڭ بىنانى زىننەتلەش، مەيدانغا چېنىقىش ئۈسكۈنىلىرىنى ئورنىتىش، قورۇ ئىچىنى رەتلەش بىلەن ئالدىراش يۈرگەنلىكىنى كۆردۈم.
</S>
<S ID=61850>
سالار كەنت پارتىيە ياچېيكىسىنىڭ شۇجىسى، كەنت مۇدىرى ۋاققاس خېلىل مۇنداق دېدى: بۇ يىل كەنت ئاھالە كومىتېتىنىڭ 1000 كىۋادرات مېتىرلىق ئىشخانا بىناسى يېڭىدىن سېلىندى ۋە مەدەنىيەت مەيدانى يېڭىدىن ياسالدى.
</S>
<S ID=61851>
ئىشخانا بىناسىدا مۇلازىمەت زالى، ئۇچۇر مۇلازىمەت سۇپىسى، ئىشخانا، يىغىن زالى، كۆڭۈل ئېچىش، چېنىقىش ئۆيى، مەدەنىيەت ئۆيى، قىرائەتخانا تەسىس قىلىندى، ئەسلىھەلىرى تولۇق سەپلىنىپ، ئىشخانىلار كېڭەيتىلدى. يىل ئاخىرىدا قۇرۇلۇش پۈتۈپ ئىشلىتىشىمىزگە تاپشۇرۇپ بېرىلىدۇ.
</S>
<S ID=61852>
 بۇ يېزا بۇ يىل بىر كەنت ئايدا بىر مەيدان ئەدەبىيات – سەنئەت، تەنتەربىيە پائالىيىتى ئۆتكۈزۈش، ھەپتىدە بىر قېتىم پارتىيە ئەزالىرى پائالىيەت ئۆتكۈزۈشنى دائىملاشتۇرۇپ، ئاممىنىڭ مەنىۋى تۇرمۇشىنى بېيىتتى.
</S>
<S ID=61853>
ئاممىغا مۇلازىمەت قىلىش، كادىرلار بىلەن ئامما ئارىسىدىكى ئىتتىپاقلىق رىشتىنى چىڭىتىش ئارقىلىق، ئاممىنىڭ كادىرلاردىن رازى بولۇش دەرىجىسىنى ئۆستۈردى.
</S>
<S ID=61854>
يېزىلىق پارتكومنىڭ شۇجىسى ئابدۇرېھىم ئابدۇۋەلى مۇنداق دېدى: كەنت ئورگىنىنى يېڭىلاش، ئۆزگەرتىش قۇرۇلۇشى كەنتلەردە مۇلازىمەتچان، يۇلتۇز دەرىجىلىك پارتىيە تەشكىلاتلىرىنىڭ بارلىققا كېلىشىنى ئىلگىرى سۈرۈپ، پارتىيە تەشكىلاتلىرىنىڭ رولىنى تېخىمۇ ياخشى جارى قىلدۇرۇشقا تۈرتكە بولدى.
</S>
<S ID=61855>
ئاممىغا يېزا ئىگىلىك پەن – تېخنىكىسىنى ئۆگىتىش، ئىشقا ئورۇنلىشىش ئۇچۇرلىرىنى يەتكۈزۈش شارائىتى ھازىرلاندى.
</S>
</TEXT>
/BODY
/DOC