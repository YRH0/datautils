<DOC>
<DOCID>TIANSHAN.554062</DOCID>
<HEADER>
<CLASS>شىنجاڭ</CLASS>
<DATE>2016-09-30 11:48:03</DATE>
</HEADER>
<BODY>
<HEADLINE>
<S ID=51472>
شىنجاڭنىڭ شەھەر-يېزا ئاھالىلىرى ھەر يىلى سالامەتلىكىنى ھەقسىز تەكشۈرتەلەيدۇ
</S>
</HEADLINE>
<TEXT>
<S ID=51473>
   26-سېنتەبىر، ئىلى قازاق ئاپتونوم ئوبلاستى قورغاس ناھىيەسى سۈيدۈڭ بازارلىق شىپاخانىدا دوختۇرلار ئاھالىلەرنىڭ سالامەتلىكىنى ھەقسىز تەكشۈردى.
</S>
<S ID=51474>
بۇ قېتىمقى سالامەتلىك تەكشۈرۈشنىڭ ئوخشىمايدىغان يېرى شۇكى، ئۇ بۇ يىلدىن باشلاپ شىنجاڭدا ئومۇمىي خەلق ھەقسىز سالامەتلىك تەكشۈرۈش ئەندىزىسىنىڭ يولغا قويۇلغانلىقىدىن، شىنجاڭلىق ھەر بىر شەھەر-يېزا ئاھالىسىنىڭ يىلدا بىر قېتىم ھەقسىز سالامەتلىك تەكشۈرۈشتىن بەھرىمەن بولىدىغانلىقىدىن دېرەك بېرىدۇ.
</S>
<S ID=51475>
   ئىگىلىنىشىچە، تۇنجى قېتىملىق ھەقسىز سالامەتلىك تەكشۈرۈش تۈرلىرى ئاساسەن رايون تەۋەسىدە دائىم تۇرۇشلۇق ئاھالىلەرنىڭ ساغلاملىق ئارخىپىنى ئاساس قىلىدىكەن، ئاساسلىق تەكشۈرۈش تۈرلىرىدىن: ئادەتتىكى تەكشۈرۈش تۈرلىرى(قان بېسىمىنى ئۆلچەش، ئۆپكە ھەرىكىتى، يۈرەك سوقۇشىنى تىڭشاش، قورساق قىسمىنى تۇتۇپ تەكشۈرۈش قاتارلىق)، B تىپىلق ئۇلترا ئاۋاز دولقۇنلۇق ئاپپارات، ئاچ قورساق ۋاقىتتىكى قان شېكىرى، 0~6 ياشلىق مېڭە پارالىچ كېسىلىگە گىرىپتار بولغان بالىلارنى تەكشۈرۈش قاتارلىقلار بار ئىكەن.
</S>
<S ID=51476>
 سالامەتلىك تەكشۈرۈش خىراجىتى پىرىنسىپ جەھەتتىن ھەر بىر ئادەمگە 100 يۈەنلىك ئۆلچەم بويىچە ئىجرا قىلىنىدىكەن.
</S>
<S ID=51477>
ھەر قايسى ۋىلايەت، ئوبلاست، شەھەرلەر شۇ جايدىكى كۆپ يۈز بېرىدىغان كېسەللىكلەرگە بىرلەشتۈرۈپ، سالامەتلىك تەكشۈرۈش ئۆلچىمى دائىرىسىگە قاراتمىلىققا ئىگە تەكشۈرۈش تۈرىنى قوشسا بولىدىكەن.
</S>
<S ID=51478>
   نۆۋەتتە، ئىلى قازاق ئاپتونوم ئوبلاستىنىڭ نىلقا ناھىيەسى، غۇلجا ناھىيەسى ۋە قورغاس ناھىيەسى، خوتەن ۋىلايىتىنىڭ گۇما ناھىيەسى، ئاقسۇ ۋىلايىتىنىڭ ئۈچتۇرپان ناھىيەسى قاتارلىق نۇرغۇن جاي ئومۇمىي خەلق ھەقسىز سالامەتلىك تەكشۈرۈش خىزمىتىنى قانات يايدۇرغان.
</S>
<S ID=51479>
ئۈرۈمچى شەھىرى ئالدىنقى مەزگىللىك تەييارلىق خىزمەتلىرىنى ئىشلەۋېتىپتۇ.
</S>
</TEXT>
/BODY
/DOC