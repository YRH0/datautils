<DOC>
<DOCID>TIANSHAN.563986</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-11-10 13:37:28</DATE>
</HEADER>
<BODY>
<HEADLINE>
<S ID=58035>
غۇلجا شەھىرى نامراتلارنى دەل جايىدا يۆلەشتە ئۈنۈمگە ئېرىشتى
</S>
</HEADLINE>
<TEXT>
<S ID=58036>
    ئەھەت ئېلاخۇن خەۋەر قىلىدۇ: غۇلجا شەھىرى ھۆكۈمەت يېتەكلەش، ئىجتىمائىي كۈچلەر قاتنىشىش قاتارلىق شەكىلدىن پايدىلىنىپ نامراتلارنى يۆلەش – ئېچىش خىزمىتىنى ئىلگىرى سۈرۈپ كۆرۈنەرلىك ئۈنۈمگە ئېرىشتى.
</S>
<S ID=58037>
    غۇلجا شەھىرىنىڭ كېپەكيۈزى يېزىسى ئارا مەھەللە كەنتىدىكى شەرىپەنىڭ ئائىلە قىيىنچىلىقى ئېغىر بولۇپ، بۇ يىل ھۆكۈمەت مەبلەغ ئاجرىتىپ، بۇ ئائىلىگە يېڭى ئۆي سېلىپ بەردى.
</S>
<S ID=58038>
قۇربان ھېيتنىڭ ئالدىدا شەرىپەنىڭ ئائىلىسىدىكىلەر يېڭى ئۆيگە كۆچۈپ كىردى ھەمدە ھۆكۈمەت ھەقسىز تارقاتقان ئون ساغلىققا ئېرىشتى.
</S>
<S ID=58039>
شەرىپەنىڭ ئائىلىسىدىكىلەر ھۆكۈمەتنىڭ ياردىمى بىلەن بۇ يىلدىن قالماي نامراتلىقتىن قۇتۇلۇشقا ئىشەنچ تىكلىدى.
</S>
<S ID=58040>
    غۇلجا شەھىرى بۇ يىل 15 مىليون 820 مىڭ يۈەن مەبلەغ ئاجرىتىپ، ئائىلىسىدە قىيىنچىلىقى بار 254 ئائىلىنىڭ ھەر بىرىگە 60 كىۋادرات مېتىرلىق ئۆي سېلىپ بەردى.
</S>
<S ID=58041>
شەھەرلىك ھۆكۈمەت ئورگىنىدىكى ئالتە كادىر بايانداي بازىرىنىڭ سۇلۇق ئالموتا كەنتىدىكى ئائىلىسىدە قىيىنچىلىقى بار ئالتە ئائىلە بىلەن قوشماق بولدى.
</S>
<S ID=58042>
نامرات ئائىلىلەرنىڭ ئەزالىرىنى ئىلى دەريا بويى مەنزىرە ئارامگاھى يولىغا تازىلىق ئىشچىلىقىغا تونۇشتۇردى.
</S>
<S ID=58043>
بۇنىڭ بىلەن نامرات ئاھالىلەرنىڭ بېيىش ئىشەنچى ئېشىپ، تۇرمۇشى كۆرۈنەرلىك ياخشىلاندى.
</S>
<S ID=58044>
    بۇ شەھەردىكى ئىجتىمائىي كۈچلەرمۇ نامراتلارنى يۆلەش خىزمىتىگە پائال قاتناشتى.
</S>
<S ID=58045>
ۋىنجۇ سودىگەرلەر ئۇيۇشمىسى بايانداي بازىرىنىڭ سۇلۇق ئالموتا كەنتىدىكى ئون ياشنى شوپۇرلۇق تېخنىكىسىنى ئۆگىنىش مەبلىغى بىلەن تەمىنلىدى.
</S>
<S ID=58046>
ئائىلىسىدە قىيىنچىلىقى بار بەش نامرات ئوقۇغۇچىغا يىلىغا 4000 يۈەندىن ئوقۇش ياردەم پۇلى تارقىتىپ، بۇ ئوقۇغۇچىلارغا ئالىي مەكتەپنى پۈتكۈزگەنگە قەدەر ياردەم بېرىدىغانلىقىنى بىلدۈردى.
</S>
<S ID=58047>
ھازىر نامراتلارنى يۆلەش – ئېچىش تەدبىرلىرى جايىغا ئەمەلىيلەشتۈرۈلۈش ئارقىلىق غۇلجا شەھىرىدىكى 633 نامرات كەنت ئاھالىسى مۇقىم ئىشقا ئورۇنلاشتۇرۇلدى.
</S>
<S ID=58048>
‏    
</S>
</TEXT>
/BODY
/DOC