<DOC>
<DOCID>TIANSHAN.535408</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-19 09:29:30</DATE>
</HEADER>
<BODY>
<HEADLINE>
<S ID=33621>
يېزا ئېلېكتىرونلۇق سودىسى ئۇچتۇرپان دېھقانلىرىغا نەپ ئېلىپ كەلدى
</S>
</HEADLINE>
<TEXT>
<S ID=33622>
    ئىختىيارىي مۇخبىرىمىز ئابدۇسالام نىياز خەۋىرى: ئېلېكتىرونلۇق سودىنىڭ تېز سۈرئەتتە تەرەققىي قىلىشىغا ئەگىشىپ، توردا دۇكان ئېچىش، توردىن مال سېتىۋېلىش شەھەرلەردە بىر خىل ئېقىمغا ئايلىنىپلا قالماستىن، يېزىلارغىمۇ ئەمەلىي نەپ ئېلىپ كەلدى.
</S>
<S ID=33623>
    ئۇچتۇرپان ناھىيەسى يېزىلاردا ئېلېكتىرونلۇق سودا قۇرۇلۇشىنى زور كۈچ بىلەن ئىلگىرى سۈرۈش ئارقىلىق، يېزا ئېلېكتىرونلۇق سودىسىنىڭ ئىقتىسادنىڭ ئېشىشىدىكى كاتالىزاتورلۇق رولىنى جارى قىلدۇرۇپ، توردا ئىگىلىك تىكلەيدىغان ياشلار، ئېلېكتىرونلۇق سودا كارخانىلىرىنىڭ يېزا ئېلېكتىرونلۇق سودىسى بىلەن شۇغۇللىنىشىغا ئىلھام بېرىپ، يېزا ئېلېكتىرونلۇق سودىسىنىڭ ناھىيەنىڭ يېزا ئىگىلىك ئالاھىدە مەھسۇلاتلىرىنى سېتىشتىكى ۋە ناھىيە ئىقتىسادىي تەرەققىياتىدىكى ئۈنۈمىنى يۇقىرى كۆتۈردى.
</S>
<S ID=33624>
    ئۇچتۇرپان ناھىيەسى بۇلتۇر 12–ئايدا ئىككى مىليون يۈەن مەبلەغ سېلىپ، ئېلېكتىرونلۇق سودا يېزا تاۋباۋ تۈرىنى يولغا قويغاندىن ھازىرغىچە ناھىيە دەرىجىلىك ئېلېكتىرونلۇق سودا تىجارەت مەركىزىدىن بىرى، ئېلېكتىرونلۇق سودا ئىگىلىك تىكلەش بازىسىدىن بىرى، ئەشيا ئوبوروتى يەتكۈزۈش مەركىزىدىن بىرى، يېزا تاۋباۋ سودىسى كەنت دەرىجىلىك مۇلازىمەت مەركىزىدىن 12 سى قۇرۇلدى. بۇنىڭ سودا ئومۇمىي سوممىسى 600 مىڭ يۈەندىن ئاشتى، بۇنىڭ بىلەن «تور ماللىرىنى يېزىلارغا كىرگۈزۈش، يېزا ئىگىلىك مەھسۇلاتلىرىنى شەھەرلەرگە كىرگۈزۈش» تىن ئىبارەت قوش يۆنىلىشلىك ئوبوروت ئىقتىدارى ياخشى جارى بولۇپلا قالماي، يەنە ئېلېكتىرونلۇق سودىنى يېزىلارغا كىرگۈزۈشتىكى «ئەڭ ئاخىرقى بىر كىلومېتىر» تۇتاشتۇرۇلۇپ، يېزا-بازارلاردىكى ئاممىنى ئېلېكتىرونلۇق سودا ئېلىپ كەلگەن قولايلىقلاردىن، ئەلا مۇلازىمەتتىن بەھرىمەن قىلدى.
</S>
</TEXT>
/BODY
/DOC