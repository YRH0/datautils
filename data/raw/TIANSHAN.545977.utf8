<DOC>
<DOCID>TIANSHAN.545977</DOCID>
<HEADER>
<CLASS>شىنجاڭ</CLASS>
<DATE>2016-09-01 15:22:49</DATE>
</HEADER>
<BODY>
<HEADLINE>
<S ID=45067>
بورتالا-ئارىشاڭ ساياھەت مەخسۇس لىنىيەسى ئېچىلىدۇ
</S>
</HEADLINE>
<TEXT>
<S ID=45068>
   مۇخبىرنىڭ 30-ئاۋغۇست ئاپتونوم رايونلۇق مۇھىت نازارىتى تورىدا ئېلان قىلىنغان «بورتالادىن ئارىشاڭغىچە بولغان ساياھەت مەخسۇس لىنىيەسى تۈرىنىڭ مۇھىتىنى باھالاش ئۇقتۇرۇشى» دىن ئىگىلىشىچە، بورتالا ناھىيەسى 450 مىليون يۈەن مەبلەغ سېلىپ، بورتالادىن ئارىشاڭغىچە بولغان ساياھەت مەخسۇس تاشيول لىنىيەسىنى ئاچىدىكەن.
</S>
<S ID=45069>
   ئۇقتۇرۇش مەزمۇنىدا كۆرسىتىلىشىچە، بۇ ساياھەت مەخسۇس لىنىيەسىنىڭ ئومۇمىي ئۇزۇنلۇقى 84.3 كىلومېتىر بولۇپ، بورتالا شەھىرىنىڭ جەنۇبىي شەھەر رايونىدىكى سايرام كۆلى يولىدىن ئارىشاڭ ناھىيەسى مۆڭكېت كوچىسىغىچە تۇتىشىدىكەن.
</S>
<S ID=45070>
بۇ تاشيول 2-دەرىجىلىك تاشيول بولۇپ، ئاپتوموبىللارنىڭ سائەتلىك سۈرئىتى 80 كىلومېتىر قىلىپ بېكىتىلگەن، يولنىڭ كەڭلىكى 10 مېتىر قىلىپ لايىھەلەنگەن.
</S>
<S ID=45071>
   بۇلتۇر، بۇ ناھىيە 700 مىڭ ئادەم (قېتىم) ساياھەتچىنى كۈتۈۋالغان بولۇپ، ناھىيەنىڭ ساياھەت كىرىمى 120 مىليون يۈەنگە يەتكەن.
</S>
</TEXT>
/BODY
/DOC