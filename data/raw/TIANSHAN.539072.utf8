<DOC>
<DOCID>TIANSHAN.539072</DOCID>
<HEADER>
<CLASS>خەلقئارا</CLASS>
<DATE>2016-08-05 16:49:22</DATE>
</HEADER>
<BODY>
<HEADLINE>
<S ID=37458>
رىئودې ژانېيرو ئولىمپىك تەنھەرىكەت مۇسابىقىسىنىڭ تۈرلۈك تەييارلىق خىزمەتلىرى پۈتۈنلەي ئىشلىنىپ بولدى
</S>
</HEADLINE>
<TEXT>
<S ID=37459>
    جۇڭگو ئۇيغۇرچە رادىيو تورى، 4-ئاۋغۇست، بېيجىڭ خەۋىرى: رىئودې ژانېيرودا ئۆتكۈزۈلىدىغان ئولىمپىك تەنھەرىكەت مۇسابىقىسى ۋاقىت ھېسابلاش باسقۇچىغا كىرگەندىن كېيىن، بىرازىلىيەنىڭ جۇڭگودا تۇرۇشلۇق باش ئەلچىخانىسى سودىغا مەبلەغ سېلىشنى ئىلگىرى سۈرۈش باشقارمىسىنىڭ باشلىقى جىلىرىم بېلى مۇنداق دېدى: مەن بۇ قېتىمقى ئولىمپىك تەنھەرىكەت مۇسابىقىسىنىڭ مۇۋەپپەقىيەتلىك ئۆتكۈزۈلىدىغانلىقىغا ئىشىنىمەن، شۇنىڭ بىلەن بىرگە جۇڭگولۇق تېخىمۇ كۆپ ساياھەتچىنىڭ بىرازىلىيەگە بېرىشىنى ھەمدە ئىككى دۆلەتنىڭ ئىقتىساد-سودا ھەمكارلىقىنىڭ كۈچىيىشىنى ئۈمىد قىلىمەن.
</S>
<S ID=37460>
   بېلى مۇخبىرنىڭ زىيارىتىنى قوبۇل قىلغاندا مۇنداق دېدى: رىئودې ژانېيرونىڭ بۇ قېتىمقى ئولىمپىك تەنھەرىكەت مۇسابىقىسىنى ياخشى ئۆتكۈزۈش ئىقتىدارى بار.
</S>
<S ID=37461>
مۇسابىقىنىڭ تۈرلۈك تەييارلىق خىزمەتلىرىمۇ پۈتۈنلەي ئىشلىنىپ بولدى.
</S>
<S ID=37462>
ئۇ مۇسابىقە ئۆتكۈزۈش شارائىتىگە مۇناسىۋەتلىك ھەر خىل گۇمانلار توغرىسىدا مۇنداق دەپ ھېسابلىدى: بىر تال تەڭگىنىڭمۇ ئىككى يۈزى بولىدۇ.
</S>
<S ID=37463>
رىئودې ژانېيرونىڭمۇ مەلۇم تەرەپلىرىدە يېتەرسىزلىكلىرى ساقلانغان بولۇشى مۇمكىن.
</S>
<S ID=37464>
لېكىن ھازىر كۆپ ساندىكى مەسىلىلەر ئوڭشالدى.
</S>
<S ID=37465>
تاراتقۇلاردىن يېتەرسىزلىكلەرنى كۆپتۈرۈپ، ئاشۇرۇپ سۆزلىگەنلىرى بار.
</S>
<S ID=37466>
لېكىن ئۇلار بىرازىلىيەنىڭ ئولىمپىك تەنھەرىكەت مۇسابىقىسىنى ئۆتكۈزۈش ئۈچۈن قانچىلىك تىرىشچانلىق كۆرسەتكەنلىكىنى كۆرمىدى.
</S>
<S ID=37467>
ئۇ مۇنداق دېدى: مەيدان-ساراي قۇرۇلۇشلىرى، تۈرلۈك يۈرۈشلەشتۈرۈش ئەسلىھەلىرى، ئامانلىق ساقلاش تەدبىرى ئەمەلىيلىشىپ بولدى.
</S>
<S ID=37468>
مېنىڭچە بۇ قېتىمقى ئولىمپىك مۇسابىقىسى مۇۋەپپەقىيەتلىك بولىدۇ.
</S>
</TEXT>
/BODY
/DOC