<DOC>
<DOCID>TIANSHAN.572243</DOCID>
<HEADER>
<CLASS>خەلقئارا</CLASS>
<DATE>2016-12-15 11:39:24</DATE>
</HEADER>
<BODY>
<HEADLINE>
<S ID=65350>
ب د ت : دۇنيادا يەنە 800 مىليونغا يېقىن كىشىنىڭ قورسىقى تويمايۋاتىدۇ
</S>
</HEADLINE>
<TEXT>
<S ID=65351>
 ب د ت ئاشلىق – يېزا ئىگىلىكى تەشكىلاتىنىڭ ياردەمچى باش ئىش بېجىرگۈچىسى ئاسىيا – تىنچ ئوكيان رايونىنىڭ ۋەكىلى كوندخاۋى كادىرسان يېقىندا مۇنداق دېدى: ئىنسانلار پەن – تېخنىكا ساھەسىدە يىلمۇ يىل مۇھىم يېڭىلىقلارنى قولغا كەلتۈرۈپ، كىشىلەرنىڭ تېخىمۇ ئۇزاق ئۆمۈر كۆرۈشى ۋە ساغلام بولۇشىغا تۈرتكە بولۇۋاتقان بولسىمۇ، دۇنيادا يەنىلا 800 مىليونغا يېقىن كىشىنىڭ قورسىقى تويمايۋاتىدۇ، شۇنداقلا بۇنىڭدىنمۇ كۆپ كىشى نامراتلىقتا ياشاۋاتىدۇ.
</S>
<S ID=65352>
ئۇ يەنە: دۇنيا بويىچە يېزا ئىگىلىك پەن تەتقىقاتىغا سېلىنىدىغان مەبلەغنىڭ ئومۇميۈزلۈك كەمچىل بولۇشى بۇنىڭ بىر سەۋەبى، نۇرغۇن دۆلەتلەرنىڭ يېزا ئىگىلىك پەن تەتقىقاتىغا سالىدىغان سېلىنمىسى ئۈزلۈكسىز ئازىيىپ كېتىۋاتىدۇ، دېدى.
</S>
<S ID=65353>
 كوندخاۋى كادىرسان كېيىنكى ئەۋلادلارنىڭ ئاشلىق بىخەتەرلىكى ئۈچۈن يېزا ئىگىلىك پەن تەتقىقاتىنىڭ ھەرقايسى دۆلەتلەرنىڭ پەن – تېخنىكا سېلىنمىسىنىڭ مۇھىم نىشانى قىلىنىشى كېرەكلىكىنى مۇراجىئەت قىلدى.
</S>
<S ID=65354>
ئۇ يەنە يېزا ئىگىلىك ئىشلەپچىقىرىشى ۋە تەتقىقاتىدىكى يېڭىلىق يارىتىشنىڭ مۇھىملىقىنى كۆرسەتتى ھەم ئاز كۆلەمدە تېرىقچىلىق قىلىدىغان دېھقان ئائىلىلىرىنى ئۆز ئىچىگە ئالغان كىشىلەرنىمۇ بۇنىڭغا قاتناشتۇرۇش كېرەكلىكىنى تەكىتلىدى.
</S>
<S ID=65355>
 كوندخاۋى كادىرسان جۇڭگو ‹‹نامراتلىققا ۋە ئاشلىق خەتىرىگە تاقابىل تۇرۇشتىكى خەلقئارالىق ھەمراھ›› دەپ كۆرسەتتى.
</S>
<S ID=65356>
ئۇ، ‹‹شال ئۆستۈرۈش بىلەن بېلىقچىلىقنى بىرلەشتۈرۈش سىستېمىسى›› نى مىسالغا ئېلىپ، جۇڭگودا ئەل ئىچىدىكىلەر يېڭىلىق يارىتىۋاتقان نۇرغۇن ئەمەلىي مىساللارنىڭ بارلىقىنى تەكىتلىدى.
</S>
<S ID=65357>
ئۇ ب د ت ئاشلىق – يېزا ئىگىلىكى تەشكىلاتىنىڭ دۇنيا مۇھىم يېزا ئىگىلىك مەدەنىيەت مىراسى تۈرى (GIAHS) ئارقىلىق بۇ خىزمەتنى قوللايدىغانلىقىنى بىلدۈردى.
</S>
<S ID=65358>
 كوندخاۋى كادىرسان مۇنۇلارنى بىلدۈردى: 2030 – يىلىدىن ئىلگىرى ئىمكانىيەتلىك سىجىل تەرەققىيات نىشانىدىكى ئاچارچىلىق بولماسلىق نىشانىنى ئەمەلگە ئاشۇرۇش، شۇنداقلا 2050 – يىلىغا بارغاندا دۇنيادىكى 9 مىلياردتىن ئارتۇق ئاھالىنى بېقىشنى ئىشقا ئاشۇرۇش ئۈچۈن، يېزا ئىگىلىكىگە پايدىلىق پەن – تېخنىكا سېلىنمىسىغا يەنە بىر قېتىم دىققەتنى مەركەزلەشتۈرۈش كېرەك؛ ئۇنىڭدىن سىرت، ياشلارنى يېزا ئىگىلىك پەنلىرىگە قايتا جەلپ قىلىدىغان ئۇسۇلنى تېپىش كېرەك؛ ب د ت ئاشلىق – يېزا ئىگىلىكى تەشكىلاتى جۇڭگو يېزا ئىگىلىك پەنلىرى ئاكادېمىيەسى بىلەن ھەمكارلاشتى ۋە يېزا ئىگىلىك پەن تېخنىكىسى دۇنيا باشلىقلار مۇنبىرىنى بىرلىكتە ئۆتكۈزۈپ، دۇنيا يېزا ئىگىلىك تەتقىقات ساھەسىدىكى ئەڭ مۇنەۋۋەر، ئەڭ ئاقىل ئىختىساسلىقلارنى بىر يەرگە يىغدى.
</S>
<S ID=65359>
‏
</S>
</TEXT>
/BODY
/DOC