<DOC>
<DOCID>TIANSHAN.503872</DOCID>
<HEADER>
<CLASS>ئۈرۈمچى</CLASS>
<DATE>2016-03-01 19:16:33</DATE>
</HEADER>
<BODY>
<HEADLINE>
<S ID=17119>
ئۈرۈمچى شەھىرىدە يەنە 300 مەدەنىي مەھەللە بەرپا قىلىدۇ
</S>
</HEADLINE>
<TEXT>
<S ID=17120>
    گو جۈنگې خەۋەر قىلىدۇ: مۇخبىرنىڭ يېقىندا ئۈرۈمچى شەھەرلىك مەنىۋى مەدەنىيلىك ئىشخانىسىدىن ئىگىلىشىچە، شەھىرىمىز بۇ يىل مەدەنىي يول يۈرۈش، مەدەنىي مەھەللە بەرپا قىلىش قاتارلىق كۆپ خىل پائالىيەتلەرنى قانات يايدۇرۇپ، «مەملىكەت بويىچە مەدەنىي شەھەر» بەرپا قىلىش خىزمىتىنى جايىدا ئەمەلىيلەشتۈرىدىكەن.
</S>
<S ID=17121>
    شەھىرىمىز مەدەنىي مەھەللە (كەنت) بەرپا قىلىش خىزمىتى جەھەتتە بۇلتۇرقى 56 ئۈلگىلىك مەدەنىي مەھەللە(كەنت) ئاساسىدا، ئۈلگىلىك مەدەنىي مەھەللىدىن يەنە 300 نى، ئۈلگىلىك مەدەنىي كەنتتىن 80 نى بەرپا قىلىدىكەن.
</S>
<S ID=17122>
بۇ شەھىرىمىزنىڭ بۇ يىل ئاممىغا قىلىپ بېرىدىغان 100 ئەمەلىي ئىشنىڭ بىرى ئىكەن.
</S>
<S ID=17123>
    ئىگىلىنىشىچە، «شەھەر دەرىجىلىك مەدەنىي مەھەللە (كەنت)» دەپ نام بېرىلگەن مەھەللە (كەنت)لەرگە 50 مىڭ يۈەندىن مۇكاپات بېرىلىدىكەن.
</S>
<S ID=17124>
بۇ مەھەللە (كەنت)لەر «مىللەتلەر ئىتتىپاقلىقىدىكى شەھەر دەرىجىلىك ئۈلگىلىك مەھەللە(كەنت)»، «شەھەر دەرىجىلىك تىنچ مەھەللە (كەنت)»، «شەھەر دەرىجىلىك تازىلىقى ئۆلچەمگە يەتكەن مەھەللە(كەنت)» قاتارلىق شەرەپلىك ناملاردىن بەھرىمەن بولالايدىكەن.
</S>
</TEXT>
/BODY
/DOC