<DOC>
<DOCID>TIANSHAN.491423</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-01-21 16:06:55</DATE>
</HEADER>
<BODY>
<HEADLINE>
<S ID=4596>
‏p2p كەسپى ئىستىقباللىق كەسىپ
</S>
</HEADLINE>
<TEXT>
<S ID=4597>
   كارخانىلار P2P كەسپىنى كېڭەيتىشتە ئۆزىنىڭ ئەمەلىي ئەھۋالىغا ئاساسەن تۈر تۇرغۇزۇش ۋە مەبلەغ سېلىشنى ئېھتىياتچانلىق بىلەن تەتقىق قىلىشى ھەم تۈرنىڭ خەۋپ – خەتىرىنى كونترول قىلغان ئاساسىدا رىقابەت كۈچى يۇقىرى مەھسۇلاتلارنى يارىتىشى؛ خەۋپ – خەتەرنى كونترول قىلىش سالمىقىنى ئاشۇرۇپ، خەۋپ – خەتەرنى مىقدارلاشتۇرۇش كۆرسەتكۈچى ۋە خەۋپ – خەتەرنى ھەرىكەتچان باھالاش سىستېمىسىنى قۇرۇشى ھەم بۇلارنى مەبلەغ سالغۇچىلارغا تولۇق ئاشكارىلىشى كېرەك.
</S>
<S ID=4598>
   2015 – يىلى 7 – ئايدا تارقىتىلغان ‹‹ئىنتېرنېت پۇل مۇئامىلىسىنىڭ ساغلام تەرەققىياتىنى ئىلگىرى سۈرۈش توغرىسىدىكى يېتەكچى پىكىر››دە يەككە ئىنتېرنېت قەرز ئاپپاراتلىرى ئۆزىنىڭ ئۇچۇر ۋاسىتىچىلىك خاراكتېرىنى ئەسكەرتىشى، ئاساسلىقى قەرز بەرگۈچى ۋە قەرز ئالغۇچى ئىككى تەرەپ ئۇچۇر بىلەن تەمىنلىشى كېرەكلىكى ۋە قانۇنسىز مەبلەغ توپلاشقا بولمايدىغانلىقى ئېنىق بەلگىلەنگەن.
</S>
<S ID=4599>
شۇڭا، P2P شىركەتلىرى ئۇزاققىچە تەرەققىي قىلىمەن، دەيدىكەن، چوقۇم قانۇنلۇق تىجارەت قىلىشى، تۆۋەن چەكتە چىڭ تۇرۇش ئاساسىدا تەرەققىيات بوشلۇقىنى كېڭەيتىشى كېرەك.
</S>
<S ID=4600>
تۈرنى ئىز قوغلاپ تەكشۈرۈپ تەتقىق قىلىش، ئىناۋەت سانلىق مەلۇماتلىرىنى ئىشلىتىش، مەبلەغ سالغۇچىلارنى تەربىيەلەش ئۈچۈن چوقۇم ئۇزاق مۇددەتلىك تېخنىكىلىق سانلىق مەلۇماتلارنى جۇغلاش ۋە ئۇنى تەدرىجىي مۇكەممەللەشتۈرۈش كېرەك.
</S>
<S ID=4601>
   نازارەت قىلغۇچى ئاپپاراتلارغا نىسبەتەن ئېيتقاندا، مۇناسىۋەتلىك تارماقلار P2P كەسپىنىڭ تەرەققىياتى جەريانىدا كۆرۈلگەن گەۋدىلىك مەسىلىلەرنى ۋاقتىدا ئىنكاس قىلىپ ھەم سىياسەت، تەدبىرلەرنى مۇكەممەللەشتۈرۈپ، پۇل مۇئامىلە خەۋپ – خەتىرىدىن ئۈنۈملۈك ساقلىنىش بىلەن بىللە، ئادىل، باراۋەر بازار مۇھىتى يارىتىپ، P2P كارخانىلىرىنى ساغلام تەرەققىي قىلدۇرۇشى كېرەك.
</S>
<S ID=4602>
P2P كارخانىلىرى بازارنى تەتقىق قىلىشى، تەتقىقاتنى پۇختا قىلىپ خەتەرنى ئۈنۈملۈك كونترول قىلىشى كېرەك.
</S>
<S ID=4603>
   مەبلەغ سالغۇچىلارمۇ ئېھتىياتچان بولۇشى كېرەك.
</S>
<S ID=4604>
دۆلەت ئىچىدىكى پۇل مۇئامىلە بازىرىدا پايدىنىڭ تۆۋەنلىشىگە ئەگىشىپ مەبلەغ سالغۇچىلار P2P روزغارچىلىق مەھسۇلاتلىرىنى تاللىغاندا كۆزلىمە پايدىنى ماس ھالدا تۆۋەنلىتىشى، زېھنىنى روزغارچىلىقنى تاللاشقا، سۇپىنىڭ قانۇنغا ئۇيغۇنلۇقى، خەتەرنى كونترول قىلىش ئىقتىدارى ۋە ھەقدارلىق ھوقۇقىنىڭ ئاشكارىلىقى قاتارلىقلارنى تەكشۈرۈشكە قارىتىشى كېرەك.
</S>
<S ID=4605>
   كارخانا، نازارەتچى ئاپپاراتلار ۋە مەبلەغ سالغۇچىلار ئورتاق تىرىشچانلىق كۆرسەتكەندىلا P2P كەسپى نوقۇل ھالدىكى كۆلەمنىلا قوغلىشىدىغان ھالەتنى ئۆزگەرتىپ، تەدرىجىي تىرىشچانلىق كۆرسىتىش ئارقىلىق يۇقىرى ئۈنۈملۈك ئىنتېرنېت قەرز مۇھىتى شەكىللەندۈرۈپ، بازارنى تېخىمۇ قولايلىق مۇلازىمەتلەر بىلەن تەمىنلىيەلەيدۇ.
</S>
<S ID=4606>
نىجات قۇربان تەرجىمىسى
</S>
<S ID=4607>
‏
</S>
</TEXT>
/BODY
/DOC