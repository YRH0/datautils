<DOC>
<DOCID>TIANSHAN.497111</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-14 13:00:33</DATE>
</HEADER>
<BODY>
<HEADLINE>
<S ID=10524>
قاراقاش ناھىيەسى دېھقان ئىشلەمچىلەرنىڭ نىسى قالغان ئىش ھەققىنى نەقلەشتۈرۈپ بەردى
</S>
</HEADLINE>
<TEXT>
<S ID=10525>
    ئىختىيارىي مۇخبىرىمىز غۇجىئابدۇللا مەمتىمىن خەۋىرى: قاراقاش ناھىيەسى ئەمگەك كۈچلىرىنى سىرتقا چىقىرىشتىكى چوڭ ناھىيەلەرنىڭ بىرى.
</S>
<S ID=10526>
بۇلتۇر ناھىيە بويىچە 152مىڭ 400 ئادەم/قېتىم سىرتقا چىقىپ ئىشلەپ، 849 مىليون كىرىم قىلدى.
</S>
<S ID=10527>
مۇشۇ تۈردىلا كىشى بېشىغا 1707.26 يۈەندىن كىرىم يارىتىلىپ، ناھىيە بويىچە دېھقانلارنىڭ كىشى بېشىغا توغرا كەلگەن 5728 يۈەنلىك كىرىمنىڭ % 29.8 نى ئىگىلىدى.
</S>
<S ID=10528>
ئەمما بىر قىسىم دېھقان ئىشلەمچىلەرنىڭ ئىش ھەققى نېسى قېلىشتەك ئەھۋاللارمۇ كۆرۈلۈپ ، دېھقان ئىشلەمچىلەرنىڭ كۆڭلىنى يېرىم قىلغانىدى.
</S>
<S ID=10529>
بۇ يىلنىڭ بېشىدا ناھىيەلىك پارتكوم، خەلق ھۆكۈمىتى ئالاقىدار ئورۇنلاردىن خادىم ئاجرىتىپ، مەخسۇس گۇرۇپپا تەشكىللەپ، دېھقان ئىشلەمچىلەرنىڭ نېسى قالغان ئىش ھەققىنى نەقلەشتۈرۈش خىزمىتىنى باشلىغانىدى.
</S>
<S ID=10530>
خىزمەتچىلەر ئاقسۇ، ئارال، كورلا قاتارلىق جايلاردىكى يېزا-بازارلار ھەم تۈەن-مەيدانلارغا بېرىپ، ئالاقىدار ئورۇنلارنىڭ مەسئۇللىرى ھەم يەر ئىگىلىرى بىلەن كۆرۈشۈپ دېھقان ئىشلەمچىلەرنىڭ نېسى قالغان ئىش ھەققىنى ئەسلىگە كەلتۈردى.
</S>
<S ID=10531>
    6-فېۋرال ناھىيەلىك پارتكوم يېزا خىزمىتى ئىشخانىسى ھەم ناھىيەلىك ئادەم كۈچى بايلىقى ۋە ئىجتىمائىي كاپالەت ئىدارىسى دېھقان ئىشلەمچىلەرنىڭ ئىش ھەققىنى نەقلەشتۈرۈش يىغىنى ئېچىپ، ياۋا، قاراساي، پۇرچاقچى، توخۇلا قاتارلىق يېزىلاردىن كەلگەن11 نەپەر دېھقان ئىشلەمچىلەرنىڭ نېسى قالغان 82 مىڭ يۈەن ئىش ھەققىنى قولىغا يەتكۈزدى.
</S>
<S ID=10532>
    ئىگىلىنىشىچە، قاراقاش ناھىيەسىدىكى 382 نەپەر دېھقان ئىشلەمچىلەرنىڭ بۇلتۇرقى ئەمگەك مۇلازىمىتىدە نېسى قالغان ئىش ھەققى 2 مىليون 662 مىڭ 552 يۈەن بولۇپ، 7-فېۋرالغىچە 982 مىڭ 557 يۈەن پۇل دېھقان ئىشلەمچىلەرنىڭ قولىغا يەتكۈزۈلگەن.
</S>
<S ID=10533>
قالغان نېسى ئىش ھەققىمۇ پات ئارىدا دېھقان ئىشلەمچىلەرنىڭ قولىغا يەتكۈزۈلىدىكەن.
</S>
</TEXT>
/BODY
/DOC