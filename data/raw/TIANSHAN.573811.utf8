<DOC>
<DOCID>TIANSHAN.573811</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-12-22 12:26:04</DATE>
</HEADER>
<BODY>
<HEADLINE>
<S ID=66958>
لەمجىندىكى دېھقانلار يەككە، خۇسۇسىي ئىگىلىك بىلەن شۇغۇللىنىپ كىرىمىنى كۆپەيتتى
</S>
</HEADLINE>
<TEXT>
<S ID=66959>
 مىجىت ئىبراھىم خەۋەر قىلىدۇ: پىچان ناھىيەسىنىڭ لەمجىن بازىرى يەككە، خۇسۇسىي ئىگىلىك بىلەن شۇغۇللانغۇچىلارغا تۆۋەن ئۆسۈملۈك قەرز پۇل ھەل قىلىپ بېرىپ، ئۇلارنى قوشۇمچە ئىگىلىك بىلەن شۇغۇللىنىشقا يېتەكلىگەنلىكتىن، يەككە، خۇسۇسىي ئىگىلىك بىلەن شۇغۇللىنىدىغان دېھقانلار كۆپىيىپ، كىرىمىنى ئاشۇردى.
</S>
<S ID=66960>
 لەمجىن بازىرىدا كىشى بېشىغا توغرا كېلىدىغان تېرىلغۇ يەر ئاز بولغاچقا، بازار يېقىنقى يىللاردىن بۇيان دېھقانلارنى قوشۇمچە ئىگىلىك بىلەن شۇغۇللىنىشقا يېتەكلەپ، خۇسۇسىي، يەككە ئىگىلىك بىلەن شۇغۇللىنىش ئارزۇسى بارلارغا 20 مىليون يۈەنگە يېقىن تۆۋەن ئۆسۈملۈك قەرز پۇلنى ماسلاشتۇرۇپ بېرىپ، ئۇلارنىڭ مەبلەغ قىيىنچىلىقىنى ھەل قىلدى.
</S>
<S ID=66961>
بازار مالىيەسىدىن 347 مىڭ يۈەن مەبلەغ ئاجرىتىپ، ئىش كۈتۈپ تۇرغان 452 ياشنى تىككۈچىلىك، كەشتىچىلىك، رېمونتچىلىق، كەپشەرلەش بىلىملىرى بويىچە تەربىيەلىدى.
</S>
<S ID=66962>
نەتىجىدە، بۇ يىل بازار بويىچە يەككە، خۇسۇسىي ئىگىلىك بىلەن شۇغۇللانغان دېھقان 1000غا يېقىنلىشىپ، ئۇلارنىڭ يىل بېشىدىن 11 – ئاينىڭ بېشىغىچە قىلغان كىرىمى 43 مىليون 432 مىڭ يۈەنگە يەتتى.
</S>
<S ID=66963>
‏
</S>
</TEXT>
/BODY
/DOC