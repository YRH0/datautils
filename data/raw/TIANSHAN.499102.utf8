<DOC>
<DOCID>TIANSHAN.499102</DOCID>
<HEADER>
<CLASS>شىنجاڭ</CLASS>
<DATE>2016-02-19 11:59:15</DATE>
</HEADER>
<BODY>
<HEADLINE>
<S ID=13060>
چاغان مەزگىلىدە ھاراق ئىچىپ مەشىنا ھەيدىگۈچىلەرگە قاتتىق چارە قوللىنىلدى
</S>
</HEADLINE>
<TEXT>
<S ID=13061>
    چاغانلىق دەم ئېلىش مەزگىلىدە، ئۇرۇق- تۇغقان، دوست- يارەنلىرىنى يوقلاش ئولتۇرۇشلىرى كۆپ بولدى.
</S>
<S ID=13062>
بەزى شوپۇرلار تەلەي سىناش پىسخىكىسى بىلەن ھاراق ئېچىپ ئاپتوموبىل ھەيدەپ، ئاخىرىدا پۇشايمانغا قالدى.
</S>
<S ID=13063>
مۇشۇ ئاينىڭ 9- كۈنىدىن 15- كۈنىگىچە بولغان قىسقىغىنە 7 كۈن ئىچىدە ئۈرۈمچى شەھىرى سايباغ رايونلۇق خەلق سوت مەھكىمىسى 16 قېتىملىق مەست ھالەتتە ئاپتوموبىل ھەيدەش دېلوسىغا قاراپ چىقتى.
</S>
<S ID=13064>
    16 قېتىملىق مەست ھالەتتە ئاپتوموبىل ھەيدەش دېلوسىدا ئەڭ تىپىك بولغىنى - ئۈرۈمچى شەھىرىلىك شوپۇر ياڭ *** بولۇپ، بۇلتۇر 5- ئاينىڭ 30- كۈنى ئۇ مەست ھالەتتە ئاپتوموبىل ھەيدىگەنلىكى ئۈچۈن ئىككى ئاي تۇتۇپ تۇرۇپ ئەمگەككە سېلىش جازاسىغا ھۆكۈم قىلىنىپ، شوپۇرلۇق پراۋىسى بىكار قىلىنغانىدى.
</S>
<S ID=13065>
لېكىن بۇ يىل 2- ئاينىڭ 5- كۈنى، ياڭ *** ھاراق ئىچكەندىن كېيىن پىراۋىسىز ئاپتوموبىل ھەيدىگەندە، ۋەزىپە ئىجرا قىلىۋاتقان خەلق ساقچىلىرى ئۇنى نەق مەيداندا تۇتۇۋالغان.
</S>
<S ID=13066>
ئۈرۈمچى شەھىرى سايباغ رايونلۇق خەلق سوت مەھكىمىسى جىنايى ئىشلار سوت كوللېگىيەسىنىڭ باشلىقى مېڭ يەن مۇنداق دېدى: بۇ قېتىم ياڭ *** مەست ھالەتتە پىراۋىسىز ئاپتوموبىل ھەيدىگەن، شۇڭا مەھكىمىمىز ئۇنىڭغا ئېغىرلىتىپ جازا ھۆكۈم قىلىپ، 5 ئاي تۇتۇپ تۇرۇش جازاسى بەردى.
</S>
<S ID=13067>
    مۇخبىرنىڭ بايقىشىچە، تۇتۇلغان كۆپ قىسىم ھاراق ئېچىپ ئاپتوموبىل ھەيدىگەن شوپۇرلار «مەن تۇتۇلمايمەن» دېگەن تەلەي سىناش پىسخىكىسىدا بولغان، يەنە بىر قىسىم شوپۇرلارنىڭ مەست ھالەتتە ئاپتوموبىل ھەيدەش جىنايىتىگە بولغان تونۇشى ئانچە چوڭقۇر ئەمەس بولغاچقا، «مەست ھالەتتە ئاپتوموبىل ھەيدىسەم جىنايەت شەكىللەنمەيدۇ» دەپ قارىغان.
</S>
<S ID=13068>
ئەمەلىيەتتە، مەست ھالەتتە ئاپتوموبىل ھەيدەش ئۆلچىمىگە يەتسىلا، جاۋابكارنىڭ جىنايى ئىشلار بويىچە جاۋابكارلىقى سۈرۈشتە قىلىنىپ، جازاغا ھۆكۈم قىلىنىدۇ.
</S>
<S ID=13069>
ئۈرۈمچى شەھەرلىك تاكسى شىركىتىنىڭ شوپۇرى جاڭ *** مەست ھالەتتە تاكسى ھەيدەپ، يولنىڭ ئوتتۇرىدىكى ئايرىش رىشاتكىسىغا سوقۇلۇپ، يەككە ئاپتوموبىل ۋەقەسىنى سادىر قىلغاچقا، سوتچى ئۇنى خەتەرلىك ئاپتوموبىل ھەيدەش جىنايىتىنى شەكىللەندۈرگەن دەپ قاراپ، 5 ئاي تۇتۇپ تۇرۇش جازاسىغا ھۆكۈم قىلدى.
</S>
<S ID=13070>
جاۋابكار جاڭ *** مۇنداق دېدى: مەن تاكسى شىركىتى، ئائىلەمدىكىلەرنى زىيانغا ئۇچراتتىم، بەك پۇشايمان قىلىۋاتىمەن.
</S>
<S ID=13071>
بۇنىڭدىن كېيىن، كىم بولۇشىدىن قەتئىي نەزەر، بۇنداق ئەھۋالغا يولۇقسام، چوقۇم مەندىن ساۋاق ئېلىشى توغرىسىدا تەربىيە قىلىمەن.
</S>
<S ID=13072>
    بۇ يىل 1- ئاينىڭ 1- كۈنىدىن ھازىرغىچە، ئۈرۈمچى شەھىرى سايباغ رايونلۇق خەلق سوت مەھكىمىسى 109 پارچە خەتەرلىك ئاپتوموبىل ھەيدەش دېلوسىغا قاراپ چىقتى.
</S>
<S ID=13073>
ئۈرۈمچى شەھىرى سايباغ رايونلۇق خەلق سوت مەھكىمىسى جىنايى ئىشلار سوت كوللېگىيەسىنىڭ باشلىقى مېڭ يەن بارلىق شوپۇرلارغا ئەسكەرتىپ مۇنداق دېدى: جۇڭگونىڭ ئەنئەنىۋىي بايرىمى چاغان مۇشۇ ئاينىڭ 22- كۈنىگىچە داۋام قىلىدۇ، ھاراق ئېچىدىغان سورۇنلار كۆپ بولىدۇ.
</S>
<S ID=13074>
بارلىق شوپۇرلارنىڭ ئائىلىسىدىكىلەر ۋە باشقىلارنىڭ مەنپەئىتىنى ئويلاپ، ھاراق ئىچكەندىن كېيىن، ئاپتوموبىل ھەيدىمەسلىكىنى، ئۇرۇق- تۇغقان، دوست- يارەنلىرىنىڭ تەربىيە بېرىش، نەسىھەت قىلىش خىزمىتىنى ياخشى ئىشلىشىنى ئۈمىد قىلىمەن.
</S>
<S ID=13075>
شوپۇرلارغا ھاياتىنى قەدىرلىشىنى، ئائىلىسى، ئاتا- ئانىسى، يولدىشى ۋە پەرزەنتلىرىگە يۈكسەك مەسئۇل بولۇشىنى ئەسكەرتىمەن.
</S>
</TEXT>
/BODY
/DOC