<DOC>
<DOCID>TIANSHAN.533100</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-07-07 10:50:35</DATE>
</HEADER>
<BODY>
<HEADLINE>
<S ID=32219>
ئونسۇدىكى سۇ ئۈستى باغچىسى ساياھەتچىلەرگە ئېچىۋېتىلدى
</S>
</HEADLINE>
<TEXT>
<S ID=32220>
    مۇتەللىپ ئابدۇراھمان، ئىختىيارىي مۇخبىرىمىز ئەھمەتجان ئىدىرىس خەۋەر قىلىدۇ: 18 – ئىيۇن ئاقسۇ – ئونسۇ تاشيولى بويىدىكى ‹‹جىنچياۋ›› سۇ ئۈستى باغچىسىنىڭ بىرىنچى قارارلىق قۇرۇلۇشى پۈتۈپ ساياھەتچىلەرگە ئېچىۋېتىلدى.
</S>
<S ID=32221>
   ئىگىلىشىمىزچە، ئاقسۇ ‹‹جىنچاۋ›› گۇرۇھى مەبلەغ سالغان بۇ سۇ ئۈستى باغچىسىنىڭ قۇرۇلۇشىدا بۇلتۇر 11 – ئايدا ئىش باشلانغان، باغچىنىڭ ئومۇمىي كۆلىمى 67 مىڭ كىۋادرات مېتىر، قۇرۇلۇش كۆلىمى 25 مىڭ كىۋادرات مېتىر بولۇپ، 300 مىليون يۈەن مەبلەغ سېلىنغان، باغچىنىڭ كۆڭۈل ئېچىش تۈرى 30 خىلدىن ئاشىدىغان بولۇپ، بۇ باغچىغا يەرلىكتىن 600 كىشى ئىشقا ئورۇنلاشتۇرۇلغان.
</S>
<S ID=32222>
   ‹‹جىنچياۋ›› سۇ ئۈستى باغچىسىنىڭ مەسئۇلى جۇ دېخۇا مۇنداق دېدى: تەييارلىق خىزمىتىنى ئومۇميۈزلۈك تاماملاپ بۈگۈن رەسمىي تىجارەت باشلىدۇق. بارلىق ئەسلىھە – ئۈسكۈنىلەر دۆلەتنىڭ بىخەتەرلىك سۈپەت ئۆلچىمىگە يەتكەن، خادىملىرىمىزنى سۇدىن ئادەم قۇتقۇزۇش، بىخەتەرلىكنى قوغداش جەھەتتە ئۈچ ئايغا يېقىن مەخسۇس تەربىيەلەپ، جىددىي ئەھۋالغا تاقابىل تۇرۇش تەدبىرىنى پۇختا تۈزدۇق.
</S>
<S ID=32223>
   سۇ ئۈستى باغچىسىنىڭ تۇنجى خېرىدارلىرى بولغان ئاقسۇ جىنچياۋ ‹‹قوش تىل›› يەسلىسىدىكى بالىلار سۇ ئۈستى باغچىسىدا قانغۇچە ئوينىدى. جىنچياۋ ‹‹قوش تىل›› يەسلىسىنىڭ ئوقۇغۇچىسى خۇاڭ چيۇشۇ: بىز بۈگۈن بۇ يەردە تولىمۇ كۆڭۈللۈك ئوينىدۇق، بۇ باغچە پاكىز ھەم چىرايلىقكەن، بۇنىڭدىن كېيىن ئاتا – ئانام، دوستلىرىم بىلەن پات – پات كېلىمەن، دېدى.
</S>
</TEXT>
/BODY
/DOC