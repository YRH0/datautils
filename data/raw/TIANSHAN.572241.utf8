<DOC>
<DOCID>TIANSHAN.572241</DOCID>
<HEADER>
<CLASS>خەلقئارا</CLASS>
<DATE>2016-12-15 11:39:22</DATE>
</HEADER>
<BODY>
<HEADLINE>
<S ID=65308>
ئامېرىكا دېڭىز ئارمىيەسىنىڭ ئەڭ قىممەت بەش خىل قورالى
</S>
</HEADLINE>
<TEXT>
<S ID=65309>
 دېڭىز ئارمىيەسى قورال – جابدۇقلىرى ھەرقايسى دۆلەت ئارمىيەلىرىنىڭ قىسىم تۈرلىرىدىكى يەككە قورال – جابدۇقلار ئىچىدە ئەڭ قىممەت قورال – جابدۇق ھېسابلىنىدۇ.
</S>
<S ID=65310>
ئامېرىكا ھاۋا ئارمىيەسىنىڭ ‹‹2–B›› ناملىق بومباردىمانچى ئايروپىلانىنى تەتقىق قىلىپ ياساش خىراجىتى ھەيران قالغۇدەك دەرىجىدە يۇقىرى بولۇپ، 2 مىليارد 100 مىليون دوللارغا يەتكەن، لېكىن دېڭىز ئارمىيەسىنىڭ باشقا قورال – جابدۇقلىرىنىڭ ياسىلىش باھاسىغا سېلىشتۇرغاندا، بۇ باھا ھېچقانچە يۇقىرى ئەمەس.
</S>
<S ID=65311>
يېڭى ئەسىر كىرگەندىن بۇيان، ئامېرىكا دېڭىز ئارمىيەسىنىڭ ‹‹فورد›› ناملىق ئاۋىياماتكىسى، ‹‹زۇمۋولت›› ناملىق قوغلىغۇچى پاراخوتى، ‹‹ئامېرىكا›› ناملىق سۇدىمۇ، قۇرۇقلۇقتىمۇ يۈرەلەيدىغان ھۇجۇمچى پاراخوتى، ‹‹كات›› ناملىق يادرو ئېنېرگىيەلىك چۆكمە پاراخوتى ۋە ‹‹بۇرك›› دەرىجىلىك قوغلىغۇچى پاراخوتىنى دېڭىز ئارمىيەسىدە ھەربىي ۋەزىپە ئۆتىگەن ئەڭ قىممەت باھالىق بەش خىل قورال – جابدۇق دېيىشكە بولىدۇ.
</S>
<S ID=65312>
 يادرو ئېنېرگىيەلىك ئاۋىياماتكا سۇ سىقىپ چىقىرىش مىقدارى ئەڭ چوڭ بولغان سۇ ئۈستى پاراخوتى سۈپىتىدە پۈتۈش باھاسىمۇ ئەڭ قىممەت ھېسابلىنىدۇ.
</S>
<S ID=65313>
ئامېرىكىنىڭ ‹‹فورد›› دەرىجىلىك ئەڭ يېڭى تۇنجى ‹‹فورد›› ناملىق ئاۋىياماتكىسى ئۇنىڭ ئاۋىياماتكىلىرى ئىچىدىكى سەرخىلى بولۇپ، تولۇق سۇ سىقىپ چىقىرىش مىقدارى 100 مىڭ توننىدىن ئاشىدۇ، پۈتۈش باھاسى تەخمىنەن 10 مىليارد دوللار. ئامېرىكىنىڭ ‹‹فورد›› دەرىجىلىك ئىككىنچى ئاۋىياماتكىسى ياسىلىۋاتىدۇ، ھازىر ئاۋىياماتكىنىڭ ئاستىنقى بۆلەكلىرى قۇراشتۇرۇپ بولۇندى.
</S>
<S ID=65314>
 كەلگۈسى ئۇرۇش پاراخوتى دەپ ئاتالغان ‹‹زۇمۋولت›› ناملىق قوغلىغۇچى پاراخوت 4 مىليارد دوللارلىق پۈتۈش باھاسى بىلەن 2 – ئورۇندا تۇرىدۇ، ئەگەر ياساش خىراجىتى ‹‹زۇمۋولت›› دەرىجىلىك ئۈچ پاراخوتقا تەڭ چېچىلسا، ئوتتۇرىچە پۈتۈش باھاسى 7 مىليارد 500 مىليون دوللارغا يېتىدۇ.
</S>
<S ID=65315>
بۇ پاراخوتنىڭ سۇ سىقىپ چىقىرىش مىقدارى تەخمىنەن 15 مىڭ توننا، گەرچە سۇ سىقىپ چىقىرىش مىقدارى ئامېرىكىنىڭ سۇدىمۇ، قۇرۇقلۇقتىمۇ يۈرەلەيدىغان ھۇجۇمچى پاراخوتىنىڭ سۇ سىقىپ چىقىرىش مىقدارىدىن خېلىلا كىچىك بولسىمۇ، باھاسى زور دەرىجىدە ئېشىپ كەتكەن.
</S>
<S ID=65316>
بۇنىڭ ئاساسلىق سەۋەبى يېڭى تېخنىكا ھەددىدىن زىيادە كۆپ ئىشلىتىلگەنلىكىدە، بۇ، پاراخوتنىڭ رادارغا چۈشمەس تاشقى لايىھەسى، تولۇق ئېلېكتېرلىك ئىتتىرگۈچ قۇرۇلما ۋە يېڭى رادار، قويۇپ بېرىش قۇرۇلمىسىنى ئۆز ئىچىگە ئالىدۇ.
</S>
<S ID=65317>
ئۇنىڭدىن باشقا، ئۇنىڭ ئېلېكتىرون جابدۇقلىرى، قورال – ياراغ سىستېمىسىنىڭ زىچلىقى سۇدىمۇ، قۇرۇقلۇقتىمۇ يۈرەلەيدىغان ھۇجۇمچى پاراخوتنىڭكىدىن خېلىلا يۇقىرى.
</S>
<S ID=65318>
 يادرو ئېنېرگىيەلىك چۆكمە پاراخوت قىممەت بولۇش دەرىجىسىدە 3 – ئورۇندا تۇرىدۇ.
</S>
<S ID=65319>
ئامېرىكىنىڭ ‹‹كات›› ناملىق ھۇجۇمچى يادرو ئېنېرگىيەلىك چۆكمە پاراخوتىنىڭ سۇ سىقىپ چىقىرىش مىقدارى 12 مىڭ توننا، پۈتۈش باھاسى تەخمىنەن 3 مىليارد 500 مىليون دوللار، ئۇنىڭ ئاددىيلاشتۇرۇلغان ‹‹ۋىرگىنىيە›› دەرىجىلىك ھۇجۇمچى چۆكمە پاراخوتىنىڭ پۈتۈش باھاسىمۇ 2 مىليارد 700 مىليون دوللارغا يەتكەن.
</S>
<S ID=65320>
يادرو ئېنېرگىيەلىك چۆكمە پاراخوتنىڭ قىممەت بولۇشىغا ئۇنىڭ يادرو ئېنېرگىيەلىك قۇرۇلمىسى ئاساسلىق سەۋەب بولغان.
</S>
<S ID=65321>
 سۇدىمۇ، قۇرۇقلۇقتىمۇ يۈرەلەيدىغان ھۇجۇمچى پاراخوتنىڭ پۈتۈش باھاسى 4 – ئورۇندا تۇرىدۇ.
</S>
<S ID=65322>
‹‹ئامېرىكا›› ناملىق پاراخوت ئامېرىكىنىڭ سۇدىمۇ، قۇرۇقلۇقتىمۇ يۈرەلەيدىغان ئەڭ يېڭى ھۇجۇمچى پاراخوتى ھېسابلىنىدۇ.
</S>
<S ID=65323>
بۇ پاراخوتنىڭ تولۇق سۇ سىقىپ چىقىرىش مىقدارى 45 مىڭ توننا بولۇپ، ئوتتۇرا تىپتىكى بىر ئاۋىياماتكىنىڭ تونناژى بىلەن تەڭ، پۈتۈش باھاسى 3 مىليارد 400 مىليون دوللار.
</S>
<S ID=65324>
 5 – ئورۇندا تۇرىدىغىنىئامېرىكا دېڭىز ئارمىيەسىنىڭ ئاساسلىق سۇ ئۈستى پاراخوتى ‹‹ئارلېي . بۇرك›› AＩＩ ناملىق قوغلىغۇچى پاراخوت، ئۇنىڭ يەككە باھاسى 1 مىليارد 740 مىليون دوللار. ئۇنىڭ باھاسىنىڭ نىسبەتەن تۆۋەن بولۇشىدىكى ئاساسلىق سەۋەب ئۇنىڭغا نىسپىي پىشقان تېخنىكا ئىشلىتىلگەن، يەنە بىرى ئىشلەپچىقىرىلغان سانى خېلى كۆپ.
</S>
<S ID=65325>
 يۇقىرىقى پاراخوت ياساش باھالىرىدىن پاراخوت قانچە چوڭ بولسا ياسىلىش باھاسىنىڭ شۇنچە يۇقىرى بولىدىغانلىقىدىن دېرەك بەرمەيدىغانلىقىنى كۆرۈۋېلىشقا بولىدۇ.
</S>
<S ID=65326>
مۇنداقچە ئېيتقاندا، چوڭ تىپتىكى ھەربىي پاراخوتلارنىڭ پۈتۈش باھاسى ئاساسلىقى ياساش ھەققى، لايىھەنى ئۆزگەرتىش، ئېلېكتىرونلۇق ئەسلىھەلەر، موتور قۇۋۋىتى، قورال – جابدۇق ۋە باشقا خىراجەتلەردىن تەركىب تاپىدۇ.
</S>
<S ID=65327>
ئادەتتە، يادرو ئېنېرگىيەلىك قۇرۇلمىلارنىڭ پۈتۈش باھاسى يۇقىرى بولىدۇ، ئۇنىڭدىن باشقا، قوغلىغۇچى پاراخوت قاتارلىق سوقۇش پاراخوتلىرىنىڭ ئېلېكتىرونلۇق ئۈسكۈنىلىرى ۋە قورال سىستېمىسىنىڭ ئورنىتىلىش زىچلىقى يۇقىرى بولغاچقا، پاراخوت باھاسىنىڭ نىسبەتەن يۇقىرى بولۇشىغا سەۋەب بولغان.
</S>
<S ID=65328>
سۇدىمۇ، قۇرۇقلۇقتىمۇ يۈرەلەيدىغان ھۇجۇمچى پاراخوتنىڭ پۈتۈش باھاسى نىسبەتەن تۆۋەن، لېكىن ئۇنىڭغا پاراخوتقا سەپلىنىدىغان ئايروپىلاننىڭ باھاسى قوشۇلمىغان، ئەگەر ئايروپىلان باھاسى قوشۇپ ھېسابلانسا، رەت تەرتىپىدە 2 – ئورۇنغا ئۆرلىشى مۇمكىن.
</S>
<S ID=65329>
 
</S>
</TEXT>
/BODY
/DOC