<DOC>
<DOCID>TIANSHAN.542406</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-08-18 16:44:34</DATE>
</HEADER>
<BODY>
<HEADLINE>
<S ID=41089>
ئىختىساسلىقلارنى تېز يېتىلدۈرۈش يولى بەرپا قىلىندى
</S>
</HEADLINE>
<TEXT>
<S ID=41090>
      ئىختىيارىي مۇخبىرىمىز دىلنۇر ئابدۇكېرىم خەۋىرى: جياڭسۇ ئۆلكىسى جاڭ جياگاڭ شەھىرىنىڭ توققۇزتارا ناھىيەسىگە نىشانلىق ياردەم بېرىش ئالدىنقى سەپ قوماندانلىق ئىشتابى يېقىنقى يىللاردىن بۇيان ئىختىساسلىقلارنى تەربىيەلەش تۈرى تۇرغۇرۇپ، مائارىپ، سەھىيە قاتارلىق جەھەتلەردە داڭدار مەكتەپ، داڭدار كەسىپ، داڭدار دوختۇر، داڭدار ئوقۇتقۇچى، داڭدار شاگىرت بارلىققا كەلتۈرۈش ئۈچۈن زور تۆھپىلەرنى قوشتى.
</S>
<S ID=41091>
    توققۇزتارا ناھىيەلىك خەلق دوختۇرخانىسى بولسا جاڭ جياگاڭ شەھىرىنىڭ نۇقتىلىق تۈرلىرىنىڭ بىرى.
</S>
<S ID=41092>
بۇ دوختۇرخانا 2011-يىلى سېلىنىپ ئىشلىتىلىشكە تاپشۇرۇلغاندىن بۇيان، جاڭ جياگاڭ شەھىرىنىڭ مۇتەخەسسىسلىرى ئىلغار داۋالاش تېخنىكىلىرىنى كىرگۈزۈپ، داۋالاش ئىشلىرىنى زور كۈچ بىلەن قوللىدى ۋە ياردەم بەردى.
</S>
<S ID=41093>
2014-يىلدىن 2016-يىلغىچە يېڭى تېخنىكا تۈرىدىن 29نى كىرگۈزۈپ، دوختۇرخانىنىڭ تېخنىكا جەھەتتىكى بوشلۇقىنى تولدۇردى، ھەمدە 9400 ئادەم/ قېتىم داۋالاش ئېلىپ بېرىپ، 3-،4-دەرىجىلىك ئوپېراتسىيەدىن 258 نى قىلىپ، تۈرلۈك جىددىي، ئېغىر ئاغرىقلاردىن 770 بىمارنى داۋالىدى.
</S>
<S ID=41094>
    بۇ ناھىيە يەنە ئىختىساسلىقلارنى تېز يېتىلدۈرۈش يولى بەرپا قىلىپ، 9مىليون 240مىڭ يۈەن شىنجاڭغا ياردەم بېرىش مەبلىغىنى سېلىپ، جەمئىي 35قارار سىنىپ ئېچىپ، ناھىيەدىكى 862 نەپەر ئىختىساسلىقلارنى جاڭ جياگاڭغا تەربىيەلەشكە ئەۋەتتى.
</S>
<S ID=41095>
شۇنىڭ بىلەن بىرگە يەنە ھەريىلى 300 مىڭ يۈەن مەبلەغ سېلىپ، مائارىپ ۋە سەھىيە مۇكاپات پۇلى تەسىس قىلىپ، مۇنەۋۋەر ئوقۇتقۇچىلار ۋە مۇنەۋۋەر تېببىي خادىملارنى مۇكاپاتلىدى.
</S>
</TEXT>
/BODY
/DOC