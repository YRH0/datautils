<DOC>
<DOCID>TIANSHAN.511195</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-03-19 13:15:59</DATE>
</HEADER>
<BODY>
<HEADLINE>
<S ID=20805>
قومۇل چىلىنى چەتئەل بازارلىرىدا قارشى ئېلىندى
</S>
</HEADLINE>
<TEXT>
<S ID=20806>
 
</S>
<S ID=20807>
   قېيۇم قادىر خەۋىرى: يېقىندا قومۇل ‹‹چاڭلۇڭ›› چىلانچىلىق چەكلىك مەسئۇلىيەت شىركىتى ئۈرۈمچى شەھىرىدىكى بىر تاشقى سودا شىركىتىنىڭ ياردىمى بىلەن 10 توننا پىششىقلانغان قومۇل يەرلىك چىلىنىنى كاناداغا ئوڭۇشلۇق ئېكسپورت قىلدى.
</S>
<S ID=20808>
بۇنىڭ بىلەن ‹‹چاڭلۇڭ›› چىلانچىلىق چەكلىك شىركىتىنىڭ چەت ئەلدىكى بازىرى ياپونىيە ۋە كانادادىن ئىبارەت ئىككى دۆلەتكە كېڭەيدى.
</S>
<S ID=20809>
    ئۇقۇشىمچە، قومۇل ‹‹چاڭلۇڭ›› چىلانچىلىق چەكلىك مەسئۇلىيەت شىركىتى 2012 – يىلى قۇرۇلغان بولۇپ، چىلان پىششىقلاش، سوغۇق ساقلاش، ئېكسپورت قىلىش بىر گەۋدە قىلىنغان ئۇنىۋېرسال كارخانا ئىكەن.
</S>
<S ID=20810>
بۇ كارخانىنىڭ رويخەتكە ئالدۇرغان مەبلىغى 100 مىليون يۈەنگە يېتىدىكەن.
</S>
<S ID=20811>
نۆۋەتتە بۇ شىركەت جۇڭگو يېزا ئىگىلىك ئۇنىۋېرسىتېتى بىلەن ئۇزاق مۇددەتلىك ھەمكارلىق ئورناتقان بولۇپ، دۆلەت ئىچىدىكى ئىلغار تېخنىكىدىن پايدىلىنىپ، تۆت زامانىۋى ئىشلەپچىقىرىش لىنىيەسى قۇرغان، بۇ كارخانىنىڭ يىللىق ئىشلەپچىقىرىش مىقدارى 200 مىڭ توننىغا، مەھسۇلات تۈرى 40 خىلغا يېتىدىكەن.
</S>
<S ID=20812>
بۇ شىركەت قۇرۇلغاندىن بۇيان سۈپەتنى ئالدىنقى ئورۇنغا قويغانلىقتىن، مەھسۇلاتلىرى بازارغا سېلىنىشى بىلەن دۆلەت ئىچى ۋە سىرتىدىكى خېرىدارلارنىڭ ياخشى باھاسىغا ئېرىشكەن.
</S>
<S ID=20813>
2013 – يىلى ‹‹چاڭلۇڭ›› چىلانچىلىق چەكلىك مەسئۇلىيەت شىركىتى ياپونىيەدىكى بىر سودا شىركىتى بىلەن سېتىش – سېتىۋېلىش ھەمكارلىق مۇددىئانامىسى ئىمزالاپ، مەھسۇلاتلىرىنى چەت ئەلگە ئېكسپورت قىلىشقا باشلىغان.
</S>
<S ID=20814>
بۇلتۇر يەنە كانادادىكى بىر شىركەت بىلەن سېتىش – سېتىۋېلىش ھەمكارلىق توختامى ئىمزالاپ، مەھسۇلاتلىرىنىڭ سېتىلىش دائىرىسىنى تەدرىجىي كېڭەيتكەن.
</S>
</TEXT>
/BODY
/DOC