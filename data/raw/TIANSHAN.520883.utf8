<DOC>
<DOCID>TIANSHAN.520883</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-03 12:04:17</DATE>
</HEADER>
<BODY>
<HEADLINE>
<S ID=26841>
پىچان ناھىيەسىدە مىللەتلەر ئىتتىپاقلىقى تەربىيەسى كۈچەيتىلدى
</S>
</HEADLINE>
<TEXT>
<S ID=26842>
    مىجىت ئىبراھىم خەۋەر قىلىدۇ: پىچان ناھىيەسى بۇ يىل كىرگەندىن بۇيان مىللەتلەر ئىتتىپاقلىقى ۋە مىللەتلەرنىڭ ئېسىل ئەنئەنىۋى مەدەنىيىتىنى تەشۋىق قىلىپ، ئاممىنى ئوچۇق – يورۇق، كەڭ قۇرساق بولۇشقا يېتەكلەپ، ۋەتەنپەرۋەرلىك ئېڭىنى يۇقىرى كۆتۈردى.
</S>
<S ID=26843>
   بۇ ناھىيە مەدەنىيەت ھەپتىلىكى پائالىيىتى ۋە ‹‹ئۈچ ئەل›› خىزمىتىگە زىچ بىرلەشتۈرۈپ، پارتىيەلىك كادىرلار، ئاممىنى تىنچلىقنى، ئىلىم – پەننى سۆيىدىغان، ئىلىم – پەنگە ئىنتىلىدىغان، ئىلغار مەدەنىيەتنى قوبۇل قىلىدىغان ئېسىل پەزىلەتنى يېتىلدۈرۈپ، زامانىۋى مەدەنىيەتنى يېتەكچى قىلىپ، نادانلىق، قالاقلىقنى تەنقىدلەپ ۋە ئۇنىڭغا قارشى تۇرۇشقا، ۋەتەننىڭ بىرلىكى، مىللەتلەر ئىتتىپاقلىقىنى قوغداپ، تىنچ، مۇقىم ئىجتىمائىي مۇھىت يارىتىشقا يېتەكلىدى. ‹‹ئۇلۇغ ۋەتىنىمىزنى قىزغىن سۆيۈپ، گۈزەل يۇرت – ماكان قۇرۇپ چىقايلى››، ماركسىزملىق ‹‹بەش قاراش››، ‹‹ئۈچ ئايرىلالماسلىق›› ۋە شىنجاڭنىڭ ‹‹ئۈچ تارىخى››نى ئۆگىنىش، مىللەتلەر ئىتتىپاقلىقىنى قوغداش، تېررورلۇققا قارشى تۇرۇپ، مۇقىملىقنى قوغداش تېمىسىدىكى نۇتۇق سۆزلەش، ناخشا ئېيتىش ۋە ماقالە يېزىش مۇسابىقىلىرىنى ئۇيۇشتۇرۇپ، ھەر مىللەت ئاممىسىنىڭ مىللەتلەر ئورتاق تەرەققىي قىلىش، ئورتاق گۈللىنىش ئىدىيەسىنى كۈچەيتتى. مىللەتلەر ئىتتىپاقلىقىدىكى ئىلغار تىپلارنى قېزىپ چىقىپ، ‹‹ئەڭ پەزىلەتلىك پىچانلىق››نى تاللاپ، تىپ ۋە ئۈلگە ئارقىلىق يېتەكلەشنىڭ ئاساسىنى تۇرغۇزدى. ھېيت – بايرام مەزگىللىرىدە ‹‹ھەممە كەنتلەردە دۆلەت بايرىقى چىقىرىش، ھەممە ئادەمنى تەربىيەگە ئىگە قىلىش›› پائالىيىتىنى قانات يايدۇرۇپ، ۋەتەنپەرۋەرلىك تەشۋىقاتىنى كۈچەيتتى. كادىرلارنى ‹‹قوش تىل›› ئۆگىنىشكە يېتەكلەپ، ھەر مىللەت ئامما ئۆزئارا ھۆرمەتلەيدىغان، ئۆزئارا ئىشىنىدىغان، ياردەم بېرىدىغان، كۆيۈنىدىغان، ئۆگىنىدىغان قويۇق كەيپىياتنى شەكىللەندۈردى، ياشلار – ئۆسمۈرلەرگە بولغان قانۇن – تۈزۈم تەربىيەسىنى كۈچەيتىپ، ئۇلارنى ‹‹ۋەتەننى، شىنجاڭنى قىزغىن سۆيۈش، ئىتتىپاقلىشىپ تۆھپە قوشۇش، ئۆزئارا ياردەم بېرىش، ئىدىيەدە ئازاد بولۇپ ئورتاق ئىلگىرىلەش››تەك شىنجاڭ روھىنى جارى قىلدۇرۇشقا يېتەكلىدى.
</S>
<S ID=26844>
‏
</S>
</TEXT>
/BODY
/DOC