<DOC>
<DOCID>TIANSHAN.567243</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-11-24 11:29:15</DATE>
</HEADER>
<BODY>
<HEADLINE>
<S ID=61334>
يېڭى پارچە سېتىش كەسپى كەلگۈسى ئىقتىساد شەكلىنىڭ بارلىققا كېلىشىگە تۈرتكە بولىدۇ
</S>
</HEADLINE>
<TEXT>
<S ID=61335>
ما يۈن
</S>
<S ID=61336>
 ئېلېكتىرونلۇق سودا دەۋرى ناھايىتى تېز ئاياغلىشىدۇ، توردىكى ۋە ئۇنىڭ سىرتىدىكى زامانىۋى ئەشيا ئوبوروتى بىرلەشسە يېڭى پارچە سېتىش كەسپى بارلىققا كېلىدۇ.
</S>
<S ID=61337>
ئاساسىي ئەسلىھەلەر بىلەن مۇلازىمەت ئورتاق ۋاسىتە بولغان، ھەممە مەۋجۇداتلار ئەقىل – پاراسىتى بىرلەشكەن ھەم كەڭ كۆلەمدىكى تورلار ھەمكارلىقىدىكى يېڭى ئىقتىسادىي ھالەت بارلىققا كېلىۋاتىدۇ.
</S>
<S ID=61338>
 بەزىلەر ئالاقە تورى ئىقتىسادى ياكى ئېلېكتىرونلۇق سودىنى مەۋھۇم ئىقتىساد، دەپ قارايدۇ.
</S>
<S ID=61339>
مېنىڭچە، ئۇ مەۋھۇم ئىقتىساد بولماستىن، بەلكى كەلگۈسى ئىقتىساد.
</S>
<S ID=61340>
 ئەلى بابانىڭ ئېلېكتىرونلۇق سودا كارخانىسى ئىكەنلىكى ھەممىگە مەلۇم، ئەمەلىيەتتە ئەلى بابانىڭ كەسىپلىرى ئىچىدىكى ئەڭ ئەنئەنىۋى كەسىپ ئېلېكتىرونلۇق سودا، دەپ قارىلىدۇ.
</S>
<S ID=61341>
كېلەر يىلىدىن باشلاپ ئەلى بابا ئېلېكتىرونلۇق سودا بىلەن شۇغۇللانمايدۇ، چۈنكى ئېلېكتىرونلۇق سودا ۋاقىتلىق سودا.
</S>
<S ID=61342>
 ئېلېكتىرونلۇق سودا دەۋرى ناھايىتى تېزلا ئاياغلىشىدۇ، تورنىڭ سىرتىدىكى كارخانىلار توردا سودا قىلىشى، توردىكى كارخانىلار تورنىڭ سىرتىدا سودا قىلىشى كېرەك، توردىكى ۋە ئۇنىڭ سىرتىدىكى سودىلارغا زامانىۋى ئەشيا ئوبوروتى قوشۇلسا يېڭى پارچە سېتىش كەسپىنى ھەقىقىي بارلىققا كەلتۈرگىلى بولىدۇ.
</S>
<S ID=61343>
 ئەلى بابانىڭ قىلىۋاتقىنى ۋە قىلماقچى بولغىنى سودا – سېتىق قىلغۇچىلارنىڭ سودىسىنى توردا قىلىش بىلەن چەكلىنىپ قالمايدۇ، ئەلى بابانىڭ قۇرۇۋاتقىنى كەلگۈسى سودا ئاساسىي ئەسلىھەلىرى بولۇپ، ئۇ سودا بازىرى، راسخوت، ئەشيا ئوبوروتى، بۇلۇت ھېسابلاش ۋە چوڭ سانلىق مەلۇماتلارنى ئۆز ئىچىگە ئالىدۇ، ئۇنىڭدا پۈتۈن دۇنيادىكى ئوتتۇرا ۋە كىچىك كارخانىلارغا ھوقۇق بېرىلىدۇ، بۇ ھال سودا كارخانىلىرى تور ۋە كەلگۈسى سودا ئەندىزىسى بىلەن بىرلەشتۈرۈلىدۇ.
</S>
<S ID=61344>
 بۇ يىلقى ‹‹11 – نويابىر››دا يېڭى پارچە سېتىش كەسپىنىڭ ئالاھىدىلىكى تولۇق نامايان بولدى.
</S>
<S ID=61345>
 توردىكى ۋە ئۇنىڭ سىرتىدىكى ۋاسىتىلەر مىسلى كۆرۈلمىگەن ھالدا زىچ بىرىكتى.
</S>
<S ID=61346>
شۇ كۈنى توردىكى مىليونلىغان دۇكاننىڭ سودىسى قىزىپ كەتتى.
</S>
<S ID=61347>
20 مىڭدىن ئارتۇق مۇلازىمەت بېكىتى بىلەن ‹‹كەنت دۇكىنى›› يېزىلاردىكى 50 مىليوندىن ئارتۇق ئىستېمالچىغا مۇلازىمەت قىلدى.
</S>
<S ID=61348>
 زامانىۋى راسخوتنىڭ ئىقتىدارى تولۇق نامايان بولدى.
</S>
<S ID=61349>
تور راسخوت كەسپى دۇنيادىكى 200دىن ئارتۇق ھەمكارلىق ھەمراھى بىلەن 200دىن ئارتۇق دۆلەت ۋە رايوندىكى سودىگەر ۋە خېرىدارغا مۇلازىمەت قىلىپ، دۇنيا بويىچە ئېلىش ۋە تۆلەش ئىقتىدارىنى نامايان قىلدى.
</S>
<S ID=61350>
 چوڭ سانلىق مەلۇمات زامانىۋى ئەشيا ئوبوروتىنى ئۆزگەرتتى.
</S>
<S ID=61351>
‹‹سەينياۋ›› تورى شۇ كۈنى چوڭ سانلىق مەلۇمات بىلەن ئىجتىمائىيلاشتۇرۇلغان ئەشيا ئوبوروتى ھەمكارلىقى شەكلىدىكى 657 مىليون يۈەنلىك ئەشيا ئوبوروتى زاكاز تالونىنى تارقىتىپ، دۇنيادىكى نەچچە مىڭ ئىسكىلاتتا ساقلاش، ئەشيا ئوبوروتى ۋە تېز يەتكۈزۈش شىركەتلىرى بىلەن ھەمكارلاشتى.
</S>
<S ID=61352>
 بۇلارنىڭ ھەممىسى بۇلۇت ھېسابلاش بىلەن چوڭ سانلىق مەلۇماتنىڭ تۆۋەن قاتلامدىكى مۇلازىمەت ئىقتىدارىنىڭ ياخشى جارى قىلدۇرۇلغانلىقى بىلەن ئىشقا ئاشۇرۇلدى.
</S>
<S ID=61353>
 شۇڭا يېڭى سودا ئاساسىي ئەسلىھەلەر يېڭى ئىقتىساد ھالىتىنىڭ بارلىققا كېلىشىگە تۈرتكە بولدى.
</S>
<S ID=61354>
ئەگەر ئىلگىرىكى يىللاردىكى ئاساسىي ھالەت ‹‹ئېلېكتىرون + سودا›› بولدى دېيىلسە، بۇ يىل يېڭى پارچە سېتىش كەسپىنىڭ سودىسى جانلىنىپ كەتتى.
</S>
<S ID=61355>
بۇنداق ئەھۋال سانسىزلىغان كىشى، سودا كارخانىسى ۋە كارخانىلارنىڭ ئەلى بابا ياراتقان يېڭى سودا ئاساسىي ئەسلىھەلەر ئاساسىدا بىرلىكتە ھەمكارلىشىشى بىلەن بارلىققا كەلگەن.
</S>
<S ID=61356>
بۇ يىل دۇنيا بويىچە ‹‹11 – نويابىر››دىكى مال سېتىۋېلىشقا قاتناشقان ۋە ئۇنىڭغا مۇلازىمەت قىلغانلارنىڭ سانى 200 دىن ئارتۇق دۆلەت ۋە رايوندىن بولۇپ 600 مىليون كىشىگە يەتتى.
</S>
<S ID=61357>
 ئەلى بابا بارلىققا كەلتۈرگەن مۇكەممەل ئېكولوگىيە سىستېمىسى شىركەت ۋە سۇپا ئۇقۇمىنىڭ دائىرىسىدىن ھالقىپ كەتتى.
</S>
<S ID=61358>
بۇنداق يېڭى ئىشلەپچىقىرىش مۇناسىۋىتىدە توردا ۋە ئۇنىڭ سىرتىدا سودا قىلىش چەك – چېگراسى ئۈزۈل – كېسىل مۈجمەل بولۇپ كېتىپ، رايون بىلەن توپلارنىڭ چەك – چېگراسى پۈتۈنلەي بۇزۇپ تاشلاندى.
</S>
<S ID=61359>
ئەلى بابا سۇپىسىدىن بارلىققا كەلگەن ھەم ئۇنىڭدىن ئېشىپ كەتكەن ئەلى سودا ئاساسى ۋە مۇلازىمىتى ئورتاق ۋاسىتە بولغان، ھەممە مەۋجۇداتلار ئەقىل – پاراسىتى بىرلەشكەن ھەم كەڭ كۆلەمدىكى تورلار ھەمكارلىقىدىكى يېڭى ئىقتىسادىي ھالەت بارلىققا كېلىۋاتىدۇ.
</S>
<S ID=61360>
(‹‹خەلق گېزىتى››دىن)
</S>
</TEXT>
/BODY
/DOC