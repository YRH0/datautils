<DOC>
<DOCID>TIANSHAN.561802</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-11-02 15:29:48</DATE>
</HEADER>
<BODY>
<HEADLINE>
<S ID=56859>
ئاقتۇ ناھىيەسى‹‹يېشىل يېزا ئىگىلىكى››نىڭ تەرەققىياتىنى تېزلەتتى
</S>
</HEADLINE>
<TEXT>
<S ID=56860>
  مۇختەر نۇرمۇھەممەت خەۋەر قىلىدۇ: ئاقتۇ ناھىيەسى ئۈنۈملۈك تەدبىرلەرنى قوللىنىپ، ‹‹يېشىل يېزا ئىگىلىكى››نى كۈچەپ تەرەققىي قىلدۇرۇپ، يېزا ئىگىلىكىنىڭ ئۈنۈمىنى ئاشۇرۇپ، دېھقانلارنىڭ كىرىمىنى كۆپەيتتى.
</S>
<S ID=56861>
 يېڭى بىر نۆۋەتلىك شىنجاڭغا نىشانلىق ياردەم بېرىش خىزمىتى باشلانغاندىن بۇيان جياڭشى ئۆلكىسى 50 مىليون يۈەنگە يېقىن مەبلەغ سېلىپ، بۇ ناھىيەدە ئەسلىھەلىك يېزا ئىگىلىك بازىسى قۇرۇش بىلەن بىللە، كەسىپ ئەۋزەللىكىنى جارى قىلدۇرۇپ، ئىلغار پارنىك تېخنىكىسىنى كىرگۈزۈپ، ناھىيەنىڭ ئەسلىھەلىك يېزا ئىگىلىك ئىشلەپچىقىرىشىنى نۇقتىلىق قوللىدى.
</S>
<S ID=56862>
ھازىر ئەسلىھەلىك يېزا ئىگىلىك بازىسىدىكى پارنىك 2000دىن كۆپرەككە يېتىپ، 700دىن كۆپرەك ئارتۇق ئەمگەكچىنى ئىش ئورنىغا ئىگە قىلدى.
</S>
<S ID=56863>
بۇلتۇر ئەسلىھەلىك يېزا ئىگىلىكىنىڭ مەھسۇلات قىممىتى 40 مىليون يۈەندىن ئېشىپ، كۆكتاتلار قەشقەر، ئاتۇش بازارلىرىدا سېتىلدى.
</S>
<S ID=56864>
‹‹پامىردىكى شال ماكانى›› بولغان ئاقتۇ ناھىيەسىنىڭ پىلال يېزىسى جياڭشى ئۆلكىسىنىڭ ياردىمىدە يۇقىرى ھوسۇللۇق شال سورتلىرىنى كىرگۈزۈپ ۋە كېڭەيتىپ، شالنىڭ مو بېشى ھوسۇلىنى 700 كىلوگىرامغا يەتكۈزدى؛ مۇجى، بۇلۇڭكۆل، قىزىلتو يېزىلىرى ئۆز جايىنىڭ تەبىئىي ئەۋزەللىكىدىن پايدىلىنىپ، ماكا تېرىقچىلىقىنى كۈچەپ يولغا قويۇپ، تېرىلغۇ كۆلىمىنى 1000 مودىن كۆپرەككە يەتكۈزدى؛ 30 مىڭ مولۇق چىلان بازىسىدىكى ‹‹ئېگىزلىك قىزىلى›› ماركىسىدىكى چىلان ۋە 140 مىڭ مو ئۆرۈك بازىسىدىكى ‹‹جۇڭگو بارىن ئۆرۈكى›› ئورگانىك يېمەكلىك ئېتىراپنامىسىگە ئېرىشىپ، بېيجىڭ، شاڭخەي، گۇاڭجۇ قاتارلىق جايلاردا سېتىلماقتا.
</S>
<S ID=56865>
‏
</S>
</TEXT>
/BODY
/DOC