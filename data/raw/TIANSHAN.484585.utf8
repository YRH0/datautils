<DOC>
<DOCID>TIANSHAN.484585</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-02 14:03:36</DATE>
</HEADER>
<BODY>
<HEADLINE>
<S ID=119>
كەلپىن ناھىيەسى پېنسىيەگە چىققان كادىرلارغا مەنىۋى ‹‹ئوزۇق›› تەقدىم قىلدى
</S>
</HEADLINE>
<TEXT>
<S ID=120>
    تۇرسۇن قۇربان، مۇتەللىپ رېشىت خەۋەر قىلىدۇ: كەلپىن ناھىيەلىك پارتكوم پېشقەدەم كادىرلار ئىدارىسى ناھىيەدىكى پېنسىيەگە چىققان كادىرلارنىڭ مەنىۋى تۇرمۇشىنى بېيىتىش ۋە ئۇلارنى پارتىيە، ھۆكۈمەتنىڭ سىياسەت، قانۇن – نىزام، بەلگىلىمىلىرى ۋە ئىسلاھات ۋە تەرەققىيات نەتىجىلىرىدىن ۋاقتىدا خەۋەرلەندۈرۈش ئۈچۈن 49 مىڭ 628 يۈەن مەبلەغ ئاجرىتىپ ئۇلارنى ‹‹خەلق گېزىتى››، ‹‹ئىزدىنىش››، ‹‹شىنجاڭ گېزىتى››، ‹‹بۈگۈنكى شىنجاڭ›› قاتارلىق پارتىيە گېزىت – ژۇرناللىرىغا مۇشتەرى قىلدى.
</S>
<S ID=121>
ناھىيەلىك پارتكوم تەشكىلات بۆلۈمىنىڭ مۇئاۋىن باشلىقى، پېشقەدەم كادىرلار ئىدارىسىنىڭ باشلىقى ئەھەتجان ئاماننىڭ تونۇشتۇرۇشىچە، كەلپىن ناھىيەسى يېقىنقى ئۈچ يىلدىن بۇيان ھەر يىلى پېشقەدەم كادىرلارغا پارتىيە گېزىت – ژۇرناللىرىغا مۇشتەرى بولۇپ بېرىپ، ئۇلارنىڭ بىردەك ياخشى باھاسىغا ئېرىشكەن.
</S>
<S ID=122>
   ئۇقۇشىمىزچە، پېشقەدەم كادىرلار ئىدارىسى پېشقەدەم كادىرلارنىڭ ‹‹ئىككى تۈرلۈك›› تەمىناتىنى ۋاقتىدا تارقىتىشتىن سىرت، مەنىۋى تۇرمۇشىنى بېيىتىشقىمۇ ئالاھىدە ئەھمىيەت بەرگەن.
</S>
<S ID=123>
بۇلتۇر ناھىيەگە نىشانلىق ياردەم بېرىۋاتقان جېجياڭ ئۆلكىسى خۇجو شەھىرىنىڭ ياردىمىدە 8 مىليون يۈەندىن ئارتۇق مەبلەغ سېلىپ، ئۈچ قەۋەتلىك ياشانغانلار پائالىيەت مەركىزى سېلىپ ئىشقا كىرىشتۈرۈش بىلەن بىرگە، تۆت ئاھالىلەر رايونىدا ياشانغانلار پائالىيەت ئۆيى تەسىس قىلغان ۋە 100 مىڭ يۈەن قىممىتىدە مەدەنىيەت – تەنتەربىيە ئەسلىھەلىرى سەپلەپ بەرگەن.
</S>
</TEXT>
/BODY
/DOC