<DOC>
<DOCID>TIANSHAN.527326</DOCID>
<HEADER>
<CLASS>مەملىكەت</CLASS>
<DATE>2016-06-08 11:27:09</DATE>
</HEADER>
<BODY>
<HEADLINE>
<S ID=30081>
تۇنجى نۆۋەتلىك ب د ت مائارىپ- پەن –مەدەنىيەت تەشكىلاتى قىزلار ۋە ئاياللار مائارىپى مۇكاپاتىنى تارقىتىش مۇراسىمى بېيجىڭدا ئۆتكۈزۈلدى
</S>
</HEADLINE>
<TEXT>
<S ID=30082>
   شىنخۇا ئاگېنتلىقى، بېيجىڭ 6-ئىيۇن تېلېگراممىسى: تۇنجى نۆۋەتلىك ب د ت مائارىپ- پەن – مەدەنىيەت تەشكىلاتى قىزلار ۋە ئاياللار مائارىپى مۇكاپاتىنى تارقىتىش مۇراسىمى 6-ئىيۇن بېيجىڭ خەلق سارىيىدا ئۆتكۈزۈلدى، ب د ت مائارىپ-پەن-مەدەنىيەت تەشكىلاتىنىڭ باش ئىش بېجىرگۈچىسى بوكوۋا، خەلقئارا قىزلار ۋە ئاياللار مائارىپى بويىچە بىلىم ئاشۇرۇش كۇرسىغا قاتنىشىۋاتقان كۇرسانتلار، مۇناسىۋەتلىك دۆلەتلەرنىڭ جۇڭگودا تۇرۇشلۇق ئەلچىلىرى ۋە خەلقئارا تەشكىلاتنىڭ جۇڭگودا تۇرۇشلۇق ۋەكىللىرى ھەمدە بېيجىڭدىكى ئالىي مەكتەپ ئوقۇغۇچىلىرى ۋەكىللىرىدىن بولۇپ 300 دىن ئارتۇق كىشى مۇراسىمغا قاتناشتى. مۇكاپات تارقىتىش مۇراسىمىدا، جۇڭگونىڭ قىزلار ۋە ئاياللار مائارىپىنىڭ مۇۋەپپەقىيەت نەتىجىلىرى توغرىسىدىكى قىسقا فىلىم قويۇلدى، مۇكاپاتقا ئېرىشكەن ئورگانلار ۋەكىللىرى ئايرىم- ئايرىم سۆز قىلدى.
</S>
<S ID=30083>
    دۆلەت رەئىسى شى جىنپىڭنىڭ خانىمى، ب د ت مائارىپ- پەن-مەدەنىيەت تەشكىلاتىنىڭ قىزلار ۋە ئاياللار مائارىپىنى ئىلگىرى سۈرۈش پەۋقۇلئاددە ئەلچىسى پېڭ لىيۈەن مۇكاپات تارقىتىش مۇراسىمىغا قاتناشتى ھەمدە سۆز قىلىپ مۇنۇلارنى بىلدۈردى : مائارىپتىن باراۋەر بەھرىمەن بولۇش پۇرسىتىگە ئىگە بولۇش ئىنسانلارنىڭ ئومۇميۈزلۈك تەرەققىياتىنى ئىلگىرى سۈرۈشتىكى مۇھىم ئاساس. قىزلار ۋە ئاياللار مائارىپى ئىشلىرى بىر تۈرلۈك مۇھىم ئىش. ب د ت مائارىپ- پەن- مەدەنىيەت تەشكىلاتى قىزلار ۋە ئاياللار مائارىپىنى ئىلگىرى سۈرۈش پەۋقۇلئاددە ئەلچىسى بولۇش سۈپىتىم بىلەن ئۆزەمنىڭ بۇرچىنى ياخشى ئادا قىلىپ، ئاياللارنىڭ مائارىپتىن بەھرىمەن بولۇش ھوقۇقىنى ئەمەلگە ئاشۇرۇش ئۈچۈن كۈچ چىقىرىشنى خالايمەن.
</S>
<S ID=30084>
    ب د ت مائارىپ- پەن – مەدەنىيەت تەشكىلاتى قىزلار ۋە ئاياللار مائارىپى مۇكاپاتى جۇڭگو ھۆكۈمىتى تەشەببۇس قىلغان ھەمدە مەبلەغ جەھەتتىن ياردەم بەرگەن بولۇپ، ب د ت مائارىپ-پەن- مەدەنىيەت تەشكىلاتىنىڭ موشۇ ساھەدە تەسىس قىلغان تۇنجى مۇكاپات تۈرىدۇر.
</S>
</TEXT>
/BODY
/DOC