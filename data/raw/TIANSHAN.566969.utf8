<DOC>
<DOCID>TIANSHAN.566969</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-11-25 16:23:01</DATE>
</HEADER>
<BODY>
<HEADLINE>
<S ID=61643>
توكنى بىۋاسىتە سېتىۋېلىش سىياسىتى شايار ناھىيەسىدىكى كارخانىلارنىڭ يۈكىنى يېنىكلەتتى
</S>
</HEADLINE>
<TEXT>
<S ID=61644>
 ئىختىيارىي مۇخبىرلىرىمىز پەرھات مىجىت، چىمەنگۈل قاسىملار خەۋىرى: 2015-يىلى ئاپتونوم رايونىمىزدا «توكنى بىۋاسىتە سېتىۋېلىش» قا ئېتىبار بېرىش سىياسىتى يولغا قويۇلغاندىن بۇيان، شايار ناھىيەسىدىكى كارخانىلار توك ئىشلىتىشتە ئەمەلىي نەپكە ئېرىشتى.
</S>
<S ID=61645>
 شايار ناھىيەلىك ئايلانما ئىقتىساد سانائەت باغچە رايونىغا جايلاشقان جىنشېڭ-توغراق خىمىيە سانائىتى چەكلىك شىركىتى بىلەن يۈشاڭ توغراق خىمىيە سانائىتى چەكلىك شىركىتى «نىترات كىسلاتاسى، ئاممونىي نىترات، دانىچە بىرىكمە ئوغۇت» ئىشلەپچىقىرىدىغان دۆلىتىمىزدىكى ئىلغار ئىشلەپچىقىرىش تېخنىكىسىغا ئىگە كارخانىلار بولۇپ، بۇلارنىڭ يىللىق توك ئىشلىتىش ئومۇمىي مىقدارى ئوتتۇرا ھېساب بىلەن 300 مىليون كىلوۋات سائەتتىن كۆپرەككە يېتىدۇ.
</S>
<S ID=61646>
2015- يىلى توكنى بىۋاسىتە سېتىۋېلىشقا ئېتىبار بېرىش سىياسىتى سىناق تەرىقىسىدە يولغا قويۇلغاندىن كېيىن، بۇ ئىككى كارخانا بىۋاسىتە توك سېتىۋېلىشقا پائال ئىلتىماس قىلىپ، بىۋاسىتە توك سېتىۋېلىشتا ناھىيەدىكى تۇنجى تۈركۈملۈك سىناق نۇقتا كارخانىسى بولدى.
</S>
<S ID=61647>
شۇنىڭدىن ئېتىبارەن، ئۇلارنىڭ توك تەننەرخى تۆۋەنلەپ، 20 مىليون يۈەندىن كۆپرەك چىقىمى تېجەلدى.
</S>
<S ID=61648>
 ئاپتونۇم رايوننىڭ بىۋاسىتە توك سېتىۋېلىشقا ئېتىبار بېرىش سىياسىتى چوڭ تىپتىكى توك ئىشلەتكۈچى ئورۇنلار بىلەن توك تەمىنلىگۈچى كارخانىلار ئوتتۇرىسىدىكى بىۋاسىتە سودىلىشىش، ئۆز–ئۆزىگە خوجا بولۇش ئاساسىدا كېڭىشىش، باھا جەھەتتە بازار ئارقىلىق رىقابەتلىشىش ئىشلىرىنى زور دەرىجىدە ئىلگىرى سۈرۈپ، كارخانىلارنىڭ ئىشلەپچىقىرىش تەننەرخىنى تۆۋەنلىتىپ، ئىشلەپچىقىرىش كۈچلىرىنى زورايتىپ، ئۈنۈم ئاشۇرۇشنى ئەمەلگە ئاشۇردى.
</S>
<S ID=61649>
يېقىنقى ئىككى يىلدىن بۇيان، شايار ناھىيەسدىكى توك ئىشلەتكۈچى كارخانىلارنىڭ ئەمەلىي ئەھۋالىغا ئاساسەن، ناھىيەلىك ئىقتىساد ۋە ئۇچۇرلاشتۇرۇش كومىتېتى ئېلېكتىر ئېنېرگىيەسىدىكى بىۋاسىتە سودىغا ئائىت ئىلتىماس قىلىش، يوللاش خىزمىتىگە كۈچلۈك تۈرتكە بولدى.
</S>
<S ID=61650>
 شايار ناھىيەلىك ئىقتىساد ۋە ئۇچۇرلاشتۇرۇش كومىتېتىنىڭ كادىرى سەي خەيبو مۇنداق دېدى: ناھىيەمىزدىكى خىمىيە سانائىتى كەسىپلىرىنىڭ تىجارەت ئەھۋالى ئىنتايىن قىيىن بولۇۋاتقان ئەھۋالدا، توكنى بىۋاسىتە سېتىۋېلىش سىياسىتى كارخانىلارنىڭ توك ئىشلىتىش جەھەتتىكى تەننەرخىنى زور دەرىجىدە تۆۋەنلەتتى.
</S>
<S ID=61651>
2017–يىلى بىز بۇ سىياسەتكە ئاساسەن، تېخىمۇ كۆپ كارخانىنى بىۋاسىتە توك سېتىۋېلىشقا پائال تەشكىللەيمىز.
</S>
</TEXT>
/BODY
/DOC