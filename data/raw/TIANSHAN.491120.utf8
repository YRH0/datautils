<DOC>
<DOCID>TIANSHAN.491120</DOCID>
<HEADER>
<CLASS>شىنجاڭ</CLASS>
<DATE>2016-01-21 11:22:45</DATE>
</HEADER>
<BODY>
<HEADLINE>
<S ID=4428>
106 ياشلىق گۈلەنبەر موما تيەنئەنمېنغا چىقىپ «شەرق قىزاردى»نى ئېيتتى
</S>
</HEADLINE>
<TEXT>
<S ID=4429>
    19-يانۋار چۈشتىن بۇرۇن، 106 ياشلىق گۈلەنبەر موما تيەنئەنمېنغا چىقىپ، ئۆزىنىڭ كۆپ يىللاردىن بۇيانقى ئارزۇسىنى ئەمەلگە ئاشۇردى.
</S>
<S ID=4430>
   گۈلەنبەر مەمتىمىن خوتەن ۋىلايىتى لوپ ناھىيە چاھارباغ يېزا خەلىپەئېرىق كەنتىدىن بولۇپ، 1910-يىلى تۇغۇلغان، چىڭ سۇلالىسى، مىنگو ۋە جۇمھۇرىيەتتىن ئىبارەت ئۈچ دەۋرنى باشتىن كەچۈرگەن.
</S>
<S ID=4431>
   «كىچىك ۋاقىتلىرىمىزدا ئائىلىمىز نامرات بولۇپ، قورسىقىمىز تويغۇدەك تاماقمۇ يوق ئىدى.
</S>
<S ID=4432>
كېيىن ئازادلىق ئارمىيە كېلىپ بوز يەر ئېچىپ، تۇرمۇشىمىزنى ياخشىلىدى، قوتانلىرىمىزدا مال-چارۋىلىرىمىز بولدى، كۆپەيدى، ئۆي-ئۆيلەر خىش ئۆيلەرگە يېڭىلاندى، مەن چىن كۆڭلۈمدىن كوممۇنىستىك پارتىيەگە رەھمەت ئېيتىمەن» دېدى گۈلەنبەر موما مۇخبىرغا.
</S>
<S ID=4433>
ئۇنىڭ ئېيتىشىچە، ئۇ ئەينى يىللاردىلا كۆڭلىگە بېيجىڭغا كېلىپ ماۋجۇشىنى كۆرۈش ئارزۇسىنى پۈككەنىدى.
</S>
<S ID=4434>
   بىراق، ئۆيدە بالىلار كۆپ، كىرىم تۆۋەن بولغانلىقتىن، ئۇنىڭ بۇ ئارزۇسى ئىشقا ئاشمىغانىدى.
</S>
<S ID=4435>
بۇلتۇر نويابىردا، بېيجىڭ شەھىرى شىنجاڭغا ياردەم بېرىش خوتەن قوماندانلىق مەركىزىنىڭ باش قوماندانى لۈ يۈگو موماينىڭ ئارزۇسىنى ئىشقا ئاشۇرۇشنى قارار قىلدى.
</S>
<S ID=4436>
16-يانۋار، گۈلەنبەر موما ئوغلى ۋە نەۋرە قىزىنى ئېلىپ بېيجىڭ سەپىرىگە ئاتلاندى ۋە ئايروپىلان كېچىكىش سەۋەبلىك 19-يانۋار بېيجىڭغا يېتىپ كەلدى.
</S>
<S ID=4437>
   19-يانۋار چۈشتىن بۇرۇن، گۈلەنبەر موما ئاخىرى بېيجىڭ تيەنئەنمېنگە يېتىپ كەلدى، ئۇ ئۇيغۇرتىلىدا «شەرق قىزاردى» دېگەن ناخشىنى ئېيتتى، ۋە ھاياجانلانغان ھالدا:«بېيجىڭ ياخشى! پايتەخت ياخشى!» دېدى. 
</S>
</TEXT>
/BODY
/DOC