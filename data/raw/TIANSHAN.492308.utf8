<DOC>
<DOCID>TIANSHAN.492308</DOCID>
<HEADER>
<CLASS>خەلقئارا</CLASS>
<DATE>2016-01-22 18:56:58</DATE>
</HEADER>
<BODY>
<HEADLINE>
<S ID=5133>
ئىسرائىلىيە قانداق قىلىپ كىچىك دۆلەتتىن ئادەتتىن تاشقىرى چوڭ دۆلەتكە ئايلاندى؟
</S>
</HEADLINE>
<TEXT>
<S ID=5134>
    ئىسرائىلىيە يەر مەيدانى ئاران ئىككى تۈمەن كۋادرات كىلومېتىر، نوپۇسى سەككىز مىليوندىن كۆپرەك بولغان ئوتتۇرا شەرقتىكى كىچىك دۆلەت بولۇش سۈپىتى بىلەن، ئۇزاق مۇددەتتىن بۇيان بۇ رايوندا قىسىلىپ يۈرۈپ جېنىنى بېقىپ كەلگەن، ئېغىر ھايات-ماماتلىق كىرىزىسىغا دۇچ كەلگەن دۆلەت.
</S>
<S ID=5135>
بىخەتەرلىك جەھەتتىن زور تەھدىتكە يۈزلەنگەن ھەقىقەت ئىسرائىلىيەنى «ئۆزىنىڭ بىخەتەرلىكىنى مۇتلەق كاپالەتكە ئىگە قىلىشتەك» قاتتىق سىياسەتنى يۈرگۈزۈشكە مەجبۇر قىلغان، بۇ دۆلەت دۆلەت مۇداپىئەسىنى كۈچەيتىش ۋە ئارمىيەنى ئىسلاھ قىلىشنى تەرەققىي قىلدۇرۇشقا يۈكسەك ئەھمىيەت بېرىپ، «ئارمىيە خەلق بىرلىشىپ كەتكەن، تىنچلىق بىلەن ئۇرۇش ئۆز-ئارا بىرىككەن» ئاساستىكى ساپالىق كۈچلۈك ئارمىيە قۇرۇپ چىققان بولۇپ، بۇ ئىسرائىلىيەنى ئۆتكەنكى كىچىك دۆلەتتىن ھازىرقى ئادەتتىن تاشقىرى كۈچلۈك دۆلەتكە ئايلاندۇرغان.
</S>
<S ID=5136>
    «ۋەزىيەتنىڭ ئۆزگىرىشكە قاراپ ھەر ۋاقىت ھەربىي كۈچى ۋە ئۇرۇش قىلىش يېتەكچى ئىدىيەسىنى تەڭشەيدۇ»
</S>
<S ID=5137>
    ئۇزاق مۇددەتتىن بۇيان، ئىسرائىلىيە «دۈشمەنلىرىنى چېگرا سىرتىدىلا مەغلۇب قىلىش» تا چىڭ تۇرۇپ، تەشەببۇسكارلىق بىلەن ھۇجۇمغا ئۆتۈشتىن ئىبارەت خەۋپسىزلىك ئىستراتېگىيەسىنى قوللىنىپ، «ئالدى بىلەن ھۇجۇم قىلىش، دۆلەت سىرتىدا دۈشمەننى توسۇش، بىر سۇڭ يەرنىمۇ ئۆتۈنۈپ بەرمەسلىك» ئىستراتېگىيەلىك فاڭجېنىدا قەتئىي تەرۋەنمەي چىڭ تۇرۇپ كەلگەن.
</S>
<S ID=5138>
ئىسرائىلىيە يېڭىدىن تۈزۈپ چىققان دۆلەت خەۋپسىزلىك تەلىماتىدا «ئۇرۇشتا مەغلۇب بولۇش دۆلەت ھالاك بولدى دېگەنلىك، تەشەببۇسكارلىق بىلەن مۇداپىئە كۆرۈش، ھەيۋە كۆرسىتىشنى قوللىنىپ، ئۇرۇش قىلىشتىن ساقلىنىش، تېزلىكتە جەڭ قىلىش تېزلىكتە غەلىبىنى قولغا كەلتۈرۈش» تىن ئىبارەت بۇ تۆت پىرىنسىپ يېتەكچى ئىدىيە قىلىنغان بولۇپ، بۇ ئىسرائىلىيەنىڭ ئىنكاسى تىز بولغان، ھەرخىل شەكىلدىكى ئۇرۇشنى زىممىسىگە ئالالايدىغان، كۈچلۈك ھۇجۇم قىلىش ئىقتىدارىغا ئىگە بىر ئارمىيە قۇرۇپ چىقىشنى ئۆزىنىڭ نىشانى قىلغان.
</S>
<S ID=5139>
    بۇنىڭ ئۈچۈن، ئىسرائىلىيە «ھۇجۇم قىلىش خاراكتېردىكى مۇداپىئە كۆرۈش ئىستراتېگىيەسى»نى ئۆزىنىڭ يادروسى قىلغان ھەمدە يادرو قورالى بىلەن ئادەتتىكى ئۇرۇشتا ئىشلىتىدىغان قوراللارنى بىرلەشتۈرۈپ، دۈشمەنلىرىگە ھەر ۋاقىت ھەيۋە كۆرسىتىپ ئۇرۇش قىلىشتىن ساقلىنىپ قېلىشتەك دۆلەت سىياسىتىنى قوللانغان، بۇنىڭ تۈرتكىسى ئاستىدا ئىسرائىلىيە ئوتتۇرا شەرقتىكى دۆلەت مۇداپىئەسى ئەڭ كۈچلۈك بولغان ئادەتتىن تاشقىرى چوڭ دۆلەتكە ئايلانغان.
</S>
<S ID=5140>
    بۇ خىل ئىستراتېگىيەلىك ئىدىيەنىڭ يېتەكچىلىك قىلىشى ئاستىدا، ئىسرائىلىيە بىر قاتار يۇقىرى ئۈنۈملۈك ھەربىي ھەرىكەتلەرنى ئېلىپ باردى، مەسىلەن: 1981-يىلى ئىسرائىلىيە ھاۋا ئارمىيەسى كەسكىنلىك بىلەن تەدبىر قوللىنىپ، ئىراقنىڭ ھاۋا تەۋەلىكىگە كىرىپ، يادرو قورالى ياساشقا ئىشلىتىدىغان يادرو رېئاكسىيە قازىنى بومباردىمان قىلدى؛ 1982-يىلى 6-ئايدا لىۋاندىكى پەلەستىن مىللىي ئازادلىق قوراللىق كۈچلىرى ۋە سۈرىيە ھەربىي ئىشلار قوراللىق تەشكىلاتى قاتارلىقلارنى بىتچىت قىلدى؛ 1985-يىلى 10-ئايدا ئىسرائىلىيە ھاۋا ئارمىيەسى 2400 كىلومېتىرلىق ئۇزاق مۇساپىنى بېسىپ ئۇچۇپ، ئۈچ مىنۇت ئىچىدە تۇنىستىكى پەلەستىن مىللىي ئازادلىق تەشكىلاتىنىڭ باش شتابىنى ۋەيران قىلدى.
</S>
<S ID=5141>
بۇ ھەرىكەتلەر ئەتراپتىكى دۈشمەنلىك غەرزىدە بولۇۋاتقان دۆلەتلەرنى چۆچۈتۈپ، ئىسرائىلىيەگە تاشقى جەھەتتىن نىسبەتەن مۇقىم بولغان بىخەتەرلىك مۇھىت يارىتىلدى.
</S>
<S ID=5142>
    «ۋەزىپىنىڭ تەلىپىگە قاراپ ماس ھالدىكى تارماقلارنى قۇرۇپ چىقىش»
</S>
<S ID=5143>
    «ئىنكاسى تىز ۋە چاققان» بولغان دۆلەت مۇداپىئە ئارمىيەسى، ئارمىيە خەلق بىرلەشكەن دۆلەت مۇداپىئە سەپەرۋەر قىلىش تۈزۈلمىسى، يۇقىرى ئۈنۈملۈك ئاخبارات توپلاش سىستېمىسى ئىسرائىلىيە دۆلەت مۇداپىئەسىنىڭ ئۈچ چوڭ تۈۋرۈكى بولۇپ ھېسابلىنىدۇ.
</S>
<S ID=5144>
ئىسرائىلىيە دۆلەت قۇرغاندىن باشلاپ، بۇ ئۈچ چوڭ تۈۋرۈك ئىسرائىلىيە دۆلەت مۇداپىئەسىنى مۇكەممەللەشتۈرۈپ، ئۈنۈملۈك ھالدا ئومۇميۈزلۈك ۋە قىسمەن ئۇرۇشلاردا غەلىبە قىلىش ئۈچۈن ئاساس سېلىپ بەرگەن.
</S>
<S ID=5145>
    ئالدى بىلەن قۇرۇقلۇق ئارمىيە قوماندانلىق شتابى قۇرۇپ چېقىلدى.
</S>
<S ID=5146>
1998-يىلىدىن بۇرۇن، ئىسرائىلىيە دۆلەت مۇداپىئە ئارمىيەسىدە قۇرۇقلۇق ئارمىيە قوماندانلىق ئىشتابى يوق ئىدى، قۇرۇقلۇق ئارمىيەسىنىڭ ھەرخىل قىسمى بىۋاسىتە باش سەنمۇۋبۇنىڭ باشقۇرۇشىدا ئىدى.
</S>
<S ID=5147>
    ئىككىنچىدىن، ئىسرائىلىيە ھەرخىل تىپتىكى ھەربىي قىسىم قۇرۇلمىسىنى تەڭشىدى.
</S>
<S ID=5148>
ھاۋا ئارمىيەسى 2004-يىلىدىن باشلاپ 20% قىسقارتىلدى، بەش ئۇرۇش قىلغۇچى ئوتتۇرا ئەترەت بىكار قىلىندى.
</S>
<S ID=5149>
شۇنىڭ بىلەن بىرگە يەنە ھەربىي ئىشلار ئۈچۈن ئىشلىتىدىغان سۈنئىي ھەمراھ مۇھىم نۇقتا قىلىنغان ئالەم قاتنىشى پىلانى ۋە باشقۇرۇلىدىغان بومبىدىن مۇداپىئە كۆرۈش سىستېمىسى تەرەققىي قىلدۇرۇلدى، بۇلارنى ھاۋا ئارمىيەسى قۇرۇلمىسىغا كىرگۈزگەندىن كېيىن، ئىسرائىلىيە ھاۋا ئارمىيەسى قوماندانلىق شتابى ھەققى مەنىدىكى ئاسمان بوشلۇقى قوماندانلىق شتابىغا ئايلاندى.
</S>
<S ID=5150>
    ئۈچىنچىدىن، يۇقىرى سەۋىيەدىكى ئاخبارات سىستېمىسى ئىسرائىلىيە دۆلەت خەۋپسىزلىكىنىڭ مۇھىم كاپالىتىگە ئايلاندى، ئىسرائىلىيە ئاخبارات سىستېمىسى «موزات» ئاخبارات ئىدارىسى، «شىنبىت» دۆلەت خەۋىپسىزلىك ئىدارىسى، «ئەيمەن» ھەربىي ئىشلار ئاخبارات ئىدارىسى قاتارلىق ئورگانلاردىن تەشكىل تاپقان.
</S>
<S ID=5151>
بىخەتەرلىك تەھدىتى بارغانسېرى ئەۋجىگە ئېلىشتەك ھەقىقەتكە قارتا، ئىسرائىلىيە ھۆكۈمىتى پۈتۈن كۈچى بىلەن «موزات» ۋەكىللىكىدىكى كۈچلۈك بولغان ئاخبارات توپلاش سىستېمىسى بەرپا قىلغان، ئۇ ئاساسلىقى چەتئەللەردە ئاخبارات يىغىش، دۈشمەنلىرىنىڭ خەتەرلىك قوراللارنى تەتقىق قىلىشىنى توشۇش، تېررورىزم ھەرىكەتلىرىنى توسۇش، ھەمدە باشقا دۆلەتنىڭ ئاخبارات تارماقلىرى بىلەن ئالاھىدە مۇناسىۋەت قۇرۇش قاتارلىق ۋەزىپىلەرنى ئۆز ئۈستىگە ئالغان.
</S>
<S ID=5152>
    «ئارمىيە خەلق بىرلەشكەن، تىز سۈرئەتتە خەلقنى سەپەرۋەر قىلىش» دۆلەت مۇداپىئە تۈزۈلمىسى بەرپا قىلىنغان.
</S>
<S ID=5153>
    ئىسرائىلىيەنىڭ دۆلەت قۇرۇش تارىخىنى ئەمەلىيەتتە بىر ئۇرۇش قىلىش تارىخى دېسەكمۇ بولىدۇ.
</S>
<S ID=5154>
1948-يىلى 5-ئاينىڭ 14-كۈنى ئىسرائىلىيە دۆلەت قۇرغانلىقىنى جاكارلاپ تېخى نەچچە سائەت ئۆتمەيلا، ئەرەب دۆلەتلىرىنىڭ ئىسرائىلىيەگە قارشى بىرىنچى قېتىملىق ئوتتۇرا شەرق ئۇرۇشى پارتلىغان.
</S>
<S ID=5155>
15 ئايغا سوزۇلغان بۇ ئۇرۇشتا، ئىسرائىلىيە تۆت ھەپتىلىك ئۇرۇش توختىتىش ۋاقتىدىن پايدىلىنىپ، توختىماستىن خەلق ئاممىسىنى سەپەرۋەر قىلىپ ئەسكىرى كۈچى ۋە ئارقا-سەپ ماددىي ئەشيالىرى توپلاپ، ئارقا-ئارقىدىن مەغلۇب بولۇشتەك پايدىسىز ۋەزىيەتنى پۈتۈنلەي ئۆزگەرتىپ، ئۇرۇشنىڭ تەشەببۇسكارلىق ھوقۇقىنى قولغا كەلتۈرگەن.
</S>
<S ID=5156>
بۇ ئۇرۇشتا، ئىسرائىلىيە دۆلەت مۇداپىئەسى سەپەرۋەرلىكىنىڭ مۇھىملىقىنى چوڭقۇر تونۇپ يەتكەن.
</S>
<S ID=5157>
    شۇڭلاشقا، 1950-يىلىدىن باشلاپ، ئىسرائىلىيە ئۇرۇش سەپەرۋەرلىك قىلىش تۈزۈمىنى دۆلەت مۇداپىئەسىنىڭ مۇھىم تەركىبى قىسمىغا كىرگۈزۈپ، ئالاھىدە ئېتىبار بەرگەن.
</S>
<S ID=5158>
1973-يىلى 10-ئاينىڭ 6-كۈنى، تۆتىنچى قېتىملىق ئوتتۇرا شەرق ئۇرۇش پارتلىغان بولۇپ، مىسر، سۈرىيەدىن ئىبارەت ئىككى دۆلەتنىڭ بىرلەشمە ئارمىيەسى ئىسرائىلىيەگە تۇيۇقسىز ھۇجۇم قىلغان، ئۇرۇشنىڭ دەسلىپىدىكى پايدىسىز ئورۇنغا چۈشۈپ قېلىشتەك ئەھۋال ئاستىدا، ئىسرائىلىيە خەلقنى سەپەرۋەر قىلىپ، 400 مىڭغا يېقىن زاپاس ئەسكىرى كۈچ توپلاپ، ئەڭ ئاخىردا مەغلۇبىيەتنى غەلىبىگە ئايلاندۇرغان، بۇ ئۇرۇشتا ئىسرائىلىيەنىڭ دۆلەت مۇداپىئەسى سەپەرۋەرلىك قىلىش تۈزۈلمىسىنىڭ ئۈنۈمىنى ئومۇميۈزلۈك سىنىغان.
</S>
<S ID=5159>
    بۇ دۆلەتتە ئادەم ئاز، ئەسكىرى كۈچ مەنبەسى كەمچىلىك بولغانلىقتىن، ئۇنداق غايەت زور زاپاس ئارمىيە قۇرۇپ چىقىشقا كاپالەتلىك قىلىش مۇمكىن ئەمەس.
</S>
<S ID=5160>
شۇڭلاشقا، ئىسرائىلىيە پۈتۈن خەلقنى قوراللاندۇرۇش تۈزۈمىنى تەرەققىي قىلدۇرۇشتا چىڭ تۇرۇپ كەلگەن.
</S>
<S ID=5161>
ئىسرائىلىيە ئادەتتە 176 مىڭ ئەتراپىدا ئەسكەر تۇرغۇزىدىغان بولۇپ، ئۇرۇش بولغاندا بۇ دۆلەت خەلق سەپەرۋەرلىكى ئارقىلىق تۈز سۈرئەتتە 600 مىڭدىن ئارتۇق ساپالىق زاپاس ھەربىي ئوفىتسېرلارنى ئالدىنقى سەپكە چىقىرالايدۇ.
</S>
<S ID=5162>
    «كىچىك دۆلەتتە چوڭ ھەربىي زاۋۇت بولۇشتەك ھالەت بەرپا قىلىنىپ، ئىلغار پەن تېخنىكا ئارقىلىق ھەربىي ئىشلاردا تەتقىقات ئېلىپ بېرىشتا چىڭ تۇرغان»
</S>
<S ID=5163>
    ئۇزاق مۇددەتتىن بۇيان، ئىسرائىلىيە ئەتراپتىكى دۆلەتلەر بىلەن ئۇرۇش ھالىتىنى ساقلاپ كېلىۋاتقان بولغاچقا، بۇ ئىسرائىلىيەنى زور كۆلەمدىكى «ئۇرۇش قىلىش ماشىنىسى»نى تەرەققىي قىلدۇرۇشقا مەجبۇر قىلغان.
</S>
<S ID=5164>
كۆپ يىللاردىن بۇيان، ئىسرائىلىيەنىڭ ھەربىي چىقىمى دۆلەت مالىيە خامچوتىنىڭ ئۈچتىن بىرىنى ئىگىلەپ كېلىۋاتقان. ئىسرائىلىيەنىڭ «ماي يېمىسەكمۇ مەيلى، توپ زەمبىرەكنى چوقۇم ئالىمىز» دېگەن دۆلەت سىياسىتىدە چىڭ تۇرۇشى بۇ مەلۇم جەھەتلەردىن ئىسرائىلىيەنىڭ ئىقتىسادىنىڭ يۈكسەك دەرىجىدە تەرەققىي قىلىشىنى توسۇيدىغان ئامىل بولۇپ قالغان.
</S>
<S ID=5165>
زادى قانداق قىلىپ ھەربىي كۈچىنى كۈچەيتىش بىلەن ئىقتىسادنى تەڭ تەرەققىي قىلدۇرۇش دېگەن بۇ مەسىلە ئىزچىل ئىسرائىلىيەنىڭ مۇنازىرە قىلىدىغان نۇقتىسى بولۇپ كەلدى.
</S>
<S ID=5166>
بۇنىڭغا نىسبەتەن، ئىسرائىلىيە دۆلەت مۇداپىئە سانائىتىنى تەرەققىي قىلدۇرۇشنى ئاساس قىلغان، ھەربىي سانائەت ئارقىلىق خەلق ئىقتىسادىنى ئىلگىرى سۈرىدىغان، قۇدرەتلىك ئارمىيەدىن تۈزۈلگەن باي دۆلەت قۇرۇپ چىقىشتەك ئالاھىدە تەرەققىيات يولىنى تاللىغان.
</S>
</TEXT>
/BODY
/DOC