<DOC>
<DOCID>TIANSHAN.534425</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-13 12:34:22</DATE>
</HEADER>
<BODY>
<HEADLINE>
<S ID=33128>
كورلا شەھىرىگە ‹‹تۇڭشىن›› توقۇمىچىلىق شىركىتى ماكانلاشتى
</S>
</HEADLINE>
<TEXT>
<S ID=33129>
   ياسىنجان رەھمىتۇللا خەۋەر قىلىدۇ: خېبېي ئۆلكىسىنىڭ گاۋياڭ ناھىيەسىدىكى ‹‹تۇڭشىن›› توقۇمىچىلىق چەكلىك مەسئۇلىيەت شىركىتىنىڭ رەخت ۋە لۆڭگە ئىشلەپچىقىرىش تۈرى يېقىندا كورلا ئىقتىساد – تېخنىكا تەرەققىيات رايونىغا ماكانلاشتى.
</S>
<S ID=33130>
   ئۇقۇشىمچە، بۇ تۈرگە 150 مىليون يۈەن مەبلەغ سېلىنىپ، 3.6 مېتىرلىق رەخت توقۇش ماشىنىسىدىن 200ى، گىرۋەكسىز رەخت توقۇش ماشىنىسىدىن 50ى ۋە خەلقئارادىكى ئىلغار لۆڭگە توقۇش ئۈسكۈنىلىرى كىرگۈزۈلىدىكەن. قۇرۇلۇش كۆلىمى 15 مىڭ كىۋادرات مېتىر بولۇپ، قۇرۇلۇش مۇشۇ ئايدا باشلىنىپ، 2017 – يىلى 2 – ئايدا ئىشلەپچىقىرىشقا كىرىشتۈرۈلىدىكەن. قۇرۇلۇش پۈتكەندىن كېيىن، ئوخشاش كەسىپتىكىلەر ئىچىدە خەلقئارالىق سەۋىيەنى ھازىرلاپ، يىلىغا 26 مىليون مېتىر رەخت ۋە 18 مىليون ئالىي دەرىجىلىك لۆڭگە ئىشلەپچىقىرىپ، يىللىق مەھسۇلات قىممىتىنى 400 مىليون يۈەنگە يەتكۈزۈپ، 200 كىشىنىڭ ئىشقا ئورۇنلىشىشىغا تۈرتكە بولىدىكەن.
</S>
</TEXT>
/BODY
/DOC