<DOC>
<DOCID>TIANSHAN.522798</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-05-12 11:11:32</DATE>
</HEADER>
<BODY>
<HEADLINE>
<S ID=27947>
ئۇچتۇرپاندا زامانىۋى يېزا ئىگىلىك ئېكولوگىيە ساياھەتچىلىكى كەسىپلەر رايونى قۇرۇش ھەمكارلىق كېلىشىمى ئىمزالاندى
</S>
</HEADLINE>
<TEXT>
<S ID=27948>
   ئابدۇسالام نىياز خەۋەر قىلىدۇ: ئۇچتۇرپان ناھىيەسىدە چوڭ تىپتىكى زامانىۋى يېزا ئىگىلىك ئېكولوگىيە ساياھەتچىلىكى كەسىپلەر رايونى قۇرۇش تۈرىگە مەبلەغ سېلىش ھەمكارلىق كېلىشىمى يېقىندا ئىمزالاندى. بېيجىڭ ‹‹لياڭگۇ›› يېزا ئىگىلىك پەن – تېخنىكا چەكلىك شىركىتى قاتارلىق ئىككى كارخانا 5 مىليارد يۈەن مەبلەغ سېلىپ، بۇ ناھىيەدە زامانىۋى يېزا ئىگىلىك ئېكولوگىيە ساياھەتچىلىكى كەسىپلەر رايونى قۇرىدىغان بولدى.
</S>
<S ID=27949>
   ئۇقۇشىمچە، ناھىيە بىلەن كارخانىلار ئاساسلىقى بازا، بازار، ئەشيا ئوبوروتى ۋە ئىشلەپچىقىرىشنى بىر گەۋدىلەشتۈرۈش ئارقىلىق، زامانىۋى يېزا ئىگىلىك، ساياھەتچىلىك بىر گەۋدە قىلىنغان كەسىپلەر رايونىنى قۇرۇپ چىقىدىكەن. بۇ قۇرۇلۇشتا 7 – ئايدا ئىش باشلىنىدىكەن. قۇرۇلۇش ئىشقا كىرىشتۈرۈلگەندىن كېيىن، يىللىق مەھسۇلات قىممىتى 30 مىليارد يۈەنگە يەتكۈزۈلىدىكەن. چوڭ تىپتىكى زامانىۋى يېزا ئىگىلىك ئېكولوگىيە ساياھەتچىلىكى كەسىپلەر رايونى قۇرۇش ئۇچتۇرپان ناھىيەلىك پارتكوم، خەلق ھۆكۈمىتىنىڭ مەركەز، ئاپتونوم رايوننىڭ ئىستراتېگىيەلىك ئورۇنلاشتۇرمىلىرىنى ئەمەلىيلەشتۈرۈشتىكى بىر مۇھىم تەدبىرى بولۇپ، بۇ قۇرۇلۇش ناھىيەنىڭ يېزا ئىگىلىكىنى كەسىپلەشتۈرۈش تەرەققىياتىنى پائال ئىلگىرى سۈرىدىكەن.
</S>
</TEXT>
/BODY
/DOC