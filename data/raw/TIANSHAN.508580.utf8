<DOC>
<DOCID>TIANSHAN.508580</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-11 16:29:11</DATE>
</HEADER>
<BODY>
<HEADLINE>
<S ID=19356>
باي ناھىيەسى ئېكولوگىيەلىك مەدەنىيلىك قۇرۇلۇشىغا ئەھمىيەت بەردى
</S>
</HEADLINE>
<TEXT>
<S ID=19357>
    ئىختىيارىي مۇخبىرىمىز قۇربان سايىم خەۋىرى: باي ناھىيەسى «مۇھىت ئاسراشنى ئالدىنقى ئورۇنغا قويۇپ، ئېكولوگىيەلىك ناھىيە قۇرۇش» ئىدىيەسىنى مۇستەھكەم تۇرغۇزۇپ، «بايلىقنى ئىمكانىيەتلىك سىجىل ئېچىش، ئېكولوگىيەلىك مۇھىت ئىمكانىيەتلىك سىجىل بولۇش» تەرەققىيات يولىدا مېڭىپ، ئىقتىسادىي، ئىجتىمائىي ئىشلارنىڭ مۇھىت ئاسراش بىلەن ماس قەدەمدە تەرەققىي قىلىشىنى ئىلگىرى سۈردى.
</S>
<S ID=19358>
تەبىئىي ئورماننى، سۇلۇق يەرلەرنى، چۆلۈكلەردىكى تەبىئىي يېپىنچا ئۆسۈملۈكلەر ۋە بوستانلىقلارنى قوغداش قاتارلىق ئېكولوگىيەلىك قۇرۇلۇشنى كۈچەپ ئىلگىرى سۈرۈپ، تەبىئىي ئوتلاق ئېكولوگىيەسىنى قوغداش ياردەم مۇكاپات مېخانىزمىنى يولغا قويۇپ، يېزىلاردا مۇھىت ئاسراش بىلەن ئېكولوگىيە قۇرۇلۇشىنى ئاكتىپ ئىلگىرى سۈرۈپ، ئورمان بىلەن قاپلىنىش نىسبىتىنى يىلمۇ-يىل يۇقىرى كۆتۈردى.
</S>
<S ID=19359>
بۇلغانمىلارنى ئازايتىش تۈر قۇرۇلۇشىنى گەۋدىلىك چىڭ تۇتۇپ، 33 بۇلغانمىنى ئازايتىش تۈر قۇرۇلۇشىنى پۈتتۈرۈپ، تېخنىكىسى ئارقىدا قالغان، بۇلغانما قويۇپ بېرىشى بىر قەدەر يۇقىرى بولغان، تېرەك ئېلېكتىر ئىستانسىسىنى تاقىدى. مۇھىت تەسىرىنى باھالاش ۋە «ئۈچ بىر ۋاقىتتا بولۇش» تۈزۈمىنى قاتتىق ئىجرا قىلىپ، مۇھىت ئاسراش تارماقلىرىنى 188 قۇرۇلۇش تۈرىگە مۇھىت باھالاش خىزمىتىنى قانات يايدۇرۇشقا تەشكىللەپ، قۇرۇلۇش تۈرىدە «ئۈچ بىر ۋاقىتتا بولۇش»نى ئىجرا قىلىش نىسبىتىنى %100 كە يەتكۈزدى. ئاتموسفېرا بۇلغىنىشنىڭ ئالدىنى ئېلىش خىزمىتىنى ئومۇميۈزلۈك ئىلگىرى سۈرۈپ، ناھىيە دائىرىسىدىكى 12 كۆمۈر قالايدىغان پار قازاننى توختىتىپ، 1 مىليون 600 مىڭ يۈەن مەبلەغ سېلىپ، شەھەر رايونىنىڭ ھاۋا سۈپىتىنى ئاپتوماتىك ئۆلچەش پونكىتى قۇرۇپ چىقتى.
</S>
<S ID=19360>
سانائەتنىڭ ئاتموسفېرانى بۇلغىشىنى تۈزەش خىزمىتىنى چىڭ تۇتۇپ ياخشى ئىشلەپ، پولات-تۆمۈر، سېمونت قاتارلىق دۆلەت، ئاپتونوم رايون كونترول قىلىدىغان نۇقتىلىق سانائەت كارخانىلىرى ۋە 20 توننىدىن يۇقىرى كۆمۈر قالايدىغان پار قازانلارغا چىقىرىلغان كېرەكسىز گازلارنى ئاپتوماتىك نازارەت قىلىش ئۈسكۈنىسى ئورنىتىپ، ئۆلچەمگە يەتكۈزۈپ قويۇپ بېرىشنى ئىشقا ئاشۇردى.
</S>
</TEXT>
/BODY
/DOC