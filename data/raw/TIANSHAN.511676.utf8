<DOC>
<DOCID>TIANSHAN.511676</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-21 19:13:08</DATE>
</HEADER>
<BODY>
<HEADLINE>
<S ID=21261>
پىچان ناھىيەسىدە ئاياللارنىڭ ھوقۇق–مەنپەئىتىنى قوغداش تورى رەسمىي شەكىللەندى
</S>
</HEADLINE>
<TEXT>
<S ID=21262>
   مىجىت ئىبراھىم خەۋەر قىلىدۇ: پىچان ناھىيەلىك ئاياللار بىرلەشمىسى يېقىنقى يىللاردىن بۇيان ئاياللارنىڭ ھوقۇق – مەنپەئىتىنى قوغداش تور قۇرۇلۇشىنى مۇكەممەللەشتۈرۈش، قانۇن – تۈزۈم تەشۋىقاتىنى كۈچەيتىش ئارقىلىق، ئاياللارنىڭ ھوقۇق – مەنپەئىتىگە چېتىلىدىغان مەسىلىلەرنى توغرا بىر تەرەپ قىلىپ، ياخشى ئۈنۈمگە ئېرىشتى.
</S>
<S ID=21263>
  پىچان ناھىيەلىك ئاياللار بىرلەشمىسى ئەرزىيەت تۈزۈمى، رەھبەرلەر كۈتۈۋېلىش تۈزۈمى، ئاياللارغا قانۇن ياردىمى بېرىش تۈزۈمىنى مۇكەممەللەشتۈرۈپ، ئاياللارنىڭ ئەرز – شىكايىتى ۋە زىددىيەت – ماجىرالىرىنى ھەل قىلىشنى مۇھىم خىزمەت قاتارىدا تۇتتى.
</S>
<S ID=21264>
‹‹مۇرەسسە قىلىشتا ئالدىنقى ئورۇنغا قويۇش›› پىرىنسىپى بويىچە ئايال مۇرەسسە خادىملىرى ۋە ئەرزىيەت كادىرلىرىنىڭ سىياسىي ساپاسى، قانۇن ئېڭى ۋە مەسىلىلەرنى بىر تەرەپ قىلىش ئىقتىدارىنى ئۆستۈرۈپ، زىددىيەت – ماجىرالارنى پەسەيتىش، مەسىلىلەرنى ھەل قىلىشقا كۈچ سەرپ قىلدى.
</S>
<S ID=21265>
ئاياللار ئارىسىدا ‹‹قانۇننى ئۆگىنىش، قانۇننى بىلىش، قانۇننى ئىشلىتىش، قانۇنغا رىئايە قىلىش››نى تەشەببۇس قىلىپ، ئاياللارنىڭ ئۆز – ئۆزىنى قوغداش ئىقتىدارىنى ئۆستۈرۈپ، جەمئىيەتتە ئاياللارنى ھۆرمەتلەش، ئاياللارغا كۆڭۈل بۆلۈش، ئاياللار – بالىلارنى قوغداش كەيپىياتىنى ئەۋج ئالدۇردى.
</S>
<S ID=21266>
ھازىر ناھىيە بويىچە ئاياللارغا قانۇن ياردىمى بېرىش مەركىزىدىن بىرى، قانۇن ياردىمى بېرىش پونكىتىدىن 19 ى، زىددىيەت – ماجىرالارنى مۇرەسسە قىلىش كومىتېتىدىن 12 سى قۇرۇلدى، ئاياللارنىڭ ھوقۇق – مەنپەئىتىنى كاپالەتلەندۈرۈش قىزىق لىنىيەسىدىن 13ى تەسىس قىلىنىپ، ئاياللارنىڭ ھوقۇق – مەنپەئىتىنى كاپالەتلەندۈرۈش تورى رەسمىي شەكىللەندى.
</S>
<S ID=21267>
   يېقىنقى ئۈچ يىلدىن بۇيان ‹‹يېڭى نىكاھ قانۇنى››، ‹‹ئاياللارنىڭ ھوقۇق – مەنپەئىتىنى كاپالەتلەندۈرۈش قانۇنى››، ‹‹ئائىلە زۇلۇمىغا قارشى تۇرۇش قانۇنى›› قاتارلىق قانۇن – نىزاملار بويىچە 33 مەيدان لېكسىيە، 16 مەيدان زېھىن سىناش ياكى نۇتۇق سۆزلەش مۇسابىقىلىرى ئۇيۇشتۇرۇلۇپ، 7988 ئايال/قېتىم تەربىيەلەندى. 299 پارچە ئەرز – شىكايەت قوبۇل قىلىنىپ، بىر تەرەپ قىلىش نىسبىتى %98.2كە يەتتى.
</S>
<S ID=21268>
‏
</S>
</TEXT>
/BODY
/DOC