<DOC>
<DOCID>TIANSHAN.557887</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-20 11:41:40</DATE>
</HEADER>
<BODY>
<HEADLINE>
<S ID=54425>
قەشقەر سۆي كىتاب سۆھبىتى ئىلمىي جەمئىيىتى ئەزالىرى «مىللەتلەر ئىتتىپاقلىشىپ بىر ئائىلە كىشىلىرىدەك بولۇش ››پائالىيىتى سەپەرۋەرلىك يىغىنىنىڭ روھىنى ئەستايىدىل ئۆگەندى
</S>
</HEADLINE>
<TEXT>
<S ID=54426>
  ئىختىيارىي مۇخبىرىمىز مەۋلانجان ئابلەت خەۋىرى، فوتوسى:  قەشقەر سۆي كىتاب سۆھبىتى ئىلمىي جەمئىيىتىنىڭ 43 نەپەر ئەزاسى 17-ئۆكتەبىر بىر يەرگە جەم بولۇپ، ئاپتونوم رايوننىڭ «مىللەتلەر ئىتتىپاقلىشىپ بىر ئائىلە كىشىلىرىدەك بولۇش ››پائالىيىتى سەپەرۋەرلىك يىغىنىنىڭ روھىنى ئەستايىدىل ئۆگەندى ۋە مۇزاكىرە قىلدى.
</S>
<S ID=54427>
    قەشقەر سۆي كىتاب سۆھبىتى ئىلمىي جەمئىيىتىنىڭ رەئىسى ئابدۇكېرىم ھامۇق مۇنداق دېدى: قەشقەر سۆي كىتاب سۆھبىتى ئىلىمىي جەمئىيىتىنىڭ ئەزالىرى ‹‹مىللەتلەر ئىتتىپاقلىشىپ بىر ئائىلە كىشىلىرىدەك بولۇش›› پائالىيىتىدە ئۈلگە بولۇپ، ئەۋزەللىكنى جارى قىلدۇرۇپ، ئۆز ئالاھىدىلىكىگە بىرلەشتۈرۈپ، باشلامچى بولۇپ ئەمەلىي ئۈنۈم يارىتىشى كېرەك.
</S>
<S ID=54428>
كۈندىلىك تۇرمۇشتىن باشلاپ تۇتۇش قىلىش، كونكرېت ئىشلاردىن باشلاپ ئىشلەش، ئورتاق بەرپا قىلىش، دوستلۇق ھېسسىياتىنى چوڭقۇرلاشتۇرۇش كېرەك.
</S>
<S ID=54429>
ئۆزئارا تىل ئۆگىنىش، ئۆزئارا تەجرىبە ئۆگىنىش، ئۆز ئارا بىر – بىرىنىڭ روھىدىن ئۆگىنىش، ئۆرپ – ئادەتلىرىنى چۈشىنىش، ئوخشاشلىقلاردا بىرلىككە كېلىش، پەرقلەرنى ساقلاپ قېلىش، كۆپ خىللىقنى سىغدۇرۇش كېرەك.
</S>
<S ID=54430>
    قەشقەر سۆي كىتاب سۆھبىتى ئىلمىي جەمئىيىتىنىڭ باش كاتىپى ئابلەت جۈمە تۇپراق مۇنداق دېدى: «مىللەتلەر ئىتتىپاقلىشىپ بىر ئائىلە كىشىلىرىدەك بولۇش›› پائالىيىتىنى قانات يايدۇرۇشنىڭ مۇھىم ئەمەلىي ئەھمىيىتى ۋە تارىخىي ئەھمىيىتىنى چوڭقۇر تونۇش كېرەك.
</S>
<S ID=54431>
‹‹مىللەتلەر ئىتتىپاقلىشىپ بىر ئائىلە كىشىلىرىدەك بولۇش›› پائالىيىتىنى قانات يايدۇرۇش ئىجتىمائىي مۇقىملىق ۋە ئەبەدىي ئەمىنلىك باش نىشانىنى ئىزچىللاشتۇرۇش، ئەمەلىيلەشتۈرۈشتىكى مۇھىم تەدبىر.
</S>
<S ID=54432>
پائالىيەتنىڭ قانات يايدۇرۇلۇشى شىنجاڭنىڭ مۇقىم تەرەققىيات ۋەزىيىتى ۋەزىپىسىنى توغرا ئىگىلەپ، ھەر مىللەت كادىرلار، ئاممىنىڭ ئارزۇسىغا مايىل بولۇپ، مىللەتلەر ئىتتىپاقلىقىنى كۈچەيتىش، ئىجتىمائىي مۇقىملىقنى قوغداش، پارتىيە بىلەن ئاممىنىڭ، كادىرلار بىلەن ئاممىنىڭ مۇناسىۋىتىنى قويۇقلاشتۇرۇپ، ئاساسىي قاتلامنىڭ ئاساسىنى كۈچەيتىشتە زور ھەم چوڭقۇر ئەھمىيەتكە ئىگە.
</S>
</TEXT>
/BODY
/DOC