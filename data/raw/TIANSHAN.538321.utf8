<DOC>
<DOCID>TIANSHAN.538321</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-08-02 17:20:54</DATE>
</HEADER>
<BODY>
<HEADLINE>
<S ID=35917>
توقسۇ ناھىيەسىنىڭ پاسكىنا سۇ بىر تەرەپ قىلىش زاۋۇتىنى ئۆزگەرتىش (كېڭەيتىش) قۇرۇلۇشى تۈرى پۈتۈپ ئىشقا كىرىشتۈرۈلدى
</S>
</HEADLINE>
<TEXT>
<S ID=35918>
   ئىختىيارىي مۇخبىرلىرىمىز سىدىق مىجىت، گۈليار ھىمىت خەۋىرى:  توقسۇ ناھىيەسىنىڭ شەھەر-بازارلاردىكى پاسكىنا سۇنى بىر تەرەپ قىلىش زاۋۇتلىرىنى ئۆزگەرتىش (كېڭەيتىش) قۇرۇلۇشى تۈرى 27-ئىيۇل پۈتۈن لىنىيە بويىچە ئىشقا كىرىشتۈرۈلدى.
</S>
<S ID=35919>
   يېقىنقى يىللاردىن بۇيان، توقسۇ ناھىيەسى ئېكولوگىيەلىك مۇھىتنى قوغداش ئىدىيەسىنى مۇستەھكەم تۇرغۇزۇپ، مۇھىت ئاسراشنى ئالدىنقى ئورۇنغا قويۇپ، ئېكولوگىيەسى ياخشى ناھىيە قۇرۇش ئىستراتېگىيەسىنى ئومۇميۈزلۈك ئىزچىللاشتۇرۇپ، بىر تۈركۈم بۇلغىما تۈزەش ۋە ئېكولوگىيەلىك قۇرۇلۇش تۈرلىرىنى ئارقا-ئارقىدىن ئىشقا كىرىشتۈردى.
</S>
<S ID=35920>
سانائەت كارخانىلىرىنىڭ بۇلغىمىنى ئازايتىش تۈرىدە زور ئىلگىرىلەش ھاسىل قىلىنىپ، تەۋەلىكتىكى مۇھىت سۈپىتىمۇ يىلدىن-يىلغا ياخشىلاندى.
</S>
<S ID=35921>
   ئىگىلىنىشىچە، توقسۇ ناھىيەلىك شەھەر-بازارلاردىكى پاسكىنا سۇنى بىر تەرەپ قىلىش زاۋۇتلىرىنى ئۆزگەرتىش (كېڭەيتىش) قۇرۇلۇشى تۈرىدە 2015-يىلى 7-ئايدا قۇرۇلۇش باشلانغان بولۇپ، بۇ تۈر ئىشقا كىرىشتۈرۈلگەندىن كېيىن، توقسۇ ناھىيەسىنىڭ ناھىيە بازىرى دائىرىسى ئىچىدىكى پاسكىنا سۇلار ئومۇميۈزلۈك يىغىلىپ، كۈنىگە 10000m3/d كۆلەمدىكى پاسكىنا سۇنى بىر تەرەپ قىلىنغان، بىر تەرەپ قىلىنغاندىن كېيىنكى سۇنىڭ سۈپىتى يۇقىرى كۆتۈرۈلۈپ، پاسكىنا سۇ، يەر ئاستى سۈيى بۇلغىنىشى ئۈنۈملۈك تىزگىنلىنىپ، يەر ئاستى سۈيى بايلىق مەنبەسى قوغدالغان.
</S>
</TEXT>
/BODY
/DOC