<DOC>
<DOCID>TIANSHAN.511179</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-19 11:51:44</DATE>
</HEADER>
<BODY>
<HEADLINE>
<S ID=20751>
بورتالا ئوبلاستىدا كەنتكە چۈشكەن كادىرلار خىزمەتلەرگە كىرىشىپ كەتتى
</S>
</HEADLINE>
<TEXT>
<S ID=20752>
    ئابدۇغېنى ھاجىيۇپ، يۈسۈپچان سىدىق خەۋىرى: بورتالا ئوبلاستلىق ج خ ئىدارىسىدىن ‹‹ئۈچ ئەل›› خىزمىتى بىلەن چىندېل يېزىسىنىڭ بۇنخۇنتى كەنتىگە چۈشكەن خىزمەت گۇرۇپپىسىنىڭ باشلىقى، بورتالا ئوبلاستلىق ج خ ئىدارىسى قوغداش باشقارمىسىنىڭ باشلىقى باتا 25 – فېۋرال ئۆزىگە تونۇشلۇق بۇ كەنتكە كېلىپ خىزمىتىنى باشلىۋەتتى.
</S>
<S ID=20753>
    كەنت ئاھالىلىرى باتانىڭ كەنتكە قايتا كەلگەنلىكىنى كۆرۈپلا ئۇنى ئورۇۋېلىپ، قىزغىن پاراڭغا چۈشتى.
</S>
<S ID=20754>
كەنتكە چۈشكەن خىزمەت گۇرۇپپىسىنىڭ قىلغان ئىشلىرى توغرىسىدا گەپ بولۇنغاندا كەنت ئاھالىلىرى ئۇلارنىڭ گۇرۇپپىسىنى توختىماي ماختىشاتتى.
</S>
<S ID=20755>
    كەنت ئاھالىسى تاڭنۇر ئابدۇل بىزگە بىر پارچە سۈرەتنى كۆرسىتىپ تۇرۇپ مۇنداق دېدى: قاراڭلا، بۇ گۇرۇپپا باشلىقى باتا بىزگە ياردەملىشىپ تېرىپ بەرگەن قوناقلار، كەنت ئاھالىلىرىگە ياساپ بەرگەن يول ۋە كەنت يوللىرىغا ئورنىتىپ بەرگەن چىراغلار، بۇ، ۋاڭ شۇجى بىزگە ئەكىلىپ بەرگەن ئۇن ۋە يوتقان، بۇلار بىزنىڭ تەربىيەلەش كۇرسىغا قاتناشقاندىكى سۈرەتلەر، بۇ كۇرستا مەن يەنە شەرەپ گۇاھنامىسىمۇ ئالدىم.
</S>
<S ID=20756>
    بورتالا شەھەرلىك پارتكوم تەشكىلات بۆلۈمىدىن چىندېل يېزىسىنىڭ شابۇرتا كەنتىگە چۈشكەن خىزمەت گۇرۇپپىسىنىڭ باشلىقى باتۇ مۇنداق دېدى: ئالدىنقى ئىككى تۈركۈمدىكى ‹‹ئۈچ ئەل›› خىزمەت گۇرۇپپىسى نۇرغۇن خىزمەتلەرنى ئىشلەپ، بىزنىڭ 3 – تۈركۈمدىكى خىزمەتلىرىمىزنىڭ يۈرۈشۈشىگە مۇستەھكەم ئاساس سالدى.
</S>
<S ID=20757>
بىز بۇ يىل خىزمەتلەرنى تېخىمۇ ياخشى ئىشلەپ، ياخشى نەتىجىلەرنى قولغا كەلتۈرۈشىمىز كېرەك.
</S>
<S ID=20758>
    ئىگىلىشىمىزچە، بورتالا ئوبلاستى بۇ يىللىق ‹‹ئۈچ ئەل›› خىزمىتىدە بۇلتۇرقى نۇقتىلىق ياردەم بېرىش مۇناسىۋىتىنى ساقلاپ قېلىش ۋە تۆۋەنگە چۈشىدىغان كادىرلارنى ئۆزگەرتمەسلىك ئاساسىدا، ئوبلاست بويىچە 295 خىزمەت گۇرۇپپىسى تەشكىللەپ، 2338 ئورگان كادىرىنى تۆۋەنگە چۈشۈرگەن.
</S>
<S ID=20759>
ئۇلار 25 – فېۋرال ئۆزلىرىنىڭ يېڭى خىزمەت ئورۇنلىرىغا بارغاندىن كېيىن ئاساسنى مۇستەھكەملەپ، تەرەپلەرنىڭ كۈچىنى مۇجەسسەملەپ، ئاساسىي قاتلام تەشكىلىنى كۈچەيتىش، ‹‹دىن ئەسەبىيلىك ئىدىيەسىنى تۈگىتىش››نى تېزلىتىش، خەلق تۇرمۇشىنى ياخشىلاشتىن ئىبارەت ئۈچ تۈرلۈك نۇقتىلىق خىزمەتنى يېتەكچى قىلغان ھالدا خىزمەتلەرنى باشلىۋەتكەن.
</S>
</TEXT>
/BODY
/DOC