<DOC>
<DOCID>TIANSHAN.523951</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-05-19 16:23:18</DATE>
</HEADER>
<BODY>
<HEADLINE>
<S ID=28520>
سېرىسنىڭ تىجارەت ماھارىتى
</S>
</HEADLINE>
<TEXT>
<S ID=28521>
   سېرىس بىر تۈرلۈك ماللار شىركىتىنىڭ مال ساتقۇچىسى ئىدى، ئۇنىڭ تىجارەت ماھارىتى يۇقىرى بولۇپ، باشقا خىزمەتچىلەر ساتالمىغان مەھسۇلاتلار ئۇنىڭ قولىغا چۈشۈپ قالسا دەرھال سېتىلىپ تۈگەيتتى.
</S>
<S ID=28522>
   بىر قېتىم ئۇ بىر خېرىدارىنى يوقلاپ بارىدۇ، خېرىدارنىڭ ماگىزىنىغا كىرىپ، پول ئۈستىدە ئويۇنچۇق ئويناۋاتقان بەش ياشلاردىكى بىر قىزنى كۆرىدۇ. بۇ قىز ئىنتايىن ئوماق بولۇپ، سېرىس ناھايىتى تېزلا ئۇنىڭ بىلەن يېقىن دوستلاردىن بولۇپ قالىدۇ. قىزنىڭ دادىسى قولىدىكى ئىشىنى تۈگىتىپ ئۇنىڭ بىلەن كۆرۈشىدۇ ھەم ئۇزاقتىن بېرى سېرىسنىڭ مەھسۇلاتلىرىنى زاكاز قىلالمىغانلىقىدىن ئەپسۇسلىنىدۇ. سېرىس ئۇنىڭغا ماللىرىنى تونۇشتۇرۇشقا ئالدىراپ كەتمەي، ئۇنىڭ قىزىنىڭ بەكمۇ ئوماقلىقىنى ئېيتىدۇ ۋە بىرلىكتە ئويۇنچۇق ئويناپ كۆڭۈللىرىنى ئاچىدۇ.
</S>
<S ID=28523>
   بۇ خېرىدار سېرىسقا:
</S>
<S ID=28524>
   قارىسام قىزىمنى ياخشى كۆرۈپ قالغاندەك قىلىسىز، ئەگەر قولايلىق بولسا بۈگۈن كەچ ئۆيىمىزگە كېلىپ قىزىمنىڭ تۇغۇلغان كۈنى زىياپىتىگە داخىل بولغايسىز، ئۆيىمىز بۇ ماگىزىنغا يېقىنلا يەردە، – دەيدۇ.
</S>
<S ID=28525>
   سېرىس ئىشلىرىنى تۈگىتىپ، ئۆيىگە قايتىپ ئېسىل بىر سوۋغا تەييارلاپ ئۇ قىزنىڭ تۇغۇلغان كۈن زىياپىتىگە قاتنىشىدۇ. كەچلىك زىياپەتتە كۆپچىلىك راسا ئويناپ كۆڭۈللىرىنى ئاچىدۇ. سېرىس ئۆيىگە قايتقاندا قولىدا بىر زاكاز تالونى، يەنى ئۇ ئەزەلدىن ئېرىشىپ باقمىغان زاكاز تالونى بار ئىدى. شۇنىڭدىن كېيىن پۈتكۈل تىجارەت داۋامىدا سېرىس خېرىدارنىڭ قىزىغا دوستلارچە مۇئامىلە قىلىدۇ، شۇنداق قىلىپ خېرىدار بىلەن ياخشى مۇناسىۋەت ئورنىتىپ، ئەڭ ئاخىرى ئويلاپ يەتمىگەن تىجارەت مۇددىئاسىغا يېتىدۇ.
</S>
<S ID=28526>
   تىجارەت جەريانى خېرىدارلار بىلەن ھەمكارلىقنى ئورنىتىش جەريانىدۇر، شۇڭا ماللارنى رەسمىي تونۇشتۇرۇشتىن بۇرۇن، خېرىدارلارغا قىزغىن مۇئامىلىدە بولۇش خېرىدار بىلەن بولغان ئارىلىقنى ئۈنۈملۈك يېقىنلاشتۇرىدۇ.
</S>
<S ID=28527>
ئالىمجان ھەسەن تەرجىمىسى
</S>
<S ID=28528>
‏
</S>
</TEXT>
/BODY
/DOC