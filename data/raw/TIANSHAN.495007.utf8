<DOC>
<DOCID>TIANSHAN.495007</DOCID>
<HEADER>
<CLASS>خەلقئارا</CLASS>
<DATE>2016-02-01 18:13:24</DATE>
</HEADER>
<BODY>
<HEADLINE>
<S ID=8421>
سۈرىيە ھۆكۈمىتى تېررورلۇق تەشكىلاتلىرىنىڭ پارتلىتىش ۋەقەلىرىنى سادىر قىلىپ تىنچلىق سۆھبىتىگە بۇزغۇنچىلىق قىلغانلىقىنى ئەيىبلىدى
</S>
</HEADLINE>
<TEXT>
<S ID=8422>
   سۈرىيە دىپلوماتىيە مىنىستىرلىقى تۈنۈگۈن پايتەخت دەمەشقنىڭ شەھەر سىرتىدا زەنجىرسىمان پارتلىتىش ھۇجۇمى يۈز بەرگەنلىكى مۇناسىۋىتى بىلەن بىرلەشكەن دۆلەتلەر تەشكىلاتىنىڭ باش كاتىپى ۋە خەۋپسىزلىك كېڭىشىنىڭ رەئىسىگە خەت يېزىپ، تېررورلۇق تەشكىلاتلىرى پارتلىتىش ھۇجۇمى سادىر قىلىپ تىنچلىق سۆھبىتىگە بۇزغۇنچىلىق قىلدى، دەپ ئەيىبلىدى.
</S>
<S ID=8423>
   سۈرىيە دىپلوماتىيە مىنىستىرلىقى مۇنداق دېدى: تېررورلۇق تەشكىلاتلىرىنىڭ بۇنداق قىلىشتىكى مەقسىتى ئالاقىدار تەرەپلەرنىڭ تىنچلىق سۆھبىتىدىكى تىرىشچانلىقىنى بۇزۇش، سۈرىيە خەلقى ئارىسىدا ۋەھىمە پەيدا قىلىپ، سۈرىيە ھۆكۈمەت ئارمىيەسىنىڭ ھۇجۇمىغا ئۇچراۋاتقان تېررورلۇق تەشكىلاتلىرىنىڭ جەڭگىۋارلىقىنى ئۆستۈرۈش.
</S>
<S ID=8424>
   سۈرىيە دىپلوماتىيە مىنىستىرلىقى خېتىدە مۇنداق دەپ تەكىتلىدى: تېررورىزمغا زەربە بېرىش مەسىلىسىدە سىياسىيلاشتۇرۇشتىن، قوش ئۆلچەم قوللىنىشتىن ساقلىنىپ، ئالاقىدار خەلقئارا قانۇن بەلگىلىمىلەرگە ئەمەل قىلىپ، سۈرىيە ھۆكۈمىتىنىڭ تېررورىزمغا زەربە بېرىش تىرىشچانلىقىنى قوللاش زۆرۈر.
</S>
</TEXT>
/BODY
/DOC