<DOC>
<DOCID>TIANSHAN.502229</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-26 12:11:10</DATE>
</HEADER>
<BODY>
<HEADLINE>
<S ID=16107>
مۇلازىمەت ئىشىك ئالدىغىچە يەتكۈزۈلۈپ، مېيىپلەرگە قولايلىق يارىتىلدى
</S>
</HEADLINE>
<TEXT>
<S ID=16108>
    ئادالەت ئابدۇۋەلى خەۋەر قىلىدۇ: كۇچا ناھىيەلىك مېيىپلەر بىرلەشمىسى 1 – ئاينىڭ 15 – كۈنى ناھىيەلىك خەلق دوختۇرخانىسىنىڭ دوختۇر، سېسترالىرىنى تەشكىللەپ، ئالاقاغۇ بازىرىغا بېرىپ، ئۇزاق يىل پالەچ بولۇپ يېتىپ قالغان مېيىپلەرنىڭ مېيىپلىك دەرىجىسىنى باھالاپ، شۇ يەردىلا مېيىپلىك كىنىشكىسى بېجىرىپ بېرىپ، ئۇلارنىڭ كىنىشكا بېجىرىشى قىيىن بولۇش مەسىلىسىنى ھەل قىلدى.
</S>
<S ID=16109>
    شۇ كۈنى ئالاقاغۇ بازارلىق شىپاخانا مېيىپلىك كىنىشكىسى بېجىرگىلى كەلگەنلەر بىلەن لىق تولدى، خىزمەتچىلەر تىزىملاش جەدۋىلى تارقىتىپ، مېيىپلىك كىنىشكىسى بېجىرىدىغانلارنىڭ ئۇچۇرلىرىنى يىغىش بىلەن ئالدىراش بولۇپ كەتتى.
</S>
<S ID=16110>
ئەمەت بايىز يارىلانغاندىن كېيىن، نورمال ماڭالمايدىغان بولۇپ قالغانىدى.
</S>
<S ID=16111>
ئۇ مۇنداق دېدى: بۇ قېتىم ناھىيەلىك خەلق دوختۇرخانىسىدىكى دوختۇرلار كېلىپ تەكشۈرۈپ، مېيىپلىك دەرىجەمنى باھالاپ بېكىتىپ بەردى.
</S>
<S ID=16112>
ئۇلارنىڭ بۇ مۇلازىمىتىدىن بەك مەمنۇن بولدۇم.
</S>
<S ID=16113>
    كۇچا ناھىيەلىك مېيىپلەر بىرلەشمىسى مېيىپلەرنىڭ ساغلاملىقىنى ئەسلىگە كەلتۈرۈش مەركىزىنىڭ مەسئۇلى مۇنداق دېدى: بۇ مېيىپلەر سالامەتلىكىنىڭ يار بەرمەسلىكى، قاتناشنىڭ قولايسىز بولۇشى، كىنىشكا بېجىرىش تەرتىپلىرىنى بىلمەسلىكى، شۇنداقلا بەلگىلەنگەن دوختۇرخانىغا بېرىپ تەكشۈرۈتۈپ باھالاش رەسمىيەتلىرىنى بېجىرەلمەسلىكى تۈپەيلىدىن تا ھازىرغىچە كىنىشكا بېجىرەلمەي كەلگەنىدى.
</S>
<S ID=16114>
بۇ قېتىم بۇ ئىشلارنى بىراقلا بېجىرىپ بېرىپ، ئۇلارنى خاتىرجەم قىلدۇق.
</S>
<S ID=16115>
بۇ كىنىشكىنى بېجىرگەندە ئۇلار بىر قىسىم ئېتىبار سىياسەتلەردىن بەھرىمەن بولالايدۇ.
</S>
<S ID=16116>
بۇنىڭدىن كېيىن ھەر جۈمە كۈنى بىر يېزا ياكى بازارغا بېرىپ، مېيىپلىك كىنىشكىسىنى ھەقسىز بېجىرىپ بېرىمىز.
</S>
<S ID=16117>
‏    
</S>
</TEXT>
/BODY
/DOC