<DOC>
<DOCID>TIANSHAN.545933</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-09-01 12:12:25</DATE>
</HEADER>
<BODY>
<HEADLINE>
<S ID=44960>
مائارىپچىلار ‹‹مائارىپ›› مەھەللىسىدىكى بالىلارنىڭ غېمىنى يېدى
</S>
</HEADLINE>
<TEXT>
<S ID=44961>
   گۈلبوستان مەمەت، لىن خەيجاڭ خەۋەر قىلىدۇ: ئاقسۇ شەھەرلىك مائارىپ ئىدارىسىدىن ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى بىلەن ئاقسۇ شەھىرىنىڭ يېڭى شەھەر كوچا باشقارمىسى ‹‹مائارىپ›› مەھەللىسىگە چۈشكەن كادىرلار مەھەللىگە چۈشكەندىن كېيىن، بالىلارنىڭ غېمىنى يەپ، ھەقىقىي مائارىپچىلارغا خاس خىسلىتىنى نامايان قىلىپ، ئەمەلىي ھەرىكىتى بىلەن بۇ مەھەللىدىكى ئوقۇغۇچىلار ۋە ئاتا – ئانىلارنىڭ قەلبىدىن چوڭقۇر ئورۇن ئالدى.
</S>
<S ID=44962>
   خىزمەت گۇرۇپپىسىدىكى كادىرلار ‹‹مائارىپ›› مەھەللىسىگە كەلگەندىن كېيىن، ئائىلە زىيارىتى جەريانىدا بۇ مەھەللىدىكى بىر قىسىم مەكتەپ يېشىغا توشقان بالىلارنىڭ ھەر خىل سەۋەبلەر بىلەن مەكتەپكە كىرەلمەيۋاتقانلىقىنى ئۇقۇپ، ئاقسۇ شەھەرلىك 9 – باشلانغۇچ مەكتەپ بىلەن ئالاقىلىشىش ئارقىلىق، ئۇلارنى مەكتەپ قوينىغا ئېلىپ كەلدى.
</S>
<S ID=44963>
   بۇ مەھەللىدىكى سەككىز ياشلىق ئۈمىدجان يۈسۈپنىڭ دادىسى كىچىك ۋاقتىدا تۈگەپ كەتكەن بولۇپ، ئانىسى قايتا ياتلىق بولۇپ باشقا يۇرتقا كەتكەچكە، ياشانغان مومىسى ئۇنىڭ ھالىدىن خەۋەر ئېلىپ كېلىۋاتاتتى.
</S>
<S ID=44964>
ئىلگىرى ئۈمىدجاننىڭ ئاتا – ئانىسى بالىسىنى نوپۇسقا ئالدۇرمىغاچقا، مەكتەپكە كىرەلمەي قالغانىدى، ئۇ بۇ قېتىم خىزمەت گۇرۇپپىسىدىكى كادىرلارنىڭ ياردىمىدە مەكتەپتە ئوقۇيالايدىغان بولدى.
</S>
<S ID=44965>
   ئۈمىدجاننىڭ مومىسى قۇربانخان روزى مۇنداق دېدى: نەۋرەمنىڭ شۇنداق ئوقۇغۇسى بولسىمۇ، نوپۇسى بولمىغاچقا مەكتەپكە كىرگۈزەلمەي يۈرەتتۇق، مەھەللىمىزگە چۈشكەن كادىرلار بۇ غېمىمىزنى تۈگەتتى، تېخى نەۋرەمگە ئوقۇش قوراللىرىمۇ سوۋغا قىلدى، بىز ئۇلاردىن كۆپ مىننەتدار.
</S>
<S ID=44966>
   خىزمەت گۇرۇپپىسىدىكى كادىرلار ئاممىغا ياردەم بېرىشتە نوقۇل ماددىي بۇيۇمنى ئاساس قىلماستىن، ئاممىنىڭ ئەمەلىي ئەھۋالىغا ئاساسەن ئۇلار ئەڭ ئېھتىياجلىق بولغان مەسىلىلەرنى ھەل قىلىپ، ئۇلارنى رازى قىلدى.
</S>
<S ID=44967>
   خىزمەت گۇرۇپپىسىنىڭ باشلىقى لىن خەيجاڭ مۇنداق دېدى: بىز ئالدى بىلەن بىر مائارىپچى، ئەگەر چوڭ ئىشلار قولىمىزدىن كەلمىسە، بىز چوقۇم قۇربىمىز يېتىدىغان كىچىك ئىشلار ئارقىلىق ئاممىنى رازى قىلىشقا تىرىشىمىز، قىسقىغىنا بىر يىلدا كۈچىمىزنىڭ يېتىشىچە بۇ يەردىكى ئوقۇغۇچىلار ۋە ئاتا – ئانىلارنى مەنپەئەتلەندۈرىمىز.
</S>
</TEXT>
/BODY
/DOC