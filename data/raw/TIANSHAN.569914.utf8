<DOC>
<DOCID>TIANSHAN.569914</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-12-06 16:10:22</DATE>
</HEADER>
<BODY>
<HEADLINE>
<S ID=63461>
پۇقراۋى كارخانىچىلار دېھقانلار بىلەن قوشماقلىشىپ تۇغقان بولدى
</S>
</HEADLINE>
<TEXT>
<S ID=63462>
 مۇنىردىن تۇنىياز خەۋەر قىلىدۇ: 2013 – يىلى ئالىي مەكتەپنى پۈتكۈزۈپ جېجياڭدىن ئاقسۇغا كېلىپ، دادىسىنىڭ ئۆي مۈلۈك شىركىتىگە ياردەملىشىۋاتقان ليۇ جىپىڭ مىللەتلەر ئىتتىپاقلىقى ۋە نامراتلارنى دەل جايىدا يۆلەش ئۆتكىلىگە ھۇجۇم قىلىشقا بىر كىشىلىك ھەسسە قوشۇشنى ئۈمىد قىلاتتى.
</S>
<S ID=63463>
11 – ئاينىڭ 22 – كۈنى ليۇ جىپىڭ تەشەببۇسكارلىق بىلەن ئارال بازىرىنىڭ تۇربەت يۇقىرىقى مەھەللە كەنتىدىكى ئايىمگۈل ئالتۇن بىلەن قوشماقلىشىپ تۇغقان بولۇپ، ئۇلارغا تۇغقاندارچىلىقىنى يەتكۈزدى.
</S>
<S ID=63464>
بۇ كۈنى سىرتتا قار يېغىۋاتقان بولسىمۇ، ئايىمگۈل ئالتۇن ليۇ جىپىڭ بىلەن ئۆزىنىڭ تۇغقان بولىدىغانلىقىنى ئاڭلاپ، ئەتىگەندىلا تەييارلىق قىلىپ، ئەزەلدىن يۈز كۆرۈشۈپ باقمىغان ئىنىسى ليۇ جىپىڭنى ساقلاپ تۇردى.
</S>
<S ID=63465>
 ئايىمگۈل ئالتۇننىڭ ئائىلىسىدە ئالتە جان بولۇپ، قىزى بىلەن ئوغلى مەكتەپتە ئوقۇيتتى.
</S>
<S ID=63466>
ئۇنىڭدىن باشقا يەنە ئىككى ياشلىق قوش كېزەك ئوغلى بولۇپ، بىر ئائىلە كىشىلىرى ئېرى ئەركىن ھامۇتنىڭ ئىشلەمچىلىك قىلىپ تاپقان پۇلىغا قاراشلىق ئىدى.
</S>
<S ID=63467>
بۇ ئەھۋالنى بىلگەن ليۇ جىپىڭ ئۇن، گۈرۈچ، ياغ ئېلىپ ئايىمگۈل ئالتۇننىڭ ئۆيىگە باردى.
</S>
<S ID=63468>
ئۇ ئاپارغان سوۋغاتلارنى ئاچىسىنىڭ قولىغا تۇتقۇزغاندا بىر ئائىلە كىشىلىرى قەھرىتان سوغۇقتا ئاجايىپ ئىللىقلىق ھېس قىلدى.
</S>
<S ID=63469>
 ليۇ جىپىڭ مۇنداق دېدى: بىز قوشماقلىشىپ تۇغقان بولدۇق، ھېيت – بايراملاردا ئۇلارنى يوقلاپ تۇرىمەن.
</S>
<S ID=63470>
سوغۇقتىكى مېھىر – مۇھەببەت، قاردىكى ئىللىقلىق ئايىمگۈل ئالتۇننى بەكمۇ تەسىرلەندۈردى.
</S>
<S ID=63471>
ئۇ ئەتىگەندىلا تەييارلاپ قويغان يەرلىك تۇخۇمنى كۈرۈشۈش سوۋغىسى سۈپىتىدە ليۇ جىپىڭنىڭ تېتىپ كۆرۈشىگە بەردى.
</S>
<S ID=63472>
ليۇ جىپىڭ جىيەنى بىلەن تۇخۇم سوقۇشتۇرۇپ، ئىچقويۇن – تاشقويۇن بولۇپ كېتىشتى.
</S>
<S ID=63473>
ئايىمگۈل ئالتۇن مۇنداق دېدى: بىزنى بۈگۈن ليۇ جىپىڭ قاتارلىق بىر تۈركۈم باشلىقلار يوقلاپ كەپتۇ، بۇلارنىڭ بىزگە مەدەت بېرىشى بىلەن بىزمۇ ئىلمىي تېرىقچىلىق قىلىپ، ئىككى مو تېرىلغۇ يېرىمىزگە يۇقىرى ھوسۇللۇق زىرائەتلەرنى تېرىش بىلەن بىللە قوشۇمچە كەسىپ بىلەن شۇغۇللىنىپ نامراتلىقتىن قۇتۇلۇپ پارتىيە، ھۆكۈمەتنىڭ ئۈمىدىنى يەردە قويماسلىققا تىرىشىمىز.
</S>
<S ID=63474>

</S>
</TEXT>
/BODY
/DOC