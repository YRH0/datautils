<DOC>
<DOCID>TIANSHAN.575516</DOCID>
<HEADER>
<CLASS>خەلقئارا</CLASS>
<DATE>2016-12-29 13:24:17</DATE>
</HEADER>
<BODY>
<HEADLINE>
<S ID=68757>
ھەمكارلاشقاندىلا ئورتاق نەپكە ئېرىشكىلى بولىدۇ، سودا ئۇرۇشى قىلىشنىڭ ھاجىتى يوق
</S>
</HEADLINE>
<TEXT>
<S ID=68758>
 جۇڭگو يېقىنقى يىللاردىن بۇيان، ئاسىيا – تىنچ ئوكيان رايونى، ھەتتا يەر شارى ئۇل مۇئەسسەسە قۇرۇلۇشى ئالاقىسىنى راۋانلاشتۇرۇشنى پائال ئىلگىرى سۈرۈپ، ئاسىيا ئۇل مۇئەسسەسىلەرگە مەبلەغ سېلىش بانكىسى قۇرۇشنى باشلامچىلىق بىلەن تەشەببۇس قىلىپ، جۇڭگونىڭ تەرەققىياتىنى ئاسىيا – تىنچ ئوكيان رايونى، ھەتتا دۇنيانىڭ تەرەققىياتى بىلەن بىرلەشتۈرۈپ، جۇڭگونىڭ تەرەققىيات تېز پويىزى ئارقىلىق رايون ۋە دۇنيانىڭ ئورتاق تەرەققىياتىغا تۈرتكە بولۇش مەقسىتىدە، رايونلار ئارا ئومۇميۈزلۈك ئىقتىسادىي ھەمراھلىق مۇناسىۋىتى كېلىشىمىنى ماس ئىلگىرى سۈردى ھەم ئاسىيا – تىنچ ئوكيان ئەركىن سودا رايونى سىستېمىسىنىڭ ئومۇميۈزلۈك قاپلىنىشىنى ئىلگىرى سۈردى.
</S>
<S ID=68759>
بۇ توغرىدا جۇڭگو مەيلى ئۇقۇم جەھەتتە يۇقىرى قاتلامدىن لايىھەلەشتە بولسۇن ياكى باشقا دۆلەتلەرگە ئۆز دۆلىتىنىڭ كۈندىن – كۈنگە ئېچىۋېتىلىۋاتقان بازىرىنى ئېچىۋېتىشتە بولسۇن ۋە ياكى ھەمكارلىق ھەمراھلىرىغا كاپىتال بىلەن تېخنىكا كىرگۈزۈشتە بولسۇن، دۇنيادا ئالدىنقى قاتاردا ماڭدى.
</S>
<S ID=68760>
 ئەمما، جۇڭگونىڭ ھەرقايسى دۆلەتلەر بىلەن بولغان ئاكتىپ ھەمكارلىشىش ھەرىكىتىگە زىت بولغىنى، ياۋروپا، ئامېرىكا قىتئەسىدىكى بەزى دۆلەتلەر سودا ئۇرۇشى قوزغاش سوغۇق شامىلى چىقىرىۋاتىدۇ.
</S>
<S ID=68761>
مەسىلەن: ياۋروپا يېقىندا جۇڭگونىڭ كۆپلىگەن پولات – تۆمۈر مەھسۇلاتلىرىنى تۆكمە قىلىپ سېتىشقا قارشى تۇرۇش بويىچە ئارقا – ئارقىدىن تەكشۈردى.
</S>
<S ID=68762>
ئامېرىكا زۇڭتۇڭى ترامپمۇ جۇڭگو – ئامېرىكا سودا مەسىلىسىگە قايتا – قايتا سوئال قويدى، ھەتتا ‹‹جۇڭگودىن ئىمپورت قىلىنغان تاۋارلاردىن تاموژنا بېجى ئېلىشنى كۆپەيتىش كېرەك›› دەپ جار سالدى.
</S>
<S ID=68763>
بۇلار كەلگۈسىدە جۇڭگو بىلەن ئامېرىكىنىڭ نورمال، ساغلام سودا ھەمكارلىقىغا ئېغىر تەسىر يەتكۈزىدۇ.
</S>
<S ID=68764>
 ئىقتىسادىي تەرەققىيات ئىستېمال، ئېكسپورت ۋە مەبلەغ سېلىشتىن ئىبارەت ئۈچ تەرەپنىڭ تەڭ كۈچ چىقىرىشىغا تايىنىدۇ.
</S>
<S ID=68765>
جۇڭگو ھازىر دۆلەت ئىچىدىكى ئىستېمال بازىرىنى تېز سۈرئەتتە كېڭەيتىۋاتىدۇ، بۇ، جۇڭگونىڭ ئۆز ئەمەلىي كۈچىگە تايىنىپ ئېشىشنى ئىشقا ئاشۇرۇشىغا غايەت زور ھەرىكەتلەندۈرگۈچ كۈچ قوشىدۇ، شۇنداقلا ھەرقايسى دۆلەتلەرنىڭ پۇرسەتنى تۇتۇشىغا شارائىت يارىتىپ بېرىدۇ.
</S>
<S ID=68766>
بىر جەھەتتىن، جۇڭگونىڭ مال ئىمپورتى دۇنيادا 2 – ئورۇندا بولۇپ، جۇڭگونىڭ تەرەققىياتى ئوبيېكتىپ جەھەتتە خەلقئارا جەمئىيەتنىڭ ئورتاق تەرەققىياتىنى زور كۈچ بىلەن ئىلگىرى سۈرىدۇ؛ يەنە بىر جەھەتتىن، بۇلتۇردىن بۇيان جۇڭگو ساپ كاپىتال چىقىرىدىغان دۆلەتكە ئايلاندى، جۇڭگونىڭ كاپىتال ۋە تېخنىكىسىنىڭ چەت ئەللەرگە ئېقىشى دۇنيا تەرەققىياتىدىكى بىر يارقىن نۇقتىغا ئايلاندى.
</S>
<S ID=68767>
 جۇڭگونىڭ تەرەققىياتى دۇنياغا ئاكتىپ كۈچ بېغىشلايدۇ، ئەمما ھەرقايسى دۆلەتلەر تەرەققىياتىنىڭ تۈپ ھەرىكەتلەندۈرگۈچ كۈچى يەنىلا شۇ دۆلەتنىڭ ئۆزىدە.
</S>
<S ID=68768>
غەربتىكى بەزى دۆلەتلەر جۇڭگو تەرەققىياتىنىڭ دۇنيا تەرەققىياتىغا قوشقان تۆھپىسىنى كۆرمەسكە سېلىپ، جۇڭگونى ‹‹ماللىرىنى سىرتقا تۆكمە قىلىپ ساتتى›› دەپ ئەيىبلىدى، بۇ، ئەمەلىيەتكە ئۇيغۇن بولمايلا قالماستىن، بەلكى شۇ دۆلەتلەرنىڭ ئۆز ئىستېمالىنىڭ ئېشىشىنىڭ ئاجىزلىقى ۋە يېڭىلىق يارىتىش كۈچىنىڭ يېتەرسىزلىكىدەك رېئاللىققا سەل قارىغانلىقىدىن دېرەك بېرىدۇ.
</S>
<S ID=68769>
بۇ، ھەم ياۋروپا، ئامېرىكا قىتئەسىدىكى بەزى دۆلەتلەرنىڭ ئۆزىنىڭ ئىقتىسادىي ھالىتىنى توغرا تونۇپ يېتىشىگە پايدىسىز، ھەم ھەرقايسى دۆلەتلەرنىڭ ئىتتىپاقلىشىپ ئورتاق نەپ ئېلىشى، بىرلىكتە ھەمكارلىشىشىغىمۇ پايدىسىز.
</S>
<S ID=68770>
 ياۋروپا، ئامېرىكا قىتئەسىدىكى دۆلەتلەر خېرىدار چاقىرىپ مەبلەغ كىرگۈزۈشكە موھتاج، جۇڭگو ھازىر پائال تۈردە ھەمكارلاشقۇچى ئىزدەۋاتىدۇ.
</S>
<S ID=68771>
ھازىر كۆرۈلۈۋاتقان مەسىلە بەزى دۆلەتلەرنىڭ جۇڭگوغا مەبلەغ سېلىشتىن قاتتىق تەشۋىشلىنىپ، ھەمكارلاشمايۋاتقانلىقىدا.
</S>
<S ID=68772>
ياۋروپا، ئامېرىكا قىتئەسىدىكى بەزى دۆلەتلەر دۆلەت ئىچىدىكى ياسىمىچىلىقنى كېڭەيتىپ، ئۆز دۆلىتىگە ئىشقا ئورۇنلاشتۇرۇش پۇرسىتى يارىتىشنى ئۈمىد قىلىۋاتىدۇ، جۇڭگومۇ زور كۈچ بىلەن ھەمكارلىشىۋاتىدۇ.
</S>
<S ID=68773>
جۇڭگونىڭ دۇنيادىكى مال ئىمپورت قىلىدىغان 2 – چوڭ دۆلەت بولغانلىقى دەل ئۇنىڭ ھەرقايسى دۆلەتلەرگە ئىشقا ئورۇنلاشتۇرۇش پۇرسىتى يارىتىپ بەرگەنلىكىنىڭ ئىپادىسى، بۇ، جۇڭگودىكى نەچچە مىليون ساياھەتچىنىڭ چېگرا سىرتى، چەت ئەلگە ساياھەتكە چىقىپ، شۇ دۆلەتلەرنىڭ ئىقتىسادىغا قوشقان تۆھپىسىنى ئۆز ئىچىگە ئالمايدۇ.
</S>
<S ID=68774>
چۈنكى ئۆزىنىڭ ئىقتىسادنى ئاشۇرۇش كۈچى ئاجىز تۇرۇپ، ھە دېسىلا جۇڭگونى ‹‹ماللىرىنى سىرتقا تۆكمە قىلىپ ساتتى›› دەپ ئەيىبلەش مەسىلىنى ھەل قىلىشنىڭ توغرا يولى ئەمەس.
</S>
<S ID=68775>
 ‹‹تۆكمە قىلىپ سېتىش›› مەسىلىسىدە، جۇڭگو ئەيىبلەشتىن قورقمايدۇ.
</S>
<S ID=68776>
جۇڭگو دۇنيا سودا تەشكىلاتىنىڭ تالاش – تارتىشنى ھەل قىلىش مېخانىزمى ئارقىلىق، سودا ھەمراھلىرى بىلەن ئىككى تەرەپ ئوتتۇرىسىدىكى سودا تالاش – تارتىشىنى ئىدراكىي ھەل قىلىشنى خالايدۇ.
</S>
<S ID=68777>
ئىلگىرىكى دېلو مىساللىرى شۇنى كۆرسەتتىكى، جۇڭگونىڭ يېقىنقى يىللاردىن بۇيانقى دەۋادا يېڭىش نىسبىتى بارغانسېرى ئاشتى.
</S>
<S ID=68778>
ئەمما شۇنىمۇ كۆرسىتىپ ئۆتۈش كېرەككى، ھە دېگەندىلا بىر تەرەپلىمە جازالاش خەلقئارا سودا پىرىنسىپىغا ئۇيغۇن ئەمەس.
</S>
<S ID=68779>
ئەگەر ياۋروپا، ئامېرىكا سودا جېڭى قىلىشتا چىڭ تۇرسا، ئىككىلا تەرەپ بۇ جەڭدە ئۇتالمايدۇ.
</S>
<S ID=68780>
ئالاقىدار تەرەپلەر جەزمەن كېڭىشىش ئارقىلىق، سودا تالاش – تارتىشىنى ئىدراكىي ھەل قىلىشى كېرەك.
</S>
<S ID=68781>
ئىقتىساد، سودا سوغۇق مۇناسىۋىتى قانچىكى كۈچەيگەنسېرى، شۇنچە ئىتتىپاقلىشىپ، ھەمكارلىشىپ، قىيىن ئۆتكەلدىن ئورتاق ئۆتۈش كېرەك.
</S>
<S ID=68782>
‹‹خەلق تورى››دىن
</S>
<S ID=68783>
‏
</S>
</TEXT>
/BODY
/DOC