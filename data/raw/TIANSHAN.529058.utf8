<DOC>
<DOCID>TIANSHAN.529058</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-06-20 16:46:41</DATE>
</HEADER>
<BODY>
<HEADLINE>
<S ID=30861>
ئانارگۈل ئېشىنچا ئەمگەكچىلەرنى ئارمىنىغا يەتكۈزدى
</S>
</HEADLINE>
<TEXT>
<S ID=30862>
   پوسكام ناھىيەسىنىڭ كۈيباغ يېزىسى ياسدۆڭ كەنتىدىكى ئانارگۈل موللا تىككۈچىلىك، كەشتىچىلىك ۋە سودا – سېتىق ئىشلىرىغا ماھىر بولۇش خاسلىقىنى نامايان قىلىپ، بۇلتۇر 7 – ئايدا 280 مىڭ يۈەن تۈر ياردەم مەبلىغىنى قولغا كەلتۈرۈش، دېھقانلار ھەمكارلىشىپ 372 مىڭ يۈەن پاي قوشۇش ئارقىلىق 650 مىڭ يۈەندىن ئارتۇق مەبلەغ سېلىپ، ياسدۆڭ كەنت مەركىزىگە تىككۈچىلىك، كەشتىچىلىك، ئاشخانا، ساتىراشخانا، ئاممىغا قولايلىق تاللا دۇكىنى، ساياھەت مۇلازىمەتچىلىكى بىر گەۋدىلەشكەن ئانارگۈل ‹‹مېھرىبانلار›› قول ھۈنەرۋەنچىلىك دېھقانلار كەسپىي ھەمكارلىق كوپىراتىپىنى قۇرۇپ، ياسدۆڭ كەنتىدىكى ئېشىنچا ئەمگەكچىلەرنىڭ ئىشقا ئورۇنلىشىشى ۋە ئۇلارنىڭ كىرىمىنى ئاشۇرۇشىغا ئەۋزەل شارائىت يارىتىپ بەردى.
</S>
<S ID=30863>
   ئانارگۈل ‹‹مېھرىبانلار›› قول ھۈنەرۋەنچىلىك دېھقانلار كەسپىي ھەمكارلىق كوپىراتىپىنىڭ تىككۈچىلىك گۇرۇپپىسىدا ئىشقا ئورۇنلاشقان 12 ئايالنىڭ ھەر بىرى ھازىر ئېيىغا 1500 يۈەندىن 2000 يۈەنگىچە، كەشتىچىلىك گۇرۇپپىسىدا ئىشقا ئورۇنلاشقان 23 ئايالنىڭ ھەر بىرى ئېيىغا 1500 يۈەندىن 1800 يۈەنگىچە، ئالتۇن توغراق ساياھەت رايونىدا ساياھەت مۇلازىمەت كەسپىگە ئىشقا ئورۇنلاشقان 46 ياشنىڭ ھەر بىرى ئېيىغا 1800 يۈەندىن 2000 يۈەنگىچە مائاش ئالغاندىن باشقا، قۇرۇلۇش – بىناكارلىق ئورۇنلىرىدا ئىشقا ئورۇنلاشقان 40 ياشنىڭ ھەر بىرى يېزا تەۋەسىدىكى ئەمىن ئۆي قۇرۇلۇش ئورۇنلىرىدا ئىشلەپ، كۈنىگە 150 يۈەندىن 200 يۈەنگىچە ئىش ھەققى ئالماقتا. ھازىر ئانارگۈل ‹‹مېھرىبانلار›› قول ھۈنەرۋەنچىلىك دېھقانلار كەسپىي ھەمكارلىق كوپىراتىپىدا ئىشقا ئورۇنلاشقانلار 120دىن ئېشىپ، كوپىراتىپنىڭ تىككۈچىلىك ۋە كەشتىچىلىك گۇرۇپپىسىدىكىلەرنىڭ تىككەن ھەر خىل پاسوندىكى كىيىم – كېچەك ۋە كەشتە بۇيۇملىرى پوسكام، قاغىلىق، يەكەن ناھىيەلىرىدە سېتىلماقتا.
</S>
<S ID=30864>
‏
</S>
</TEXT>
/BODY
/DOC