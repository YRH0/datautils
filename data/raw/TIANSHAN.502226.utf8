<DOC>
<DOCID>TIANSHAN.502226</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-26 12:11:17</DATE>
</HEADER>
<BODY>
<HEADLINE>
<S ID=16141>
‹‹مېھىرلىك قەلبلەر›› مىسكىن كۆڭۈللەرگە ئىللىقلىق يەتكۈزدى
</S>
</HEADLINE>
<TEXT>
<S ID=16142>
    مۇخپۇلجان تۇرسۇن خەۋەر قىلىدۇ: يېقىندا قاراشەھەر ناھىيەسىنىڭ نۇرلۇق بازىرى شەلپەر ئاسقان پىدائىيلار بىلەن قىزىپ كەتكەنىدى.
</S>
<S ID=16143>
بازارنىڭ چوڭ دەرۋازىسى ئالدىغا كىيىم – كېچەك، گۈرۈچ، ئۇن، ياغلار قويۇلغان بىر ئىشكاپ قويۇلغان بولۇپ، ئىشكاپنىڭ ئۈستىگە ئۇيغۇرچە، خەنزۇچە ‹‹ ئېھتىياجىڭىز بولسا ئېلىڭ، ئارتۇق بولسا ئېسىڭ›› دېگەن خەتلەر يېزىلغانىدى.
</S>
<S ID=16144>
چۈنكى بۇ يەردە قاراشەھەر ناھىيەلىك خەير – ساخاۋەت جەمئىيىتى ‹‹مېھىرلىك قەلبلەر›› پىدائىي مۇلازىمەتچىلەر ئەترىتى تەشكىللىگەن ئىللىقلىق يەتكۈزۈش پائالىيىتى ئۆتكۈزۈلۈۋاتاتتى.
</S>
<S ID=16145>
شۇ كۈنى قاراشەھەر ناھىيەسىدىكى قىيىنچىلىقى بار 11 كىشى گۈرۈچ، ئۇن، ياغ قاتارلىق تۇرمۇش بۇيۇملىرى ھەم ساخاۋەتچىلەر ئىئانە قىلغان كىيىم – كېچەكنى تاپشۇرۇۋېلىپ، قەھرىتان سوغۇقتا بىر خىل ئىللىقلىق ھېس قىلدى.
</S>
<S ID=16146>
    ئۇقۇشىمچە، ھازىر قاراشەھەر ناھىيەلىك خەير – ساخاۋەتچىلەر جەمئىيىتى ‹‹مېھىرلىك قەلبلەر›› پىدائىي مۇلازىمەتچىلەر ئەترىتىنىڭ 240 تىن ئارتۇق ئەزاسى بولۇپ، ھەر بىر ئەزا ئايدا ئۆز ئىختىيارلىقى بىلەن 30 يۈەندىن ئىئانە قىلىدىكەن.
</S>
<S ID=16147>
بۇ ئەترەت قۇرۇلۇپ ھازىرغىچە 13 قېتىم پائالىيەت ئۆتكۈزۈپ، 21 مىڭ 500 يۈەن نەق پۇل، 43 خالتا گۈرۈچ، 41 خالتا ئۇن، 40 باك ياغ ۋە باشقا تۇرمۇش بۇيۇملىرىنى ياردەمگە موھتاجلارغا يەتكۈزۈپ بەرگەن.
</S>
<S ID=16148>
‏    
</S>
</TEXT>
/BODY
/DOC