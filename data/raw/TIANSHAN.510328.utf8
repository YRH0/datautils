<DOC>
<DOCID>TIANSHAN.510328</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-16 15:31:31</DATE>
</HEADER>
<BODY>
<HEADLINE>
<S ID=20194>
چاقىلىق ناھىيەسى ئۇدا 11 يىل 100 كۈنلۈك مەيدان پائالىيىتىدە ئىلغار ناھىيە شەرىپىگە ئېرىشتى
</S>
</HEADLINE>
<TEXT>
<S ID=20195>
        ئىختىيارىي مۇخبىرىمىز ياسىنجان رەھمىتۇللا خەۋىرى: مۇخبىرنىڭ چاقىلىق ناھىيەلىك مەدەنىيەت –تەنتەربىيە-رادىيو –تېلېۋىزىيە ئىدارىسىدىن ئىگىلىشىچە، يېقىندا، ئاپتونوم رايون 14- قېتىملىق 100 كۈنلۈك مەيدان پائالىيىتىنى باھالاش نەتىجىسىنى ئېلان قىلغان بولۇپ، چاقىلىق ناھىيەسى بۇ يىل يەنە ئاپتونوم رايون بويىچە 100 كۈنلۈك مەيدان پائالىيىتىدىكى ئىلغار ناھىيە بولۇپ باھالاندى.
</S>
<S ID=20196>
بۇ چاقىلىق ناھىيەسىنىڭ ئۇدا 11 يىل 100 كۈنلۈك مەيدان پائالىيىتىدە ئىلغار ناھىيە بولۇپ باھالىنىشى بولۇپ ھېسابلىنىدۇ.
</S>
<S ID=20197>
بۇ قېتىم چاقىلىق كروران سەنئەت ئۆمىكنىڭ ئارتىسى ئابلەت مەمتىلى ئاپتونوم رايوننىڭ 100 كۈنلۈك مەيدان پائاليىتىدىكى ئىلغار شەخس بولۇپ تەقدىرلەندى.
</S>
<S ID=20198>
    ئىگىلىنىشچە، چاقىلىق ناھىيەسىنىڭ 14- قېتىملىق 100 كۈنلۈك مەيدان پائالىيىتى 2015 –يىلى 4-ئايدىن 10 –ئايغىچە داۋاملاشقان بولۇپ، بۇ جەرياندا جەمئىي 101 مەيدان تۈرلۈك مەدەنىيەت پائالىيىتى ئۆتكۈزۈلدى.
</S>
<S ID=20199>
پائالىيەتكە قاتناشقۇچىلار 3693 كىشىگە يىتىپ، ئويۇننى كۆرگەن تاماشىبىنلار 65 مىڭ ئادەم قېتىمدىن ئاشتى. پائالىيەتكە چاقىلىق ناھىيەسىدىكى ھەر قايسى يېزا، بازار، ئىدارە، ئورۇنلار ئىشچى –خىزمەتچىسى، ئوتتۇرا، باشلانغۇچ مەكتەپ ئوقۇغۇچىلىرى ۋە ھەر مىللەت دېھقان، چارۋىچىلىرى ئاكتىپ قاتنىشىپ، بىر تۈركۈم ئەل ئىچى سەنئەتكارلىرى مەيدانغا كەلدى.
</S>
<S ID=20200>
چاقىلىق ناھىيەسىنىڭ مەيدان پائالىيىتىدە جەمئىيەت مۇقىملىقى، مىللەتلەر ئىتتىپاقلىقى، ئىقتىسادىي تەرەققىيات، شەھەر، يېزىلار قىياپىتىدىكى ئۆزگىرىشلەر ئەكس ئەتتۈرۈلگەن بىر تۈركۈم مۇنەۋۋەر ئەسەرلەر مەيدانغا كېلىپ، ناھىيەنىڭ مەدەنىيەت قۇرۇلۇشى ۋە مەنىۋى مەدەنىيلىك قۇرۇلۇشى ئىلگىرى سۈرۈلدى.
</S>
<S ID=20201>
 
</S>
</TEXT>
/BODY
/DOC