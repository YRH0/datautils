<DOC>
<DOCID>TIANSHAN.492462</DOCID>
<HEADER>
<CLASS>شىنجاڭ</CLASS>
<DATE>2016-01-25 11:20:09</DATE>
</HEADER>
<BODY>
<HEADLINE>
<S ID=5186>
شىنجاڭ كوماندىسى بىر كۈندە تۆت ئالتۇن مېدال ئالدى
</S>
</HEADLINE>
<TEXT>
<S ID=5187>
  دۇڭ لياڭ، ياڭ زىيى خەۋەر قىلىدۇ: مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ ئەركىن چاڭغا يېيىلىپ بوشلۇقتا ماھارەت كۆرسىتىش مۇسابىقە مەيدانىدا 22 – يانۋار ماھىرىمىز چۈەن خۈيلىن بىلەن سۈن جياشۈ ياشلار گۇرۇپپىسىنىڭ مۇسابىقىسىدە شىنجاڭ كوماندىسى ئۈچۈن ئىككى ئالتۇن مېدال ئالدى.
</S>
<S ID=5188>
ئۈرۈمچى كوماندىسىدىن گو زىمىڭ مىس مېدال ئالدى.
</S>
<S ID=5189>
    بوشلۇقتا ماھارەت كۆرسىتىش ياشلار گۇرۇپپىسىنىڭ مۇسابىقىسى بۇ نۆۋەتلىك مۇسابىقىدە يېڭىدىن كۆپەيتىلگەن تۈر بولۇپ، چوڭلار گۇرۇپپىسىنىڭ مۇسابىقە قائىدىسىدىن سەل پەرقلىنەتتى.
</S>
<S ID=5190>
ياشلار گۇرۇپپىسىنىڭ ئوغۇللار، قىزلار يەككە تۈرى مۇسابىقىسىدە، تەييارلىق مۇسابىقە ئارقىلىق شاللىۋېتىش تەسىس قىلىنمىغان بولۇپ، ماھىرلارنىڭ ئىككى ئايلانمىدىكى نەتىجىسىنىڭ يىغىندىسى قوشۇلۇپ رەت تەرتىپى بەلگىلىنەتتى.
</S>
<S ID=5191>
    ياشلار گۇرۇپپىسىنىڭ قىزلار يەككە تۈر ھەل قىلغۇچ مۇسابىقىسىگە تۆت ماھىر قاتناشتى.
</S>
<S ID=5192>
ماھىرىمىز چۈەن خۈيلىننىڭ دۆلەت چوڭلار كوماندىسىغا قوبۇل قىلىنغىنىغا بىر يىل بولغان بولسىمۇ، يېشى مۇسابىقىگە قاتنىشىش شەرتىگە ئۇيغۇن كەلگەچكە، بۇ قېتىم ئۈرۈمچى كوماندىسىغا ۋاكالىتەن مۇسابىقىگە قاتناشقانىدى.
</S>
<S ID=5193>
تۆت ماھىرنىڭ ھەرىكىتىنىڭ قىيىنلىق دەرىجىسىدىن قارىغاندا، يالغۇز چۈەن خۈيلىن 3.000 دىن ھالقىغان ھەرىكەتنى تاللىدى، ئۇنىڭ تېخنىكا سەۋىيەسى باشقا ئۈچ ماھىردىن خېلىلا ئېشىپ كەتتى.
</S>
<S ID=5194>
    رەسمىي مۇسابىقىدە چۈەن خۈيلىن تۇنجى قېتىملىق سەكرەشتە ئەڭ يۇقىرى نومۇرغا، يەنى 76.54 نومۇرغا ئېرىشىپ، 2 – ئورۇندا تۇرىدىغان ماھىردىن 6.65 نومۇر ئېشىپ كەتتى.
</S>
<S ID=5195>
2 – ئايلانما مۇسابىقىدە چۈەن خۈيلىن ئەڭ ئاخىرىدا مەيدانغا چىقىدىغان بولۇپ، 62.25 نومۇر ئالسىلا 1 – ئورۇندا تۇرىدىغان خېيخې ماھىرى يەن تىڭنىڭ 138.79 نومۇرىدىن ئېشىپ كېتەتتى.
</S>
<S ID=5196>
ئەڭ ئاخىرىدا چۈەن خۈيلىن قىيىنلىق دەرىجىسى ئوتتۇراھال ھەرىكەتنى تاللاپ، 65.83 نومۇرغا ئېرىشىپ، ناھايىتى ئاسانلا ئالتۇن مېدالغا ئېرىشتى.
</S>
<S ID=5197>
    ياشلار گۇرۇپپىسىنىڭ ئوغۇللار يەككە مۇسابىقە تۈرىگە جەمئىي يەتتە ماھىر قاتناشتى.
</S>
<S ID=5198>
بىرىنچى قېتىملىق سەكرەشتە خېيخې ۋەكىللەر كوماندىسىنىڭ ماھىرى شى خەيتاۋ ئۆزى يالغۇز قىيىنلىق دەرىجىسى 3.800 بولغان ھەرىكەتنى ئىشلەپ، 92.34 نومۇر بىلەن باشقا ماھىرلارنى يەڭدى.
</S>
<S ID=5199>
سانجى كوماندىسىدىن سۈن جياشۈ 85.05 نومۇر بىلەن 2 – بولدى.
</S>
<S ID=5200>
    ئەمما، 2 – ئايلانما مۇسابىقىدە ئارقىدىن سانىغاندا ئىككىنچى بولۇپ مەيدانغا چىققان سۈن جياشۈمۇ ھەممە ھەرىكەتنى ئىنتايىن چىرايلىق تاماملىدى.
</S>
<S ID=5201>
يەتتە رېپېرنىڭ ھەممىسى ئەڭ ئاخىرىدا 97.64 نومۇر بەردى، بۇ ئەڭ ئاخىرىدا مەيدانغا چىققان شى خەيتاۋغا زور بېسىم بولدى.
</S>
<S ID=5202>
ئاخىرىدا شى خەيتاۋ بېسىمغا بەرداشلىق بېرەلمەي سەۋەنلىك سادىر قىلىپ قويغانلىقتىن، سۈن جياشۈ 182.69 نومۇر بىلەن چېمپىيون بولدى.
</S>
<S ID=5203>
ئۈرۈمچى كوماندىسىدىن گو زىمىڭ 167.98 نومۇر بىلەن مىس مېدالغا ئېرىشتى.
</S>
</TEXT>
/BODY
/DOC