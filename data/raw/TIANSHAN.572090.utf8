<DOC>
<DOCID>TIANSHAN.572090</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-14 17:09:41</DATE>
</HEADER>
<BODY>
<HEADLINE>
<S ID=65052>
ئاۋات ناھىيەسىدىكى بالىلار قوشاق ئېيتىشىپ، ئىتتىپاقلىقنى كۈيلىدى
</S>
</HEADLINE>
<TEXT>
<S ID=65053>
ئەنۋەرجان ئىمىن خەۋەر قىلىدۇ: ئاۋات ناھىيەسى 2016 – يىلى مىللەتلەر ئىتتىپاقلىقىنى كۈچەيتىشنى كىچىك ئىشلاردىن، بالىلاردىن باشلاپ، ‹‹كىچىك دەپتەر››گە ياخشى ئىشلارنى يېزىش، ‹‹كىچىك ھېكايىلەردە›› ياخشىلىقنى تەكىتلەش، ‹‹بالىلار قوشاقلىرى››دا ياخشىلىقنى تەسۋىرلەش، ‹‹كارتون››لاردا ياخشىلىقنى تەشەببۇس قىلىش، ‹‹قىزىل تەشۋىقات موتوسىكلىتلىرى››دا ياخشىلىقنى تەشۋىق قىلىش ئارقىلىق مىللەتلەر ئىتتىپاقلىقى ئۇرۇقىنى چېچىپ، ياخشى ئىجتىمائىي ئۈنۈمگە ئېرىشتى.
</S>
<S ID=65054>
    مەن يېقىندا ئاۋات ناھىيەلىك تەجرىبە باشلانغۇچ مەكتىپىنىڭ دەرسخانىسىدا ئوقۇتقۇچىلارنىڭ ئوقۇغۇچىلارغا مىللەتلەر ئىتتىپاقلىقىغا ئائىت ‹‹دولان ئوغۇل – قىزلىرى›› ناملىق قوشاقنى ئۆگىتىۋاتقانلىقىنى كۆردۈم.
</S>
<S ID=65055>
    بۇ يىل ئون ياشقا كىرگەن مەنزىرە ئەخمەت ‹‹جۇڭخۇانى سۆيىمەن››، ‹‹بىر ئائىلە كىشىلىرى›› قاتارلىق مىللەتلەر ئىتتىپاقلىقىغا ئائىت ناخشىلارنى ياقتۇرۇپ ئاڭلايتتى.
</S>
<S ID=65056>
ئۇ مۇنداق دېدى: مىللەتلەر ئىتتىپاقلىقى قوشاقلىرى بىزگە مىللەتلەر ئۆزئارا زىچ ئىتتىپاقلىشىشى كېرەك، دېگەن قائىدىنى ئۆگەتتى.
</S>
<S ID=65057>
مەن بۇنىڭدىن كېيىن ساۋاقداشلىرىم بىلەن ئىتتىپاقلىشىپ، ئۆزئارا ياردەم بېرىشىپ، ياخشى ئىشلارنى كۆپلەپ قىلىش ئارقىلىق باشقىلارغا ئۈلگە بولۇشقا تىرىشىمەن.
</S>
<S ID=65058>
    بۇ مەكتەپنىڭ مۇزىكا ئوقۇتقۇچىسى ياڭ خۇجۈن مۇنداق دېدى: ئەڭ مۇھىمى قوشاق ئۇيغۇرچە، خەنزۇچە ئىككى خىل تىلدا بولۇپ، كىچىك دوستلارنىڭ ئۆگىنىشىگە ناھايىتى ماس كېلىدۇ.
</S>
<S ID=65059>
بۇ قوشاقنى ئۆگىنىش ئارقىلىق ھەر مىللەت بالىلىرى كىچىكىدىن باشلاپ ئىناق، ئىتتىپاق ئۆتۈش، ئۆزئارا ياردەم بېرىش، بىللە ئالغا بېسىش ئىدىيەسىنى تىكلىيەلەيدۇ.
</S>
<S ID=65060>
‏    
</S>
</TEXT>
/BODY
/DOC