<DOC>
<DOCID>TIANSHAN.572244</DOCID>
<HEADER>
<CLASS>خەلقئارا</CLASS>
<DATE>2016-12-15 11:39:24</DATE>
</HEADER>
<BODY>
<HEADLINE>
<S ID=65360>
مۇتەخەسسىسلەر: رادىكال تەشكىلاتلار تاكتىكىسىنى ئۆزگەرتىپ داۋاملىق كېڭەيمەكتە، خەۋپ ئۇزاق يىل داۋاملىشىشى مۇمكىن
</S>
</HEADLINE>
<TEXT>
<S ID=65361>
 چەت ئەل تاراتقۇلىرىنىڭ خەۋىرىگە قارىغاندا، مۇتەخەسسىسلەر: ‹‹شام ئىسلام دۆلىتى›› رادىكال تەشكىلاتى ئۆز كونتروللۇقىدىكى زېمىندىن ئايرىلىپ قالغان بولسىمۇ، ئۇلاردىن كېلىدىغان خەۋپ ئۇزاق يىللارغىچە داۋاملىشىشى مۇمكىن، دەپ ئاگاھلاندۇرغان.
</S>
<S ID=65362>
 خەۋەرلەرگە قارىغاندا، ئوتتۇرا شەرق مەسىلىسىنى تەتقىق قىلىدىغان 20 دەك مۇتەخەسسىس 12 – ئاينىڭ 12 – كۈنى ئېلان قىلغان دوكلاتىدا: رادىكال تەشكىلاتلار تاكتىكىسىنى ئۆزگەرتىپ داۋاملىق كېڭەيمەكتە، دەپ كۆرسەتكەن.
</S>
<S ID=65363>
 ئامېرىكا رەھبەرلىكىدىكى بىرلەشمە ئارمىيە 2014 – يىلىدىن بۇيان ئىراق ۋە سۇرىيەدە رادىكال تەشكىلات نىشانلىرىغا زەربە بەرگەن، بۇ تەشكىلات ھازىر ئىلگىرى كونترول قىلغان نۇرغۇن رايوندىن ۋاز كېچىشكە مەجبۇر بولغان بولۇپ، ھازىر ئۇلارنىڭ كونتروللۇقىدا ئىراقتىكى موسۇل ۋە سۇرىيەدىكى لاكادىن ئىبارەت ئىككىلا ھوقۇق مەركىزى قالدى.
</S>
<S ID=65364>
 ئىگىلىنىشىچە، بىرلەشمە ئارمىيەنىڭ ھەرىكىتىگە سەرپ قىلىنغان مەبلەغ 10 مىليارد دوللاردىن، بىرلەشمە ئارمىيەنىڭ ئايروپىلانلىرى تاشلىغان بومبا 16 مىڭ 500 دىن ئېشىپ كەتكەن.
</S>
<S ID=65365>
 ئامېرىكا تىنچلىق تەتقىقاتخانىسى ھەمكارلىشىپ قانات يايدۇرغان بۇ تەتقىقات نەتىجىسىدە: بىرلەشمە ئارمىيەنىڭ ھەربىي ئىشلار مۇھىم نۇقتىسى نىسبەتەن تار بولۇپ، تېخىمۇ كەڭ دائىرىدىكى مەسىلىلەرگە سەل قارىلىپ، رادىكال تەشكىلاتلارنىڭ باش كۆتۈرۈشىگە سەۋەب بولغان، دېيىلدى.
</S>
<S ID=65366>
بۇ تەتقىقات دوكلاتىدا مۇنداق كۆرسىتىلدى: بىر رادىكال تەشكىلاتنى يوقاتقانلىق ئۇنىڭ ئىدېئولوگىيەسىنىڭ خەۋپ كەلتۈرمەيدىغانلىقىدىن دېرەك بەرمەيدۇ، قايتا قۇرۇش، ئەسلىگە كەلتۈرۈش، بولۇپمۇ ياراشتۇرۇش ھەربىي ئىشلاردا تېررورلۇققا قارشى تۇرۇش بىلەن ئوخشاشلا مۇھىم بولۇپ، جەمئىيەتنى ئەسەبىيئىزمغا تاقابىل تۇرۇشقا جەلپ قىلىش ئىقتىدارىنى ئاشۇرغىلى بولىدۇ.
</S>
<S ID=65367>
 بۇ تەتقىقات دوكلاتىدا: رادىكال تەشكىلاتلارنىڭ كۈچى ئىلگىرىكىگە يەتمىسىمۇ، ئەسەبىيلەردىن بولۇش نىيىتى بارلارغا نىسبەتەن يەنىلا جەلپ قىلىش كۈچىگە ئىگە، ئۇنىڭ خەۋپى ئۇزاق يىللارغىچە داۋاملىشىدۇ، دەپ قارالدى.
</S>
</TEXT>
/BODY
/DOC