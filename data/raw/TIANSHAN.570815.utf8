<DOC>
<DOCID>TIANSHAN.570815</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-09 11:50:55</DATE>
</HEADER>
<BODY>
<HEADLINE>
<S ID=63991>
باجدا ئېتىبار بېرىش ئارقىلىق كىچىك، مىكرو كارخانىلارنىڭ تەرەققىياتىغا مەدەت بېرىلدى
</S>
</HEADLINE>
<TEXT>
<S ID=63992>
  راخمانجان روسۇل، ئاتاۋۇللا ئابلەت خەۋەر قىلىدۇ: پەيزاۋات ناھىيەلىك يەرلىك باج ئىدارىسى تۈرلۈك تەدبىرلەرنى ئەمەلىيلەشتۈرۈش ئارقىلىق باج تاپشۇرغۇچىلارنىڭ يۈكىنى يېنىكلىتىپ، باجدا ئېتىبار بېرىش، كەچۈرۈم قىلىش قاتارلىق ۋاسىتىلەر ئارقىلىق مىكرو، كىچىك كارخانىلارنىڭ زورىيىشىغا، يەرلىكنىڭ ئىقتىسادىي تەرەققىياتىنى تېزلىتىشىگە تۈرتكە بولدى.
</S>
<S ID=63993>
    بۇ ئىدارە باج تاپشۇرۇشتا ئېتىبار بېرىش سىياسەتلىرىنى ياخشى ئەمەلىيلەشتۈرۈش ئۈچۈن، تەشۋىقات ۋە تەربىيەلەش خىزمىتىنى چىڭ تۇتۇپ، تور، رادىيو – تېلېۋىزىيە ۋە ئۈندىداردا سىياسەتلەرنى تەشۋىق قىلىش سالمىقىنى ئاشۇرۇش بىلەن بىللە، توردىكى ‹‹باج تاپشۇرغۇچىلار دەرسخانىسى›› نىڭ رولىدىن ئۈنۈملۈك پايدىلىنىپ، باج تاپشۇرغۇچىلارغا ئېتىبار بېرىش سىياسەتلىرىنى تەپسىلىي چۈشەندۈرۈپ، پەن – تېخنىكىدا يېڭىلىق يارىتىش تىپىدىكى كىچىك، مىكرو كارخانىلارغا مۇلازىمەت قىلىش، ئىستېمالنى ئىلگىرى سۈرۈش، خەلق تۇرمۇشىنى كاپالەتلەندۈرۈش قاتارلىق ئېتىبار سىياسەتلەرنى ئەمەلىيلەشتۈرۈشكە كۈچىدى؛ باج تىزىملىتىش ھالقىسىدا باج تاپشۇرغۇچىلارغا سىياسەتلەرنى چۈشەندۈرۈش خىزمىتىنى چىڭ تۇتۇپ، ئۇلارنىڭ باجدا ئېتىبار بېرىش سىياسەتلىرى ھەققىدىكى تونۇشىنى ئۆستۈردى.
</S>
<S ID=63994>
    بۇ ئىدارە يىلنىڭ بېشىدىن 10 – ئاينىڭ باشلىرىغىچە خەلق تۇرمۇشىنى ياخشىلاش، ئېنېرگىيە تېجەپ، مۇھىت ئاسراش، غەربىي رايوننى كەڭ ئېچىش، يېزا پۇل مۇئامىلىسى، داۋالاش – سەھىيە، مائارىپ قاتارلىق سەھەلەردىكى كىچىك، مىكرو كارخانىلاردىن 1 مىليون 780 يۈەن باجنى كەچۈرۈم قىلدى.
</S>
<S ID=63995>
‏    
</S>
</TEXT>
/BODY
/DOC