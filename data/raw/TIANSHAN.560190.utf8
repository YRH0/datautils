<DOC>
<DOCID>TIANSHAN.560190</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-28 11:44:42</DATE>
</HEADER>
<BODY>
<HEADLINE>
<S ID=55875>
ھەمكارلىق كوپىراتىپى كۆك بويۇنلۇقلارغا مەدەتكار بولدى
</S>
</HEADLINE>
<TEXT>
<S ID=55876>
 ئابلىكىم شەمشى، ئەنۋەرجان تۇرسۇن خەۋەر قىلىدۇ: شايار ناھىيەسىنىڭ قايلور بازىرى كۆكبويۇن كەنتىدىكى دېھقانلار قايلور سۇ ئامبىرى ئەتراپىنىڭ گۈزەل مەنزىرىسىدىن پايدىلىنىپ، ساياھەتچىلىك ھەمكارلىق كوپىراتىپى قۇرۇپ كىرىمىنى ئاشۇرۇشنى پىلانلىغان بولسىمۇ، مەبلەغ ھەل قىلالماي بېشى قاتقانىدى.
</S>
<S ID=55877>
كەنت ‹‹ئىككى كومىتېتى›› ۋە كەنتكە چۈشكەن خىزمەت گۇرۇپپىسىدىكى كادىرلارنىڭ ياردىمىدە بۇ يىل 13 دېھقان ھەمكارلىشىپ 300 مىڭ يۈەن مەبلەغ چىقىرىپ ساياھەتچىلىك ھەمكارلىق كوپىراتىپى قۇردى.
</S>
<S ID=55878>
5 – ئاينىڭ 1 – كۈنى ھەمكارلىق كوپىراتىپى رەسمىي تىجارەت باشلىدى.
</S>
<S ID=55879>
 بۇ ساياھەتچىلىك ھەمكارلىق كوپىراتىپى تىجارەتكە كىرىشكەندىن كېيىن ساياھەتچىلەرنى تېزلا جەلپ قىلىپ، قىسقىغىنا ئۈچ ئايدا 100 مىڭ يۈەندىن ئارتۇق كىرىم قىلدى.
</S>
<S ID=55880>
مەبلەغ سالغۇچى دېھقانلار يەنە كەنتتىكى ئائىلىسىدە قىيىنچىلىقى بار يەتتە كىشىنى ھەمكارلىق كوپىراتىپىغا ئىشقا ئورۇنلاشتۇردى.
</S>
<S ID=55881>
ساياھەتچىلىك ھەمكارلىق كوپىراتىپىدىكى تۇراخان ھوشۇر مۇنداق دېدى: ئائىلە كىرىمىمىز ئىككى مو يەر بىلەن ئېرىم قۇرۇلۇش ئورنىدا كۈنلۈك ئىشلەپ تاپقان ئازغىنە پۇلغا قاراشلىق ئىدى، كەنتىمىزدە بۇ ھەمكارلىق كوپىراتىپى قۇرۇلغاندىن بۇيان قىزىم ئىككىمىز ئىشلەپ، ئېيىغا 2500 يۈەندىن كۆپرەك كىرىم قىلىۋاتىمىز.
</S>
<S ID=55882>
بۇنىڭدىن كېيىن تېخىمۇ ياخشى ئىشلەپ، كىرىمىمىزنى ئاشۇرۇپ، نامراتلىقتىن بالدۇرراق قۇتۇلۇشقا تىرىشىمىز.
</S>
<S ID=55883>
 ئۇقۇشىمىزچە، بۇ ھەمكارلىق كوپىراتىپىنىڭ ھازىرقى ئايلانما مەبلىغى 100 مىڭ يۈەندىن ئاشىدىكەن.
</S>
<S ID=55884>
كوپىراتىپ كىچىك قولۋاققا ئولتۇرۇپ ئامبارنىڭ تەبىئىي مەنزىرىسىدىن ھۇزۇرلىنىش، سۇغا چۆمۈلۈش، قۇمغا كۆمۈلۈش، بېلىق تۇتۇش قاتارلىق ساياھەت تۈرلىرىنى يولغا قويۇپ، ساياھەتچىلەرنىڭ ئالقىشىغا ئېرىشىپتۇ.
</S>
<S ID=55885>
 ساياھەت كوپىراتىپىنىڭ قانۇنىي ۋەكىلى ئابلىز تاھىر مۇنداق دېدى: بۇ يەرنىڭ تەبىئىيلىكىگە تەگمىگەن ئاساستا ئۇل ئەسلىھەلىرىنى ياخشىلاۋاتىمىز.
</S>
<S ID=55886>
بۇنىڭدىن كېيىن ساياھەت تۈرلىرىنى كۆپەيتىپ، تۆت پەسىلنىڭ ھەممىسىگە ماس كېلىدىغان ساياھەت تۈرلىرىنى يولغا قويىمىز.
</S>
<S ID=55887>
كەنتتىكى ئىش كۈتۈپ تۇرغانلارنى ئىشقا ئورۇنلاشتۇرىمىز.
</S>
</TEXT>
/BODY
/DOC