<DOC>
<DOCID>TIANSHAN.490017</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-01-19 18:15:12</DATE>
</HEADER>
<BODY>
<HEADLINE>
<S ID=3939>
تۆت تارماق MMM پۇل مۇئامىلە ئۆز ئارا ياردەم مەھەللىسى قانۇنسىز ئورگانغا تەۋە، دېدى
</S>
</HEADLINE>
<TEXT>
<S ID=3940>
    بانكا نازارەتچىلىك كومىتېتى، سانائەت ۋە ئۇچۇرلاشتۇرۇش مىنىستىرلىقى، خەلق بانكىسى، سودا-سانائەت مەمۇرىي باشقۇرۇش باش ئىدارىسى 18-يانۋار خېيىم-خەتەر ئەسكەرتىشى ئېلان قىلىپ، MMM پۇل مۇئامىلە ئۆز ئارا ياردەم مەھەللىسى ۋە شۇنىڭغا ئوخشاش پۇل مۇئامىلە ئۆز ئارا ياردەم سۇپىسى ۋە شىركەتلىرى سودا-سانائەت تارماقلىرىغا تىزىملاتمىغان بولۇپ، قانۇنسىز ئورگانلارغا تەۋە، ئۇلار قانۇنسىز مەبلەغ جۇغلاش، شاخلىتىپ سېتىش ئارىلىشىپ كېتىش ئالاھىدىلىكلىرىگە ئىگە، مەبلەغ سالغۇچىلار بۇنىڭدىن يۈكسەك ھوشيار بولۇشى كېرەك، دېدى.
</S>
<S ID=3941>
    يېقىنقى مەزگىلدە، MMM پۇل مۇئامىلە ئۆز ئارا ياردەم مەھەللىسى قاتارلىق «پۇل مۇئامىلە ئۆز ئارا ياردەم» بايرىقىنى كۆتۈرۈۋالغان توردا مەبلەغ سېلىش سۇپىلىرى كۆپلەپ پەيدا بولدى، نۇرغۇن مەبلەغ سالغۇچى بۇنىڭغا قاتناشتى.
</S>
<S ID=3942>
تۆت تارماق مۇنداق دېدى: بۇ تۈردىكى سۇپىلار يۇقىرى تاپاۋەتنى يەمچۈك قىلىپ، نۇرغۇن ئادەمنى مەبلەغ سېلىش ياكى قاتنىشىشقا جەلپ قىلىپ، پۇل مۇئامىلە بازىرىنىڭ تەرتىپىنى قالايمىقانلاشتۇرۇپ، جەمئىيەتتىكى ئاممىنىڭ مەنپەئەتىگە زىيان سالدى، بۇنىڭ ناھايىتى زور يوشۇرۇن خەتىرى بار.
</S>
<S ID=3943>
    ئەسكەرتمىدە مۇنداق دېيىلىدۇ: رۇسىيە ئالاقىدار تارماقلىرىنىڭ ئۇقتۇرۇشىغا قارىغاندا، 2007-يىلى 28-ئاپرېل MMM پۇل مۇئامىلە ئۆز ئارا ياردەم مەھەللىسىنىڭ قۇرغۇچىسى سېرگىي ماۋروتى MMM شىركىتى ئارقىلىق قانۇنسىز جىنايى قىلمىش سادىر قىلىپ، رۇسىيە دائىرىلىرى تەرىپىدىن ئالدامچىلىق جىنايىتى بىلەن ئەيىبلەنگەن ھەم تۆت يېرىم يىللىق مۇددەتلىك قاماق جازاسىغا ھۆكۈم قىلىنغان، كېيىن جازا مۇددىتى توشۇپ قويۇپ بېرىلگەن.
</S>
<S ID=3944>
ئۇ ئارقىدىن يەنە كونا كەسپى بىلەن شۇغۇللىنىپ ئالدامچىلىق قىلغان، بۇ-مەبلەغ سالغۇچىلارنىڭ يۈكسەك ھوشيارلىقىنى قوزغىشى كېرەك.
</S>
</TEXT>
/BODY
/DOC