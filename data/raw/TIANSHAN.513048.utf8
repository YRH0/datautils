<DOC>
<DOCID>TIANSHAN.513048</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-27 15:00:13</DATE>
</HEADER>
<BODY>
<HEADLINE>
<S ID=22220>
تېكەس ناھىيەسىدە سوتسىيالىستىك يېڭى يېزا قۇرۇشنىڭ ئاساسى پۇختىلاندى
</S>
</HEADLINE>
<TEXT>
<S ID=22221>
    پەرىزات پولات خەۋەر قىلىدۇ: تېكەس ناھىيەسى دېھقان – چارۋىچىلارنى ئىسلاھات – تەرەققىيات نەتىجىلىرىدىن بەھرىلەندۈرۈپ، سوتسىيالىستىك يېڭى يېزا قۇرۇشنىڭ ئاساسىنى پۇختىلاپ، ھاللىق جەمئىيەت قۇرۇشنىڭ سۈرئىتىنى تېزلەتتى.
</S>
<S ID=22222>
    بۇ ناھىيە يېقىنقى ئىككى يىلدىن بۇيان يېزا – بازار، مەيدانلاردىكى مەدەنىيەت پونكىتلىرىنى رېمونت قىلىپ ۋە كېڭەيتىپ، ئەسلىھەلىرىنى تولۇقلاپ قايتىدىن جانلاندۇردى.
</S>
<S ID=22223>
59 كەنتتە ‹‹دېھقانلار ئائىلە قىرائەتخانىسى››، سەككىز كەنتتە مەدەنىيەت ئۇچۇرلىرىدىن ئورتاق بەھرىمەن بولۇش مۇلازىمەت نۇقتىسى، 43 كەنتتە دېھقان – چارۋىچىلار بەدەن چېنىقتۇرۇش مەيدانى قۇردى.
</S>
<S ID=22224>
26 مىڭ 378 ئائىلىگە رادىيو – تېلېۋىزىيە سىگنالىنى سۈنئىي ھەمراھدىن قوبۇل قىلىش ئۈسكۈنىسى ئورنىتىپ بېرىپ، رادىيو – تېلېۋىزىيەنىڭ قاپلىنىش نىسبىتىنى %90كە يەتكۈزدى؛ بۇلتۇر يېڭىدىن ياسالغان يېزا تاشيولى 86.5 كىلومېتىرغا، يېڭىدىن سۇ سىڭمەسلەشتۈرۈلگەن ئېرىق – ئۆستەڭ 89 كىلومېتىرغا يەتتى.
</S>
<S ID=22225>
1365 ئائىلىدىكى 38 مىڭ نوپۇسنىڭ ئىچىملىك سۇ مەسىلىسى ھەل قىلىندى.
</S>
<S ID=22226>
ئەمىن تاپقۇزۇپ خەلقنى بېيىتىش، چارۋىچىلارنى ئولتۇراقلاشتۇرۇپ چارۋىچىلىقنى گۈللەندۈرۈش قۇرۇلۇشى ۋە پاتقاق گازى قۇرۇلۇشىنى يولغا قويدى، 3570 ئائىلىلىك دېھقان – چارۋىچى ئەمىن ئۆيگە كۆچۈپ كىردى، 3 مىليون 300 مىڭ يۈەن تۈر مەبلىغىنىڭ ياردىمىدە 600 دېھقان ئائىلىسى پاتقان گازى قۇرۇلۇشىدىن مەنپەئەتلەندۈرۈلدى.
</S>
<S ID=22227>
كۆلەملەشكەن باقمىچىلىق رايونىدىن سەككىزى يېڭىدىن قۇرۇلدى، 292 كونا پارنىك رېمونت قىلىندى.
</S>
<S ID=22228>
ھازىر ناھىيە بويىچە كەنت قىياپىتى گۈزەل، ھويلا – ئارانلار رەتلىك، پاكىز، ئېكولوگىيەلىك مۇھىتى ئۆلچەمگە يەتكەن كەنت 26گە يەتتى؛ بۇلتۇر يىل ئاخىرىغىچە دېھقان – چارۋىچىلارنىڭ يېزا يېڭىچە ھەمكارلىشىپ داۋالىنىشقا قاتنىشىش نىسبىتى %99.86كە يېتىپ، 9230 كىشى تۆۋەن تۇرمۇش كاپالىتىدىن بەھرىمەن بولدى.
</S>
<S ID=22229>
2336 كىشى 4 مىليون 970 مىڭ يۈەن داۋالىنىش ياردىمىگە ئېرىشتى. يېزا، كەنت مەكتەپلىرىنىڭ شارائىتى ياخشىلىنىپ، ئائىلىسىدە قىيىنچىلىقى بار 593 ئوقۇغۇچىغا 1 مىليون 44 مىڭ يۈەن ئوقۇش ياردەم پۇلى تارقىتىلدى.
</S>
<S ID=22230>
‏    
</S>
</TEXT>
/BODY
/DOC