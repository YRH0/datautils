<DOC>
<DOCID>TIANSHAN.484583</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-01-02 14:03:34</DATE>
</HEADER>
<BODY>
<HEADLINE>
<S ID=107>
قەشقەر شەھەرلىك دۆلەت، يەرلىك باج ئىدارىلىرى ‹‹يېشىل كارىدور››تەسىس قىلىپ، ‹‹بىر تاختا شاھمات››نى تەڭ ئوينىدى
</S>
</HEADLINE>
<TEXT>
<S ID=108>
   مۇختەرجان ئوبۇلقاسىم خەۋەر قىلىدۇ: ‹‹ھازىر ئەلگە قۇلايلىق مۇلازىمەت مەركىزىنىڭ باج بېجىرىش زالىغا كىرسىڭىزلا يېتەكچى خادىم خىزمىتىڭىزگە تەييار بولىدۇ، دۆلەت بېجى ياكى يەرلىك باجغا مۇناسىۋەتلىك رەسمىيىتىڭىز بىردەمدە بېجىرىلىدۇ››.
</S>
<S ID=109>
بۇ قەشقەر شەھەرلىك دۆلەت، يەرلىك باج ئىدارىلىرىنىڭ باج بېجىرىشتە ‹‹يېشىل كارىدور›› تەسىس قىلىپ، ‹‹بىر تاختا شاھمات››نى تەڭ ئوينىغىنىدىن رازى بولغان باج تاپشۇرغۇچىلارنىڭ ئىنكاسى.
</S>
<S ID=110>
   قەشقەر شەھەرلىك دۆلەت باج ئىدارىسى بىلەن يەرلىك باج ئىدارىسى مەملىكەت بويىچە قېلىپلاشقان باج تاپشۇرۇش ئۈلگە كۆرسىتىش نۇقتىسى بەرپا قىلىش ئۈچۈن دۆلەت، يەرلىك باج ‹‹بىر تاختا شاھمات›› ئىدىيەسىدە چىڭ تۇرۇپ، بىر باج زالىدىن تەڭ پايدىلىنىپ، باج تاپشۇرۇش مۇلازىمەت رايونى، مەسلىھەت بېرىش – يېتەكلەش رايونى، ئاپتوماتىك باج بېجىرىش رايونى ۋە ئارام ئېلىش رايونى تەسىس قىلىپ، باج تاپشۇرغۇچىلارنى يۈرۈشلۈك مۇلازىمەتتىن بەھرىمەن قىلدى.
</S>
<S ID=111>
كۆزنەكتە ئىش بېجىرىش ئۈنۈمىنى %30 ئۆستۈرۈپ، باج تاپشۇرغۇچىلارنىڭ ئۆچرەتتە تۇرۇش ۋاقتىنى %40 قىسقارتتى.
</S>
<S ID=112>
بۇنىڭ بىلەن باج تاپشۇرغۇچىلارنىڭ ئاكتىپلىقى ئېشىپ، باج مەنبەلىرى كېڭەيدى.
</S>
<S ID=113>
بۇلتۇر ۋاكالىتەن يىغىلغان باج سوممىسى 11 مىليون 862 مىڭ يۈەندىن، ۋاكالىتەن كېسىلگەن باج تالونى 6000 پارچىدىن ئاشتى.
</S>
</TEXT>
/BODY
/DOC