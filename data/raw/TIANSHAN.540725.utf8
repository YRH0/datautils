<DOC>
<DOCID>TIANSHAN.540725</DOCID>
<HEADER>
<CLASS>مەملىكەت</CLASS>
<DATE>2016-08-12 11:51:45</DATE>
</HEADER>
<BODY>
<HEADLINE>
<S ID=39039>
ئاياللار تىكتاك توپ ماھىرى دىڭ نىڭ ‹‹تولۇق غەلىبە›› قىلىپ چېمپىيون بولدى
</S>
</HEADLINE>
<TEXT>
<S ID=39040>
   شىنخۇا ئاگېنتلىقى، رىئودې ژانېيرو، 10 – ئاۋغۇست تېلېگراممىسى. تىكتاك توپ مۇسابىقىسى باشلانغاندىن بۇيان كۆپچىلىك ئاخىرقى ھەل قىلغۇچ مۇسابىقىنى، يەنى دىڭ نىڭ بىلەن لى شياۋشيانىڭ مۇسابىقىسىنى تەقەززالىق بىلەن كۈتتى.
</S>
<S ID=39041>
   دىڭ نىڭ 10 – ئاۋغۇست قوش بېسىم ئاستىدا ئولىمپىك تەنھەرىكەت مۇسابىقىسى مەيدانىغا چىقتى، ئۇنىڭ رەقىبى تۆت يىل ئىلگىرىكى لوندون ئولىمپىك تەنھەرىكەت مۇسابىقىسىدە ئۆزىنى يەڭگەن لى شياۋشيا ئىدى.
</S>
<S ID=39042>
دىڭ نىڭ ئىلگىرىكى ئەپسۇسلىنارلىقنىڭ ئورنىنى تولدۇرۇش، ئاياللار تىكتاك توپ يەككە تۈرىدىكى كەم قالغان ئالتۇن مېدالنىڭ ئورنىنى تولۇقلاپ، جۇڭگو ئاياللار تىكتاك توپ مۇسابىقىسىدىكى بەشىنچى ‹‹تولۇق غەلىبە››گە ئېرىشكۈچى بولۇشنى ئويلىدى، بۇ خىل ئارزۇ ئۇنىڭغا ئىچكى بېسىم بولۇپ قالدى؛ دىڭ نىڭنىڭ دۆلەت تىكتاك توپ كوماندىسىدىن ئولىمپىك تەنھەرىكەت مۇسابىقىسىگە قاتنىشىشقا تاللانغانلىقى ئېنىق بەلگىلەنگەندىن باشلاپ، ئۇنىڭ دۇنيا بويىچە بىرىنچى ئورۇندا تۇرىدىغان ليۇ شىۋېننىڭ ئورنىغا ئاياللار تىكتاك توپ يەككە تۈرىگە قاتنىشىش سالاھىتىگە ئېرىشكەنلىكى قاتتىق مۇنازىرە قوزغىدى ۋە ئىزچىل بېسىقمىدى، بۇ ئۇنىڭ ئۈچۈن تاشقى مۇھىتتىن كەلگەن بېسىم بولۇپ قالدى.
</S>
<S ID=39043>
دىڭ نىڭ بىلەن لى شياۋشيا رىۋايەتلەردىكىدەك كۈچ سىناشتى، ئۇلار يەتتە مەيدان مۇسابىقىلەشكەندىن كېيىن، دىڭ نىڭ غەلىبە قىلدى ۋە ھاياجانلانغىنىدىن ئۆكسۈپ يىغلاپ كەتتى.
</S>
</TEXT>
/BODY
/DOC