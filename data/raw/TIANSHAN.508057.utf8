<DOC>
<DOCID>TIANSHAN.508057</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-03-10 15:35:25</DATE>
</HEADER>
<BODY>
<HEADLINE>
<S ID=19125>
بېيىش ئۈچۈن تۆۋەندىكى شەرتلەرنى ھازىرلىدىڭىزمۇ؟
</S>
</HEADLINE>
<TEXT>
<S ID=19126>
   سەمىمىي بولۇش. ياشلار جەمئىيەتكە چىقىپ كەلگۈسىنى يارىتىمەن دەيدىكەن، چوقۇم سەمىمىي بولۇشى كېرەك، ئۆزى تىجارەت قىلسۇن ياكى باشقىلارغا ياللىنىپ ئىشلىسۇن، قىلىۋاتقان ئىشىنى ياخشى قىلىشى، سەمىمىي بولۇشى كېرەك.
</S>
<S ID=19127>
   نىشان تۇرغۇزۇش.
</S>
<S ID=19128>
ھەممە ئادەمنىڭ نىشانى ئوخشىمايدۇ.
</S>
<S ID=19129>
باشقىلار بىلەن ئالاقە قىلغاندا چوڭ ئىشلاردا بىرلىككە كېلەلىسىلا كۇپايە، كىچىك ئىشلاردا كۆز قارىشىنى ساقلاپ قالسا بولىدۇ.
</S>
<S ID=19130>
ئۇششاق ئىشلار سەۋەبىدىن چوڭ ئىشلارغا دەخلى قىلماسلىق، ئورتاق نىشاننى توغرا بېكىتىپ ئومۇمىيلىقنى كۆزدە تۇتۇش كېرەك.
</S>
<S ID=19131>
   ئىشەنچ بولۇش. چوڭ شەھەرلەردە تۇرمۇش رىتىمى تېز، كىشىلەر ئۆز تىرىكچىلىكى بىلەن ئالدىراش بولغاچقا، ئۆز ئارا ئىشىنىش سۇسلاپ كېتىۋاتىدۇ.
</S>
<S ID=19132>
باشقىلار بىلەن ھەمكارلاشقاندا ھەمكارلاشقۇچىڭىز مەنپەئەت مەسىلىسىدە ئادىل، سەمىمىي بولسىلا، مەيلى قانداق ئىش بولۇشىدىن قەتئىينەزەر ئۇنىڭدىن گۇمان قىلماسلىقىڭىز كېرەك.
</S>
<S ID=19133>
   كەڭ قورساق بولۇش.
</S>
<S ID=19134>
كىشىلەر ئارىسىدىكى ئالاقىدە زىددىيەت ۋە سۈركىلىشتىن ساقلانغىلى بولمايدۇ، قارشى تەرەپ يامان نىيەتتە بولمىسىلا ئىمكانقەدەر كەڭ قورساقلىق بىلەن مۇئامىلە قىلىش كېرەك.
</S>
<S ID=19135>
باشقىلارغا كەڭ قورساق بولغاندىلا، نەزەر دائىرىڭىز كېڭىيىدۇ، كەڭ قورساقلىق ۋە چۈشىنىش يولىڭىزنى راۋانلاشتۇرىدۇ.
</S>
<S ID=19136>
   زىيان تارتىشقىمۇ تەييار تۇرۇش.
</S>
<S ID=19137>
زىيان تارتماسلىق ئۈچۈن ئالدى بىلەن زىيان تارتىشقا تەييارلىق كۆرۈپ قويۇش كېرەك.
</S>
<S ID=19138>
بەزىدە ئازراق زىيان تارتىش بەدىلىگە باشقىلارنىڭ ئىشەنچىسىگە ئېرىشكىلى بولىدۇ، شۇڭا بەزىدە زىيان تارتىشنى بەك يامان ئىش، دەپ كەتكىلى بولمايدۇ.
</S>
<S ID=19139>
   قارشى تەرەپنى چۈشىنىش.
</S>
<S ID=19140>
ئۆزى قىلىشنى خالىمىغاننى باشقىلارنىڭ قىلىشىنى تەلەپ قىلماسلىق، باشقىلار بىلەن ئالاقە قىلىش جەريانىدا قارشى تەرەپكە دوستانە مۇئامىلە قىلىش كېرەك، گەرچە شەھەردە پۇل بەك كۈچىنى كۆرسەتسىمۇ، پۇلنى باشقىلار بىلەن ئالاقە قىلىشىنىڭ ئاساسى قىلىۋالماسلىق كېرەك.
</S>
<S ID=19141>
   ئادىل بولۇش. يات شەھەرلەردە تىرىكچىلىك قىلىۋاتقانلار باشقىلارنىڭ چىشىغا تېگىپ قويۇشتىن ئەنسىرەپ ياخشىچاق بولۇۋالىدۇ، بۇنداق قىلىش توغرا ئەمەس.
</S>
<S ID=19142>
ئەتراپىدىكىلەر بىلەن ھېساباتنى ئېنىق قىلىش، ھەمىشە باشقىلارغا ياخشىچاق بولۇشتىن ساقلىنىش كېرەك، ئۇنداق بولمىغاندا، بەزىبىر كۆڭۈلسىزلىكلەرنىڭ كېلىپ چىقىشىدىن ساقلانغىلى بولمايدۇ.
</S>
<S ID=19143>
  كەمتەر بولۇش. شەھەرلەردە رىقابەت كەسكىن، ئىقتىدارلىقلار كۆپ بولغاچقا، بىلەرمەنلىك قىلسا ئاسان چېنىپ قالىدۇ، شۇڭا چوقۇم كەمتەر بولۇش كېرەك، باشقىلارنىڭ كەمچىلىكىدىن كۆرە ئارتۇقچىلىقىنى كۆپرەك كۆرۈش، ئۆز ئارا ئۆگىنىپ ئورتاق ئالغا بېسىش كېرەك.
</S>
<S ID=19144>
   ئالاقىگە ماھىر بولۇش. كىشىلەرنىڭ تۇرمۇش ئادىتى ۋە ئىشلارنى بىر تەرەپ قىلىش ئۇسۇلىدا پەرق بولىدۇ.
</S>
<S ID=19145>
شۇڭا باشقىلارغا ئۆزىنىڭ ئىدىيەسىنى تاڭماسلىق، ئىختىلاپلارنى سۆھبەتلىشىش ئارقىلىق ھەل قىلىش كېرەك.
</S>
<S ID=19146>
قورسىقىدا غۇم ساقلىماسلىق، باشقىلار بىلەن ئالاقە قىلىشقا ماھىر بولۇش كېرەك.
</S>
<S ID=19147>
   ئىزچىل بولۇش. ئادەم جەمئىيەتتە ياشىغان ئىكەن ئوڭۇشسىزلىقلارغا ئۇچرىماي قالمايدۇ، شۇڭا چوقۇم جاپاغا چىدىشى، بوشاشماسلىقى كېرەك.
</S>
<S ID=19148>
ئىزچىل تىرىشىدىغان روھ بولمىسا مۇۋەپپەقىيەت قازانغىلى بولمايدۇ.
</S>
<S ID=19149>
نىجات قۇربان(ت)
</S>
</TEXT>
/BODY
/DOC