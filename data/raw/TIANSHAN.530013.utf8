<DOC>
<DOCID>TIANSHAN.530013</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-06-24 11:34:30</DATE>
</HEADER>
<BODY>
<HEADLINE>
<S ID=31285>
جېجياڭ يەرمەنكىسىدە كۇچا ناھىيەسى 1 مىليارد 565 مىليون يۈەنلىك كېلىشىم ئىمزالىدى
</S>
</HEADLINE>
<TEXT>
<S ID=31286>
    ئادالەت ئابدۇۋەلى، ئەختىرەم توختى خەۋەر قىلىدۇ: ئاقسۇ ۋىلايىتى ۋە بىڭتۈەن 1 – شىسى ئارال شەھىرىنىڭ جېجياڭ يەرمەنكىسىدىكى كەسىپ تونۇشتۇرۇش ھەم ھەمكارلىق تۈرلىرى بويىچە كېلىشىم ئىمزالاش مۇراسىمى يېقىندا جېجياڭ ئۆلكىسىنىڭ نىڭبو شەھىرىدە ئۆتكۈزۈلدى. كۇچا ناھىيەسىنىڭ جېجياڭلىق سودىگەلەر بىلەن ئىمزالىغان ئۈچ ھەمكارلىق تۈرىنىڭ سوممىسى 1 مىليارد 565 مىليون يۈەنگە يەتتى، بۇ تۈرلەر يېزا ئىگىلىك قوشۇمچە مەھسۇلاتلىرى ئەشيا ئوبوروت رايونى قۇرۇلۇشى، بىرىكمە ئوغۇت، سۇدا ئېرىشچان ئوغۇت ئىشلەپچىقىرىش قاتارلىقلارنى ئۆز ئىچىگە ئالىدۇ.
</S>
<S ID=31287>
   ئاقسۇ ۋىلايەتلىك مەمۇرىي مەھكىمىنىڭ مۇئاۋىن ۋالىيسى، جېجياڭ ئۆلكىسىنىڭ شىنجاڭغا نىشانلىق ياردەم بېرىش قوماندانلىق ئىشتابىنىڭ مۇئاۋىن قوماندانى جۇ گېجيەن مۇنداق دېدى: بىز توقۇمىچىلىق، كىيىم – كېچەك كەسپىنى مۇھىم نۇقتا، ئېنېرگىيە، خىمىيە سانائىتى، ئەشيا ئوبوروتى كەسىپلىرىنى تەرەققىي قىلدۇرۇلىدىغان يانداش كەسىپ قىلىپ، جېجياڭ ئۆلكىسىدە ئۆتكۈزۈلىدىغان يەرمەنكىلەرگە پائال قاتنىشىپ، تۈرلەرگە سودىگەر ۋە مەبلەغ جەلپ قىلىپ، ئاقسۇ ۋىلايىتىنىڭ بايلىق ئۈستۈنلۈكىنى ئىقتىسادىي ئەۋزەللىككە ئايلاندۇرۇپ، تۈرلەرگە كۆپلەپ ئېشىنچا ئەمگەكچىلەرنى ئىشقا ئورۇنلاشتۇرۇپ، ۋىلايەتنىڭ ئىقتىسادىي ئەمەلىي كۈچى ۋە دېھقانلارنىڭ كىرىمىنى ئاشۇرۇشتا ماھىيەتلىك قەدەم باسىمىز.
</S>
<S ID=31288>
‏
</S>
</TEXT>
/BODY
/DOC