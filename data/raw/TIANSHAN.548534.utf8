<DOC>
<DOCID>TIANSHAN.548534</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-09-08 15:40:24</DATE>
</HEADER>
<BODY>
<HEADLINE>
<S ID=47825>
ئېۋىرغول رايونى ئاساسىي قاتلام شىپاخانىلىرىغا قۇتقۇزۇش ئاپتوموبىلى سەپلەپ بەردى
</S>
</HEADLINE>
<TEXT>
<S ID=47826>
    يۈسۈپ ئىسمائىل خەۋەر قىلىدۇ: ئېۋىرغول رايونلۇق سەھىيە ئىدارىسىدە يېقىندا ئاپتوموبىل تەقسىم قىلىش مۇراسىمى ئۆتكۈزۈلدى.
</S>
<S ID=47827>
بۇ بۇ يىلقى ئېۋىرغول رايونىنىڭ خەلق تۇرمۇشى قۇرۇلۇش يىلىدىكى مۇھىم خىزمەتلەرنىڭ بىرى بولۇپ، مالىيەدىن 2 مىليون 200 مىڭ يۈەن مەبلەغ ئاجرىتىپ، يېزا – بازار شىپاخانىلىرىغا 11 قۇتقۇزۇش ئاپتوموبىلى سەپلەپ بەردى.
</S>
<S ID=47828>
    شەھەر ئىچى، پالۋانتۇر، دەۋەلدۈرۈك قازاق يېزىسى قاتارلىق يېزا – بازاردىكى شىپاخانا ۋە گۈلباغ مەھەللە سەھىيە مۇلازىمەت مەركىزى مۇراسىمدا قۇتقۇزۇش ئاپتوموبىلىنى تاپشۇرۇۋالدى.
</S>
<S ID=47829>
ئېۋىرغول رايونلۇق سەھىيە ئىدارىسىنىڭ باشلىقى نەن خۇيچىڭ مۇنداق دېدى: بىز بۈگۈن بۇ يەردە يېزا – بازارلاردىكى شىپاخانىلارغا قۇتقۇزۇش ئاپتوموبىلى تارقىتىش مۇراسىمى ئۆتكۈزدۇق، بۇ رايونلۇق پارتكومنىڭ دېھقانچىلىق – چارۋىچىلىق رايونلىرىدىكى داۋالاش سەھىيە مۇلازىمەت سىستېمىسى قۇرۇلۇشىنى ئىلگىرى سۈرۈشتىكى بىر تۈرلۈك مۇھىم تەدبىرى ھېسابلىنىدۇ.
</S>
<S ID=47830>
    شەھەر ئىچى يېزىلىق شىپاخانىنىڭ باشلىقى ئەمەت باسىت: بىز قۇتقۇزۇش ئاپتوموبىلىنى تاپشۇرۇۋالغاندىن كېيىن، ئۇنىڭ رولىنى جارى قىلدۇرۇپ، جىددىي قۇتقۇزۇش ۋە تۇيۇقسىز يۈز بەرگەن ۋەقەلەردىكى جىددىي داۋالاش ئېھتىياجىنى قاندۇرىمىز، دېدى.
</S>
<S ID=47831>
‏    
</S>
</TEXT>
/BODY
/DOC