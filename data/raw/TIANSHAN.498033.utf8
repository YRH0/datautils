<DOC>
<DOCID>TIANSHAN.498033</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-16 12:52:43</DATE>
</HEADER>
<BODY>
<HEADLINE>
<S ID=11306>
يوپۇغا ناھىيەسى 1500 دىن ئارتۇق ئائىلىنى نامراتلىقتىن قۇتۇلدۇردى
</S>
</HEADLINE>
<TEXT>
<S ID=11307>
    ئىختىيارىي مۇخبىرىمىز ئىمىنجان تۇرسۇن خەۋىرى: يوپۇغا ناھىيەسى بۇلتۇر تۈرلۈك شەكىللەردىن پايدىلىنىپ، يېزا ئىگىلىكىگە ياردەم بېرىش، نامراتلارنى يۆلەش قاتارلىق ئاممىۋى ئىشلار مالىيە چىقىمىنى 2014-يىلدىكىدىن %66.5 كۆپەيتىش ئارقىلىق خەلق تۇرمۇشىنى ياخشىلاشقا كاپالەتلىك قىلىپ، ناھىيە بويىچە 1530 نامرات ئائىلىدىكى 6581 كىشىنىڭ نامراتلىقتىن قۇتۇلۇشىنى ئىشقا ئاشۇردى.
</S>
<S ID=11308>
    يوپۇغا ناھىيەسى بۇلتۇر دۆلەت ۋە ئاپتونوم رايوننىڭ يېزا، يېزا ئىگىلىكى، دېھقانلارنى قوللاش ۋە ئاممىنىڭ داۋالىنىشىغا ياردەم بېرىپ نامراتلىقتىن قۇتۇلدۇرۇش جەھەتتىكى مەخسۇس تۈر مەبلىغى ۋە تۈرلۈك تولۇقلىما ياردەم سىياسىتىنى ئۆز ۋاقتىدا ئەمەلىيلەشتۈرۈشنى چىڭ تۇتۇپ، دېھقانلارنى 4 مىليون 330 مىڭ يۈەن ئاشلىق بىۋاستە تولۇقلىما ياردەم پۇلى، 12 مىليون 140 مىڭ يۈەن سۈپەتلىك ئۇرۇق تولۇقلىما ياردەم پۇلى، 20 مىليون يۈەن يېزا ئىگىلىك ماشىنا، ئۈسكۈنىلىرى تولۇقلىما ياردەم پۇلى، 83 مىليون 400 مىڭ يۈەن پاختا نىشانلىق باھا تولۇقلىما ياردەم پۇلى، 16 مىليون 480 مىڭ يۈەن يېزا ئىگىلىك سۇغۇرتا ياردەم پۇلى،13 مىليون 750 مىڭ يۈەن «بىر ئىشنى بىر مۇھاكىمە قىلىش» مۇكاپات پۇلىدىن بەھرىمەن قىلىپ، ئۇلارنىڭ يېزا ئىگىلىك ئىشلەپچىقىرىشى ۋە بېيىشىغا كۈچلۈك مەدەت بەردى.
</S>
<S ID=11309>
يېڭىچە يېزا ھەمكارلىشىپ داۋالىنىش، ئېغىر كېسەللەر ياردىمى قاتارلىق ئىجتىمائىي قۇتقۇزۇش دائىرىسىنى ئۈزلۈكسىز كېڭەيتىپ ۋە دۆلەتنىڭ ئاساسىي تېببىي دورىلارنى بىر تۇتاش سېتىۋېلىش، پەرقسىز سېتىش تۈزۈمى بويىچە ئاممىغا دورا باھاسىدا 2 مىليون 385 مىڭ 500 يۈەن نەپ يەتكۈزدى.
</S>
<S ID=11310>
داۋالاش ھەققىنى ئەڭ تۆۋەن چەكتە كونترول قىلىپ، تولۇقلىما قايتۇرۇش نىسبىتىنى %5 ئۆستۈرۈپ ۋە ئېغىر كېسەللىك بىلەن داۋالانغان4756 ئادەم(قېتىم) كىشىنى 11 مىليون 310 مىڭ يۈەن قۇتقۇزۇش ياردىمىدىن بەھرىمەن قىلىپ قىيىنچىلىقى بار ئاممىنىڭ خاتىرجەم داۋالىنىشىنى كاپالەتكە ئىگە قىلدى.
</S>
<S ID=11311>
ئۇنىڭدىن باشقا، 150 مىڭ ئادەم (قېتىم)دىن ئارتۇق دېھقاننى تۈرلۈك قانۇن، مەدەنىيەت، پەن- تېخنىكا، كەسپىي ماھارەت بىلىملىرى بويىچە تەربىيەلەشنى كۈچەيتىپ، ئۇلارنىڭ پەن-تېخنىكىغا تايىنىپ بېيىش ۋە ئىشقا ئورۇنلىشىپ كىرىمىنى ئاشۇرۇشىنى ئىلگىرى سۈردى.
</S>
</TEXT>
/BODY
/DOC