<DOC>
<DOCID>TIANSHAN.491372</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-21 15:22:21</DATE>
</HEADER>
<BODY>
<HEADLINE>
<S ID=4540>
پەن-تېخنىكىلىق تەربىيەلەش ئائىلە ئاياللىرىدا زور ئۆزگىرىشلەرنى ھاسىل قىلدى
</S>
</HEADLINE>
<TEXT>
<S ID=4541>
    ئىختىيارىي مۇخبىرىمىز مۇتەللىپ ئابدۇراھمان، راھىلە مۇرتىزا خەۋىرى: 20-يانۋار، ئونسۇ ناھىيەلىك ئۇلۇغ ئاتا كەسپى تېخنىكا مەكتىپىدە نەچچە ئونلىغان ئاياللار كەسپى ئۇستامنىڭ ئەتراپىنى چۆرىدەپ غەرىپچە تورت ياساش تېخنىكىسنى ئۆگىنىۋاتاتتى.
</S>
<S ID=4542>
    ئونسۇ بازىرى يېڭى باغ مەھەللىسىنىڭ ئاھالىسى ئايزۆھرە ھوشۇر مۇنداق دېدى: خىزمەت ئورنۇم يوق ئىدى، خىزمەت ئىزدىسەممۇ تېخنىكا بىلمىگەچكە تەسكە توختىدى.
</S>
<S ID=4543>
بۇ قېتىم ناھىيەلىك ئادەم كۈچى ۋە ئىجتىمائىي كاپالەت ئىدارىسى 40 كۈنلۈك غەرىپچە تورت ياساس تېخنىكا تەربىيەلەش كۇرسى ئۇيۇشتۇرۇپ بىزگە ھەقسىز تېخنىكا ئۆگىنىش پۇرسىتى يارىتىپ بەردى.
</S>
<S ID=4544>
ئاڭلىسام يەنە ئىككى خىل كىنىشكا تارقىتىپ بېرىدىكەن، ناھايىتى خوشال ھالدا تىزىملاتتىم.
</S>
<S ID=4545>
تىرىشىپ تېخنىكا ئىگىلەپ، ياخشى خىزمەت ئورنى تېپىپ، ئىشقا ئورۇنلىشىش چۈشۈمنى رېئاللىققا ئايلاندۇرۇشقا تىرىشىمەن.
</S>
<S ID=4546>
    ئىگىلىنىشىچە، بۇ قېتىملىق 40 كۈنلۈك كۇرسىنىڭ تەربىيەلەش ئوبيېكتلىرى ئاساسلىقى شەھەر، يېزىلاردىكى ئىشسىز خادىملار، تېخنىكا ئۆگىنىش ئارزۇسى بارلار ۋە ئېشىنچا ئەمگەك كۈچلىرى بولۇپ، ئوقۇتقۇچىلار دۆلەتنىڭ كەسىپ ئۆلچىمى بىلەن كۇرسانتلارنى ئەمەلىي تېخنىكىلار بويىچە نەق مەيداندا تەربىيەلەش ئېلىپ بارىدىكەن.
</S>
<S ID=4547>
بۇنىڭدىكى مەقسەت تېخنىكىلىق تەربىيەلەش ئارقىلىق ئىشقا ئورۇنلىشىشقا يېتەكلەپ، ئىشقا ئورۇنلاشتۇرۇش ئىلگىرى سۈرۈلىدىكەن.
</S>
</TEXT>
/BODY
/DOC