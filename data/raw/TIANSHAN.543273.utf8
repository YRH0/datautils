<DOC>
<DOCID>TIANSHAN.543273</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-08-23 12:39:31</DATE>
</HEADER>
<BODY>
<HEADLINE>
<S ID=41762>
پىچان ناھىيەسىدە دېھقانلار كەسپىي ھەمكارلىق كوپىراتىپلىرى تېز يۈكسەلدى
</S>
</HEADLINE>
<TEXT>
<S ID=41763>
   مىجىت ئىبراھىم خەۋەر قىلىدۇ: پىچان ناھىيەسى يېقىنقى يىللاردىن بۇيان دېھقانلار كەسپىي ھەمكارلىق كوپىراتىپلىرىنى قۇرۇشنى ‹‹يېزا، يېزا ئىگىلىكى، دېھقانلار›› مەسىلىسىنى ھەل قىلىش يۈكسەكلىكىگە قويۇپ، قوللاش، نەپ يەتكۈزۈش سالمىقىنى ئاشۇرغانلىقتىن، دېھقانلار كەسپىي ھەمكارلىق كوپىراتىپىدىن 289 ى قۇرۇلۇپ، ھەمكارلىق كوپىراتىپلىرى تېز يۈكسەلدى.
</S>
<S ID=41764>
   پىچان يېزىسىنىڭ قاغىتۇر كەنتىدە قۇرۇلغان ‹‹قاغىتۇر›› مېۋىچىلىك دېھقانلار كەسپىي ھەمكارلىق كوپىراتىپىنىڭ مۇدىرى لى يۈەنسەي مۇنداق دېدى: 2010 – يىلى ناھىيە ۋە يېزىلىق ھۆكۈمەتنىڭ 230 مىڭ يۈەن ياردەم قىلىشى بىلەن كەنتىمىزدە بۇ دېھقانلار كەسپىي ھەمكارلىق كوپىراتىپىنى قۇرغانىدۇق.
</S>
<S ID=41765>
كوپىراتىپ قۇرۇلغاندىن كېيىن يىلدا دېھقانلارنىڭ 150 توننىغا يېقىن ھۆل ئۈزۈمىنى سېتىپ بېرىپ، دېھقانلارنىڭ ئىشلەپچىقارغان مەھسۇلاتلىرىنى ساتالماسلىق مەسىلىسىنى ئۈنۈملۈك ھەل قىلدۇق.
</S>
<S ID=41766>
   بۇ ناھىيە يېقىنقى يىللاردىن بۇيان سوتسىيالىستىك يېڭى يېزا قۇرۇش خىزمىتىگە زىچ بىرلەشتۈرۈپ، دېھقانلار كەسپىي ھەمكارلىق كوپىراتىپى قۇرۇش تەشۋىقاتىنى كۈچەيتىپ، ئالدىن بېيىغان دېھقانلارنىڭ قاتنىشىش ئاكتىپلىقىغا ئىلھام بەردى.
</S>
<S ID=41767>
ناھىيەنىڭ ‹‹دېھقانلار كەسپىي ھەمكارلىق كوپىراتىپلىرىنى تەرەققىي قىلدۇرۇش لايىھەسى››، ‹‹سودا – سانائەت مەمۇرىي باشقۇرۇش تارماقلىرىنىڭ فۇنكسىيەلىك رولىنى جارى قىلدۇرۇپ، دېھقانلار كەسپىي ھەمكارلىق كوپىراتىپلىرىنىڭ تەرەققىياتىنى ئىلگىرى سۈرۈش پىكرى››نى تۈزۈپ يولغا قويۇپ، كوپىراتىپلارنى رويخەتكە ئېلىش رەسمىيەتلىرىنى ئاددىيلاشتۇرۇش، مۇلازىمەت ئىقتىدارىنى ئاشۇرۇش تەدبىرلىرىنى ئەمەلىيلەشتۈرۈپ، ھەمكارلىق كوپىراتىپلىرىنى قۇرۇش، تەرەققىي قىلدۇرۇشقا ياخشى شارائىت ھازىرلىدى.
</S>
<S ID=41768>
ئۇنىڭدىن باشقا دېھقانلار كەسپىي ھەمكارلىق كوپىراتىپلىرىنىڭ تەرەققىياتىنى قوللايدىغان ئون نەچچە تۈرلۈك نەپ يەتكۈزۈش سىياسىتىنى تۈزۈپ يولغا قويۇپ، دېھقانلارنى كەسپىي ھەمكارلىق كوپىراتىپلىرىغا ئەزا بولۇشقا يېتەكلىدى.
</S>
<S ID=41769>
يېزا پۇل مۇئامىلە تارماقلىرىمۇ دېھقانلار كەسپىي ھەمكارلىق كوپىراتىپلىرىنى يېتەرلىك قەرز مەبلىغى بىلەن تەمىنلەشكە كاپالەتلىك قىلدى.
</S>
<S ID=41770>
نەتىجىدە، ناھىيە بويىچە قۇرۇلغان دېھقانلار كەسپىي ھەمكارلىق كوپىراتىپلىرىنىڭ رويخەتكە ئالدۇرغان مەبلىغى 39 مىليون 466 مىڭ يۈەنگە، ئەزاسى 3781گە يەتتى.
</S>
</TEXT>
/BODY
/DOC