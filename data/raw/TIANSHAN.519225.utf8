<DOC>
<DOCID>TIANSHAN.519225</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-22 15:41:16</DATE>
</HEADER>
<BODY>
<HEADLINE>
<S ID=26249>
توققۇزتارا ناھىيەسىدىكى نامراتلار داۋالىنىش ياردىمىگە ئېرىشتى
</S>
</HEADLINE>
<TEXT>
<S ID=26250>
   مۇيەسسەر خېلىل خەۋەر قىلىدۇ: توققۇزتارا ناھىيەسى نامراتلارغا كۆڭۈل بۆلۈپ، نامرات دېھقانلارنى داۋالىنىش ياردىمىدىن مەنپەئەتلەندۈرۈپ، ئۇلارنىڭ كېسەل سەۋەبىدىن تېخىمۇ نامراتلىشىپ كېتىشىنىڭ ئالدىنى ئالدى.
</S>
<S ID=26251>
   بۇ ناھىيەنىڭ سورتلۇق ئۇرۇقچىلىق مەيدانىنىڭ 2 – گۇرۇپپىسىدىكى يارمۇھەممەت ئەلى يۇقىرى قان بېسىمى، قەنت كېسىلى بىلەن پاراللىچ بولۇپ قالغانلىقتىن، ئۇنىڭ داۋالىنىش چىقىمى ئائىلىسىنى نامراتلاشتۇرۇۋەتكەن ئىدى. ناھىيەلىك خەلق ئىشلىرى تارماقلىرى ئەھۋالدىن خەۋەر تاپقاندىن كېيىن، ئۇنىڭ داۋالىنىشىغا ياردەم قىلدى. بۇلتۇر ئۇنىڭ داۋالىنىش چىقىمى 22 مىڭ يۈەنگە يەتكەنىدى. يېزا يېڭىچە ھەمكارلىشىپ داۋالىنىش خىراجىتى ۋە تۆۋەن تۇرمۇش كاپالىتىدىن 18 مىڭ يۈەن داۋالىنىش چىقىمى ئاتچوت قىلىپ بېرىلىپ، ئۆزى پەقەت 400 يۈەن چىقىم قىلدى. ئۇ مۇنداق دېدى: ئىككى – ئۈچ يىل داۋالىنىش جەريانىدا، كۆپ چىقىم تارتقان بولساممۇ، ھۆكۈمەتنىڭ يۆلەش، ياردەم بېرىش سىياسىتىنىڭ تۈرتكىسىدە قىينالماي تۇرمۇش كەچۈرۈۋاتىمەن.
</S>
<S ID=26252>
   ناھىيەلىك ئۇنىۋېرسال دېھقانچىلىق مەيدانىنىڭ 3 – گۇرۇپپىسىدىكى جاڭ گولۈي 2010 – يىلى سۈيدۈكتىن زەھەرلىنىش كېسىلىگە گىرىپتار بولۇپ، ھەپتىدە ئۈچ قېتىم قان تازىلىتىپ، ئايلىق داۋالىنىش چىقىمى 12 13 مىڭ يۈەنگە، يىللىق داۋالىنىش چىقىمى 150 مىڭ يۈەنگە يېقىنلىشىپ قالغانىدى. لېكىن يېزا يېڭىچە ھەمكارلىشىپ داۋالىنىش خىراجىتى ۋە ئېغىر كېسەللەرنى قۇتقۇزۇش ياردەم پۇلى بىلەن ئۇنىڭ ئىقتىسادىي بېسىمى زور دەرىجىدە يېنىكلىتىلدى.
</S>
<S ID=26253>
   ئۇقۇشىمچە، توققۇزتارا ناھىيەسى بۇلتۇر ئېغىر كېسەلگە گىرىپتار بولغان 2717 كىشىگە 5 مىليون 423 مىڭ يۈەن ئېغىر كېسەللەرنى قۇتقۇزۇش ياردەم پۇلى تارقىتىپ، ئۇلارنىڭ كېسەل سەۋەبىدىن تېخىمۇ نامراتلىشىپ كېتىشىنىڭ ئالدىنى ئالغان.
</S>
<S ID=26254>
‏
</S>
</TEXT>
/BODY
/DOC