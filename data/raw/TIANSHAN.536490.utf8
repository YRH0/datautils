<DOC>
<DOCID>TIANSHAN.536490</DOCID>
<HEADER>
<CLASS>خەلقئارا</CLASS>
<DATE>2016-07-24 13:43:10</DATE>
</HEADER>
<BODY>
<HEADLINE>
<S ID=34489>
جايلاردىن تەرمىلەر
</S>
</HEADLINE>
<TEXT>
<S ID=34490>
    * ئامېرىكا دۆلەت كاتىپى كېررى 21 – ئىيۇل ۋاشىنگتوندا ئۆتكۈزۈلگەن ‹‹شام ئىسلام دۆلىتى››گە زەربە بېرىش خەلقئارا ئىتتىپاقىنىڭ مىنىستىر دەرىجىلىكلەر يىغىنىدا مۇنداق دېدى: ئىتتىپاققا ئەزا دۆلەتلەر ئۇچۇرلاردىن ئورتاق بەھرىمەن بولۇپ، چەت ئەل تېررورچىلىرىنىڭ سۇرىيە ۋە ئىراققا بېرىپ ئۇرۇشقا قاتنىشىشىنى ئۈنۈملۈك توسىدى. ھەر قايسى دۆلەتلەر قۇرۇلمىلىق ۋە بيۇروكراتلىق توسالغۇلارنى داۋاملىق بۇزۇپ تاشلاپ، ئۇچۇر ۋە ئاخباراتلارنى تېخىمۇ تېز ھەم كەڭ دائىرىدە ئالماشتۇرۇشى كېرەك.
</S>
<S ID=34491>
    * ئىتالىيەنىڭ قۇتقۇزۇش خادىملىرى ئوتتۇرا دېڭىزدا دۆلەت چېگراسىدىن ئوغرىلىقچە ئۆتكەن 2000 دىن كۆپرەك كىشىنى قۇتۇلدۇردى ھەمدە 22 جەسەتنى بايقىدى.
</S>
<S ID=34492>
    * ب د ت خەۋپسىزلىك كېڭىشىنىڭ مۇشۇ ئايلىق نۆۋەتچى رەئىسى، ياپونىيەنىڭ ب د ت دا دائىمىي تۇرۇشلۇق ۋەكىلى ۋىكىپېديا 21 – ئىيۇل مۇنداق دېدى: خەۋپسىزلىك كېڭىشى بۈگۈن ب د ت نىڭ كېيىنكى نۆۋەتلىك باش كاتىپىنى تاللاشتا مۇددىئاسىنى بىلدۈرۈش خاراكتېرىدە تۇنجى قېتىم ئاۋاز بېرىشكە ئۇيۇشتۇردى. ۋىكىپېديا شۇ كۈنى چۈشتە تاراتقۇلارغا ئاغزاكى قىسقا ئۇچۇر بەردى. ئۇ مۇنداق دېدى: تۇنجى قېتىملىق ئاۋاز بېرىش ئوڭۇشلۇق تاماملاندى، 12 نامزاتقا ئۆزلىرىنى نامزاتلىققا كۆرسەتكەن دۆلەت نەتىجىسىنى ئۇقتۇرىدۇ.
</S>
<S ID=34493>
    * كورېيە كيوڭسان – بۇكدو سوڭجۇ ۋىلايىتىدىكى 2000 دىن ئارتۇق كىشى 21 – ئىيۇل سېئول پويىز ئىستانسىسى مەيدانىدا يىغىلىش ئۆتكۈزۈپ، كورېيەدە باشقۇرۇلىدىغان بومبىدىن مۇداپىئەلىنىش سىستېمىسى (‹‹ساد›› سىستېمىسى) ئورۇنلاشتۇرۇشقا ئېتىراز بىلدۈردى ھەم ھۆكۈمەتنىڭ بۇ سىستېمىنى ئورۇنلاشتۇرۇش قارارىنى ئەمەلدىن قالدۇرۇشىنى مۇراجىئەت قىلدى.
</S>
<S ID=34494>
    * خەلقئارا پۇل فوند تەشكىلاتى 21 – ئىيۇل دوكلات ئېلان قىلىپ، ھەر قايسى دۆلەتلەرنىڭ ئومۇميۈزلۈك تەدبىر قوللىنىپ، خەۋپ – خەتەرنى چەكلەپ، ئىقتىسادنىڭ تېز ئېشىشىغا تۈرتكە بولۇشىنى مۇراجىئەت قىلدى. 
</S>
<S ID=34495>
    * ئەنگلىيە باش ۋەزىر مەھكىمىسى 20 – ئىيۇل مۇنداق دەپ جاكارلىدى: ئەنگلىيە 2017 – يىلىنىڭ كېيىنكى يېرىم يىلىدا ياۋروپا ئىتتىپاقىنىڭ نۆۋەتچى رەئىسلىك دۆلىتى بولۇشتىن ۋاز كېچىدۇ، ئەنگلىيە ياۋروپا ئىتتىپاقىدىن چېكىنىش سۆھبىتىگە ئالاقىدار ئىشلارنى ئالدىن بىرتەرەپ قىلىدۇ.
</S>
<S ID=34496>
    * جەنۇبىي ئاتلانتىك ئوكياندىكى ئارال دۆلەت ۋانۇئاتۇنىڭ دېڭىز رايونىدا شۇ يەر ۋاقتى 21 – ئىيۇل سەھەردە 6 بال يەر تەۋرىدى. 
</S>
<S ID=34497>
    * سەئۇدى ئەرەبىستان خەلق مۇداپىئە ئىدارىسىنىڭ باياناتچىسى 21 – ئىيۇل مۇنداق دېدى: يەمەن خۇسى قوراللىقلىرى بۈگۈن سەئۇدى ئەرەبىستان تەۋەلىكىنى توپقا تۇتۇپ، ئۈچ كىشىنىڭ جېنىغا زامىن بولدى.
</S>
<S ID=34498>
    * گېرمانىيە زۇڭلىسى مېركېل 20 – ئىيۇل بېرلىندا زىيارەتكە كەلگەن ئەنگلىيەنىڭ باش ۋەزىرى تېرېسا مەي بىلەن كۆرۈشتى، ئۇلار ئەنگلىيەنىڭ ياۋروپا ئىتتىپاقىدىن چېكىنىشى ۋە دۇچ كەلگەن باشقا خەلقئارا مەسىلىلەر ھەم بۇنىڭدىن كېيىنكى ئىككى دۆلەت مۇناسىۋىتى توغرىسىدا پىكىر ئالماشتۇردى.
</S>
<S ID=34499>
    * ب د ت نىڭ باش كاتىپى بان كىمۇن 20 – ئىيۇل بايانات ئېلان قىلىپ، ھەر قايسى تەرەپنىڭ ۋەدىسىدە چىڭ تۇرۇپ، بۇلتۇر ھاسىل قىلغان ئىران يادرو مەسىلىسى توغرىسىدىكى ئومۇميۈزلۈك كېلىشىمىنى تولۇق ھەم ئۈنۈملۈك ئىجرا قىلىشىنى مۇراجىئەت قىلدى.
</S>
<S ID=34500>
    * سۇداننىڭ جۇڭگو بىلەن بولغان مۇناسىۋەت كومىتېتى 20 – ئىيۇل جۇڭگونىڭ نەنخەي دېڭىزى مەسىلىسىگە تۇتقان پوزىتسىيەسىنى قوللايدىغانلىقىنى، ئۆز ئالدىغا خەلقئارانىڭ كېسىم چىقىرىشىنى تەلەپ قىلىش ئەمەس، بەلكى ئالاقىدار تەرەپلەر سۆزلىشىش ۋە بىۋاسىتە سۆھبەتلىشىشنىڭ نەنخەي دېڭىزى مەسىلىسىنى ھەل قىلىشتىكى بىردىنبىر يول ئىكەنلىكىنى تەكىتلىدى.
</S>
<S ID=34501>
    * تۇنىس زۇڭلىسى ئېسسىد 20 – ئىيۇل خەلق قۇرۇلتىيى(پارلامېنت)غا ئىلتىماس سۇنۇپ، ئىشەنچ بىلدۈرۈش لايىھەسىنى ئاۋاز بېرىشكە قويۇشنى تەلەپ قىلىپ، ئۆزلۈكىدىن ئىستېپا بېرىشنى رەت قىلدى.
</S>
<S ID=34502>
    * مالى زۇڭتۇڭى كېيتا 20 – ئىيۇل ئىچكى كابىنېت مىنىستىرلار يىغىنى ئاچتى، يىغىندا 21 – ئىيۇلدىن باشلاپ مالىدا مەملىكەت بويىچە ئون كۈنلۈك جىددىي ھالەت يۈرگۈزۈش قارار قىلىندى.
</S>
<S ID=34503>
    شىنخۇا ئاگېنتلىقى
</S>
</TEXT>
/BODY
/DOC