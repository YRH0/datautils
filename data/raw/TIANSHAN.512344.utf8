<DOC>
<DOCID>TIANSHAN.512344</DOCID>
<HEADER>
<CLASS>خەلقئارا</CLASS>
<DATE>2016-03-23 20:07:46</DATE>
</HEADER>
<BODY>
<HEADLINE>
<S ID=21772>
چەت ئەل مۇتەخەسسىسلىرى: بوئاۋ ئاسىيا مۇنبىرى ئاسىيا رايونى ئىقتىسادىي ھەمكارلىقىنىڭ مۇھىم سەھنىسىگە ئايلاندى، دەپ باھا بەردى
</S>
</HEADLINE>
<TEXT>
<S ID=21773>
   بوئاۋ ئاسىيا مۇنبىرىنىڭ 2016-يىللىق يىغىنى 22-مارتتىن 25-مارتقىچە خەينەن ئۆلكىسىنىڭ بوئاۋدا ئىچىلىدۇ. چەت ئەللەرنىڭ سىياسىي ساھەسىدىكى ئەربابلار ۋە مۇتەخەسسىس-ئالىملارنىڭ قارىشىچە، بوئاۋ ئاسىيا مۇنبىرى ئاسىيا رايونىنىڭ ئىقتىسادىي ھەمكارلىقىنىڭ مۇھىم سەھنىسىگە ئايلىنىپ، ئاسىيا ئىقتىسادىنىڭ بىر گەۋدىلىشىشىدە غايەت زور تۈرتكىلىك رول ئوينىغان.
</S>
<S ID=21774>
   ئاسىيانىڭ يېڭى كەلگۈسى، يېڭى ھەرىكەتلەندۈرگۈچ كۈچى ۋە يېڭى ئىستىقبالى بۇ يىللىق يىغىننىڭ ئاساسلىق تېمىسى بولدى.
</S>
<S ID=21775>
ئاۋسترالىيەنىڭ ساياھەت ۋە خەلقئارا مائارىپ مىنىستىرى كىربىك باھا بېرىپ مۇنداق دېدى: بۇ ئاۋسترالىيەنىڭ مەنپەئەتى بىلەن مۇناسىۋەتلىك ئاساسلىق تېما بولۇپ، ئاۋسترالىيەنىڭ ئاسىياغا ئۆزىنىڭ ئەڭ يېڭى مېخانىزمى بولغان دۆلەتنىڭ يېڭىلىق يارىتىش ۋە ئىلىم-پەن پىلانىنى، ئۇنىڭ ئىلىپ كېلىدىغان مەبلەغ سېلىش پۇرسىتىنى نامايان قىلىشىغا مۇكەممەل پۇرسەت بىلەن تەمىنلەيدۇ.
</S>
<S ID=21776>
   نېپال زۇڭلىسى ئولى مۇنداق دېدى: بۇ يىللىق بوئاۋ مۇنبىرىنىڭ يىللىق يىغىنى ئىقتىسادىي تەرەققىيات ۋە رايون گۈللىنىشىگە ئالاقىدار خىرىسلارنى مۇزاكىرە قىلىشتا مۇھىم رول ئوينايدۇ، ئىمكانىيەتلىك سىجىل تەرەققىيات، مۇھىت ئاسراش، ئېكولوگىيەلىك سىستېما ھەمدە بىخەتەرلىك قاتارلىق مەسىلىلەرمۇ نۇقتىلىق دىققەت قىلىنىدۇ.
</S>
<S ID=21777>
   بۇ قېتىمقى بوئاۋ مۇنبىرىنىڭ يىللىق يىغىنىدا 83 مەيدان مۇھاكىمە پائالىيىتى ئۇيۇشتۇرۇلىدۇ، مەزمۇنى ماكرولۇق ئىقتىساد، ئىگىلىك تىكلەش، يېڭىلىق يارىتىش، ‹‹ئىنتېرنېت +›› قاتارلىق قىزىق نۇقتىلىق مەسىلىلەرگە چېتىلىدۇ.
</S>
</TEXT>
/BODY
/DOC