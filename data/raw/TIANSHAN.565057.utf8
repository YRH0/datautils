<DOC>
<DOCID>TIANSHAN.565057</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-11-15 16:09:55</DATE>
</HEADER>
<BODY>
<HEADLINE>
<S ID=59400>
پىچان ئاياللىرى ھاللىق سەۋىيە ‹‹بەيگىسى››دە چاپماقتا
</S>
</HEADLINE>
<TEXT>
<S ID=59401>
  مىجىت ئىبراھىم خەۋەر قىلىدۇ: ‹‹ھوڭ كەنتىنىڭ 2 – مەھەللىسىدىكى زۆھرەگۈل ئەيسا 2009 – يىلى ناھىيە، يېزىنىڭ ئەسلىھەلىك يېزا ئىگىلىكىنى تەرەققىي قىلدۇرۇش چاقىرىقىغا ئاكتىپ ئاۋاز قوشۇپ، 26 پارنىك ياساپ كۆكتات تېرىپ، يېزىدىكى دېھقانلارغا ئۈلگە بولدى.
</S>
<S ID=59402>
يېزىمىزدا يېقىنقى يىللاردىن بۇيان زۆھرەگۈل ئەيساغا ئوخشاش ئۆيدە ۋە سىرتتا ئەرلەر بىلەن تەڭ ئىشلەپ، ئائىلە ئىقتىسادىنى ياخشىلاۋاتقان ئاياللار كۆپىيىۋاتىدۇ››، دېدى پىچان ناھىيەسى پىچان يېزىسىنىڭ مۇئاۋىن باشلىقى نۇسرەت قۇربان.
</S>
<S ID=59403>
پىچان يېزىسىدا 28 مىڭ 566 نوپۇس بولۇپ، بۇنىڭ ئىچىدە ئاياللار %50نى تەشكىل قىلىدۇ.
</S>
<S ID=59404>
يېزىدا 2009 – يىلىدىن باشلاپ ئەسلىھەلىك يېزا ئىگىلىكىنى يۈكسەلدۈرۈش پىلانى يولغا قويۇلغاندىن بۇيان، بۇ يېزا دېھقان ئاياللارنى تەشكىللەپ سىرتلارغا ئېكسكۇرسىيەگە ئەۋەتىش، ئۆز جايىدا ماھارەت بويىچە تەربىيەلەش، ‹‹پەسىلسىز دەرسخانا›› تەسىس قىلىش قاتارلىق شەكىللەر ئارقىلىق ئەسلىھەلىك يېزا ئىگىلىكىدىكى 56 باشلامچى ئايالنى يېتىشتۈردى.
</S>
<S ID=59405>
بۇ يىل يېزىلىق پارتكوم ئەسلىھەلىك يېزا ئىگىلىكى بىلەن شۇغۇللىنىپ ھاللىق سەۋىيەگە يەتكەن 15 ئىلغار ئايالنى ماددىي بۇيۇم ۋە نەق پۇل بىلەن مۇكاپاتلاپ، دېھقان ئاياللارنىڭ پارنىك قۇرۇش ئاكتىپلىقىنى قوزغىدى.
</S>
<S ID=59406>
نەتىجىدە ھازىر يېزا بويىچە 300دىن ئارتۇق ئايال پارنىك تېرىقچىلىقى قىلىپ، كىرىمىنى ئاشۇرۇش يولىغا ماڭدى.
</S>
<S ID=59407>
ناھىيە 7000غا يېقىن ئايالنى ئۆز ئالاھىدىلىكى بويىچە تۈرلۈك ئىش ئورۇنلىرىدا ئىشقا ئورۇنلاشتۇردى.
</S>
<S ID=59408>
پۇل مۇئامىلە تارماقلىرى بىلەن ماسلاشتۇرۇش خىزمىتىنى ياخشى ئىشلەپ، باقمىچىلىق قىلىدىغان 366 ئايالغا تۆۋەن ئۆسۈملۈك قەرز پۇل ھەل قىلىپ بەردى.
</S>
<S ID=59409>
ھەرقايسى تەرەپلەرنىڭ ئورتاق تىرىشچانلىق كۆرسىتىشى بىلەن، ھازىر يېزا بويىچە ئايال بېيىش ماھىرى 3387گە يېتىپ، يېزىنىڭ ھەرقايسى كەسىپلىرىدىكى ئاساسلىق تايانچ كۈچكە ئايلاندى.
</S>
<S ID=59410>
‏
</S>
</TEXT>
/BODY
/DOC