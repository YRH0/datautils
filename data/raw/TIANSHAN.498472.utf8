<DOC>
<DOCID>TIANSHAN.498472</DOCID>
<HEADER>
<CLASS>خەلقئارا</CLASS>
<DATE>2016-02-17 16:39:22</DATE>
</HEADER>
<BODY>
<HEADLINE>
<S ID=12194>
ئىسپانىيەدىكى جۇڭگولۇقلارنىڭ بىخەتەرلىكى كىشىنى ئەندىشىگە سالماقتا
</S>
</HEADLINE>
<TEXT>
<S ID=12195>
    جۇڭگو ئاخبارات تورى، 16-فېۋرال تېلېگراممىسى: ئىسپانىيەدىكى بىر تور بېكەتنىڭ خەۋىرىگە قارىغاندا، 13-فېۋرال، ئىسپانىيەدىكى سان مىگۇلىتو بازىرىدا 2-قېتىم زوراۋانلىق، بۇلاڭچىلىق ۋەقەسى يۈز بەرگەن، جۇڭگولۇق دۇكاندارنى بۇلاڭچىلار پىچاق بىلەن ئېغىر يارىلاندۇرغان، نۆۋەتتە دۇكاندار دوختۇرخانىدا داۋالانماقتا.
</S>
<S ID=12196>
    جۇڭگولۇقلارنىڭ ئىسپانىيەدىكى جىسمانىي بىخەتەرلىك مەسىلىسى يەنىلا مۇھىم مەسىلە بولۇپ، جۇڭگولۇقلارنىڭ سودا ئەندىزىسى ئالاھىدە بولغانلىقتىن، جۇڭگولۇقلار ئىزچىل ھالدا بۇلاڭچىلارنىڭ ئوبيېكتىغا ئايلىنىپ قالغان بولۇپ، جۇڭگولۇقلار بىخەتەرلىك ئېڭىنى يۇقىرى كۆتۈرۈش ھەققىدە ئويلانغان.
</S>
<S ID=12197>
    ئىسپانىيە «ئەسىر گېزىتى» نىڭ خەۋەر قىلىشىچە، دېلو ئىسپانىيەنىڭ سان مىگۇلىتو بازىرىدىكى رۇفىنا ئالفارو رايونىدا يۈز بەرگەن بولۇپ، شۇ چاغ كەچ سائەت 9:00 لار بولغان چاغ ئىكەن.
</S>
<S ID=12198>
    ساقچى تەرەپنىڭ دەسلەپكى تەكشۈرۈش نەتىجىسىدىن ئايان بولۇشىچە، دېلو يۈز بەرگەندە، جۇڭگولۇق دۇكاندار ئىشىكنى تاقاۋاتقان بولۇپ، تۇيۇقسىز بىر نامەلۇم ئەر پەيدا بولۇپ، پىچاق بىلەن ئۇنى قىستاپ كەلگەن، يارىلانغۇچى شۇ كۈنى سودا قىلغان بارلىق پۇللىرىنى چىقىرىپ بەرگەن.
</S>
<S ID=12199>
جۇڭگولۇق دۇكاندار تەھدىتكە ئۇچرىغاندىن كېيىن قارشىلىق كۆرسەتكەن، بۇلاڭچىمۇ زوراۋانلارچە ھۇجۇم قىلىپ، دۇكاندارنىڭ نەچچە يېرىگە پىچاق تىقىۋەتكەن، دۇكاندار ئورنىدىن تۇرالمىغۇدەك ھالغا چۈشۈپ قالغاندىلا، بۇلاڭچى نەق مەيداندىن ئايرىلغان.
</S>
<S ID=12200>
    بۇلاڭچى قېچىپ كەتكەندىن كېيىن، جۇڭگولۇق دۇكاندار بىر ئاماللارنى قىلىپ تېلېفون ئۇرۇپ قۇتقۇزۇشنى تەلەپ قىلغان، ئۇ شۇ يەردىكى بىر دوختۇرخانىغا ئاپىرىلغان.
</S>
<S ID=12201>
دوختۇرخانا تەرەپنىڭ ئەڭ يېڭى خەۋىرىگە قارىغاندا، يارىلانغۇچىنىڭ ئەھۋالى ئىنتايىن ئېغىر بولۇپ، نۆۋەتتە يەنىلا خەتەر ئىچىدە ئىكەن.
</S>
<S ID=12202>
    دېلو تاپشۇرۇۋالغان ساقچىلارنىڭ ئېيتىشىچە، جۇڭگولۇقلار ھازىر زوراۋان، بۇلاڭچىلارنىڭ ئاساسلىق ئوبيېكتى بولۇپ قالغان.
</S>
<S ID=12203>
دائىم دېگۈدەك جۇڭگولۇق سودىگەرلەرگە قارىتىلغان بۇلاڭچىلىق دېلولىرى يۈز بېرىپ تۇرىدىكەن.
</S>
<S ID=12204>
ساقچىلار سودىگەرلەر بۇلاڭچىلىققا يولۇققاندا، ئەھۋالغا قاراپ ئىش كۆرۈشكە ئەسكەرتكەن.
</S>
</TEXT>
/BODY
/DOC