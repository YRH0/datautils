<DOC>
<DOCID>TIANSHAN.564615</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-11-14 12:06:51</DATE>
</HEADER>
<BODY>
<HEADLINE>
<S ID=58948>
مۇقىم ئۇلتۇراقلاشتۇرۇش چارۋىچىلارنىڭ تۇرمۇش سۈپىتىنى يۇقىرى كۈتۈردى
</S>
</HEADLINE>
<TEXT>
<S ID=58949>
 ئىختىيارىي مۇخبىرىمىز كامال جامال خەۋىرى: ئىلى ئوبلاستىغا بىۋاسىتە قاراشلىق جايلار ئوتلاقلارنى ئارام ئالدۇرۇش، نۆۋەتلەشتۈرۈپ چارۋا-مال بېقىش، سۈنئىي ئوتلاق بەرپا قىلىش قۇرۇلۇشلىرىنى مەركەزلىك يولغا قويدى ھەمدە چارۋىچىلارنى مۇقىم ئولتۇراقلاشتۇرۇش تۈر قۇرۇلۇشى ئارقىلىق چارۋىچىلارنىڭ تۇرمۇش سۈپىتىنى يۇقىرى كۈتۈردى.
</S>
<S ID=58950>
 توققۇزتارا ناھىيەسى كۆلدەلەڭ بازىرى تاشبۇلاق كەنتىدىكى چارۋىچى مانتاي چارۋىچىلارنى مۇقىم ئولتۇراقلاشتۇرۇش سىياسىتىنىڭ تۈرتكىسىدە، بۇ يىل 120 كىۋادرات مېتىر كۆلەمدە ئولتۇراق ئۆي، 240 كىۋادرات مېتىر كۆلەمدە مال قوتىنى سالدى.
</S>
<S ID=58951>
ئۇ مۇنداق دېدى: «مەن ئىلگىرى كۆچمەن چارۋىچىلىق تۇرمۇشى بىلەن كۈنلىرىمنى جاپادا ئۆتكۈزەتتىم.
</S>
<S ID=58952>
بۇ يىل دۆلەتنىڭ چارۋىچىلارنى مۇقىم ئولتۇراقلاشتۇرۇش سىياسىتى ۋە دۆلەتنىڭ 60 مىڭ يۈەن تولۇقلىما ياردەم مەبلىغى بىلەن مۇقىم ئولتۇراقلىشىپ، تۇرمۇشتا خاتىرجەم بولدۇم».
</S>
<S ID=58953>
ئۆكتەبىر كىرگەندىن بۇيان، غۇلجا ناھىيەسى ئەۋلىيا يېزىسى ئەۋلىيا كەنتىنىڭ بۇ يىل يولغا قويغان چارۋىچىلارنى مۇقىم ئۇلتۇراقلاشتۇرۇش ئۆي قۇرۇلۇشلىرى ئارقا-ئارقىدىن پۈتۈپ، چارۋىچىلار يېڭى ئۆيلەرگە كۆچۈپ كىردى.
</S>
<S ID=58954>
كەنت يوللىرى ئاسفالىتلاشتۇرۇلۇپ، ئۆيلەر ئوخشاش رەڭدە سېرلىنىپ، يوللار يورۇقلاشتۇرۇلدى.
</S>
<S ID=58955>
غۇلجا ناھىيەسى چارۋىچىلارنى مۇقىم ئولتۇراقلاشتۇرۇش قۇرۇلۇشى ئارقىلىق، بۇ يىل 500 ئائىلىلىك چارۋىچىنىڭ ئىشلەپچىقىرىش شارائىتىنى ياخشىلىدى.
</S>
<S ID=58956>
موڭغۇلكۈرە ناھىيەسى ساياھەتچىلىك تەرەققىيات ئىستىراتېگىيەسى بىلەن بىرلەشتۈرۈپ، گۈزەل يېزا، كەنت قۇرۇلۇشىغا تايىنىپ، بىر كەنتتە بىر مەھسۇلات، بىر كەنتتە بىر مەنزىرە نۇقتىسى، بىر كەنتتە بىر ئالاھىدىلىك بولۇش تەلىپىگە ئاساسەن، چارۋىچىلارنى مۇقىم ئولتۇراقلاشتۇرۇپ، چارۋىچىلىقنى گۈللەندۈرۈش قۇرۇلۇشىنى ئىلمىي ئورۇنلاشتۇردى، بۇ يىل 400 چارۋىچى ئائىلىسىنى دۆلەتنىڭ چارۋىچىلارنى مۇقىم ئولتۇراقلاشتۇرۇش سىياسىتىدىن بەھرىمەن قىلدۇردى.
</S>
<S ID=58957>
يېقىنقى يىللاردىن بۇيان، ئىلى ئوبلاستىغا بىۋاسىتە قاراشلىق جايلار چارۋىچىلارنى مۇقىم ئولتۇراقلاشتۇرۇش قۇرۇلۇشلىرىنى ئىلگىرى سۈرۈپ، 22 مىڭ 630 يۈرۈش ئولتۇراق ئۆي سېلىپ، بەش سۇچىلىق قۇرۇلۇشى ئېلىپ بېرىپ، 28 تۈرلۈك يانداشما غول سۇچىلىق قۇرۇلۇشىنى تاماملاپ، چارۋىچىلارنى مۇقىم ئولتۇراقلاشتۇرۇش نۇقتىسىدا سۈنئىي ئۇسۇلدا بەرپا قىلىنغان ئوتلاق كۆلىمىنى 788 مىڭ موغا يەتكۈزدى.
</S>
</TEXT>
/BODY
/DOC