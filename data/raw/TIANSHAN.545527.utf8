<DOC>
<DOCID>TIANSHAN.545527</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-08-31 11:53:12</DATE>
</HEADER>
<BODY>
<HEADLINE>
<S ID=44439>
تۆت چوڭ ئېكولوگىيە قۇرۇلۇشى ئاقتۇ ناھىيەسىنىڭ ئېكولوگىيەسىنى ياخشىلاشقا تۈرتكە بولدى
</S>
</HEADLINE>
<TEXT>
<S ID=44440>
  مۇختەر نۇرمۇھەممەت خەۋەر قىلىدۇ: ئاقتۇ ناھىيەسى ئېكولوگىيەلىك يېزا ئىگىلىكى قۇرۇلۇشى، ئېكولوگىيەلىك ھويلا – ئاران قۇرۇلۇشى، ئېكولوگىيەلىك ئورمان قۇرۇلۇشى ۋە ئېكولوگىيەلىك يايلاق قۇرۇلۇشىدىن ئىبارەت توت چوڭ ئېكولوگىيە قۇرۇلۇشىنى كۈچەپ يولغا قويۇپ، ناھىيە ئېكولوگىيەسىنىڭ ياخشىلىنىشىغا تۈرتكە بولدى.
</S>
<S ID=44441>
    بۇ ناھىيە ئېكولوگىيەلىك يېزا ئىگىلىكى قۇرۇلۇشىدا يەرلەرنى رېستېپلىق ئوغۇتلاش، بىيولوگىيەلىك ئۇسۇلدا كېسەل ۋە ھاشارات زىيىنىنىڭ ئالدىنى ئېلىش قاتارلىق تېخنىكىلارنى پائال كېڭەيتىپ، خىمىيەۋى ئوغۇت ۋە دېھقانچىلىق دورىسى ئىشلىتىش مىقدارىنى ئازايتىش بىلەن بىرگە، ئورگانىك يېزا ئىگىلىك مەھسۇلاتلىرى كۆلىمىنى ئۈزلۈكسىز كېڭەيتتى.
</S>
<S ID=44442>
ھازىر ئورگانىك قوتاز باقمىچىلىق بازىسى بەشكە، بېقىلىۋاتقان قوتاز 10 مىڭدىن كۆپرەككە، ئورگانىك بارىن ئۆرۈكى كۆلىمى 8630 موغا، ئورگانىك كۆكتات ئىشلەپچىقىرىش بازىسى كۆلىمى 350 موغا يېتىپ، 20 خىل يېزا ئىگىلىك مەھسۇلاتى ئورگانىك يېزا ئىگىلىك مەھسۇلاتى ئېتىراپنامىسىگە ئېرىشتى.
</S>
<S ID=44443>
ئېكولوگىيەلىك ھويلا – ئاران قۇرۇلۇشىدا يېزىلاردا ئەمىن ئۆي قۇرۇلۇشى ۋە چارۋىچىلارنى ماكانلاشتۇرۇپ، چارۋىچىلىقنى گۈللەندۈرۈش قۇرۇلۇشى ماس قەدەمدە ئىلگىرى سۈرۈلۈپ، دېھقان – چارۋىچىلار ھويلا – ئارانلىرىنى كۆكەرتىش، باقمىچىلىق رايونى بىلەن تۇرمۇش رايونىنى ئايرىش، ھاجەتخانىلارنى ئۆزگەرتىشكە يېتەكلەندى.
</S>
<S ID=44444>
5300 ئائىلىنىڭ باقمىچىلىق رايونى بىلەن تۇرمۇش رايونى ئايرىۋېتىلدى، 4300 ئائىلىنىڭ ھاجەتخانىسى ئۆزگەرتىلدى، 12 مىليون يۈەن مەبلەغ سېلىنىپ، يېزا، كەنتلەرگە ئەخلەت توشۇش ماشىنىسى، ئەخلەت تۇڭى سەپلەپ بېرىلدى، سەككىز ئورۇندا تۇرمۇش ئەخلەتلىرىنى مەركەزلىك بىر تەرەپ قىلىش مەيدانى ياسىلىپ ئىشقا كىرىشتۇرۈلدى.
</S>
<S ID=44445>
ئېكولوگىيەلىك ئورمانچىلىق قۇرۇلۇشى كۈچەپ يولغا قويۇلۇپ، يېڭىدىن كۆچەت تىكىلگەن كۆلەم 30 مىڭ موغا يەتكۈزۈلدى، ئېغىر دەرىجىدە چېكىنگەن 5 مىليون مو يايلاقتا چارۋا بېقىشنى چەكلەش يولغا قويۇلدى، 32 مىڭ 800 مو يەرگە سۈنئىي ئوت – چۆپ تېرىلىپ، 20 مىڭ مو يەم – خەشەك بازىسى بەرپا قىلىندى.
</S>
<S ID=44446>
‏    
</S>
</TEXT>
/BODY
/DOC