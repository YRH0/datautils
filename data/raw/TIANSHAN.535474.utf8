<DOC>
<DOCID>TIANSHAN.535474</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-07-19 11:01:41</DATE>
</HEADER>
<BODY>
<HEADLINE>
<S ID=33717>
لوپ ناھىيەسىدە 2075 كىشى ئىشقا ئورۇنلاشتى
</S>
</HEADLINE>
<TEXT>
<S ID=33718>
    نۇرمۇھەممەت مەخمۇت، ئانارگۈل نۇرمۇھەممەت خەۋەر قىلىدۇ: لوپ ناھىيەسى بۇ يىلنىڭ ئالدىنقى يېرىم يىلىدا مەخسۇس تەربىيەلەش كۇرسلىرىنى ئېچىپ، ماھارەت بويىچە تەربىيەلەشنى چىڭ تۇتۇپ، ئىشقا ئورۇنلاشتۇرۇش يوللىرىنى پائال كېڭەيتىپ، ئىش كۈتۈۋاتقان ۋە ئىش ئورنىدىن قالغان 2075 كىشىنى ئىشقا ئورۇنلاشتۇردى ۋە قايتا ئىشقا ئورۇنلاشتۇردى.
</S>
<S ID=33719>
   بۇ ناھىيە بۇ يىل كىرگەندىن بۇيان ئىشقا ئورۇنلاشتۇرۇش ۋە قايتا ئىشقا ئورۇنلاشتۇرۇشنى مۇقىملىقنى ئىلگىرى سۈرۈپ، ئىناق جەمئىيەت قۇرۇش، نامراتلىقتىن قۇتۇلدۇرۇشنىڭ مۇھىم كاپالىتى سۈپىتىدە چىڭ تۇتۇپ، بۇ خىزمەتكە رەھبەرلىك قىلىش گۇرۇپپىسى قۇرۇپ، ۋەزىپە ۋە مەسئۇلىيەتنى كىشى بېشىغىچە ئېنىق بېكىتتى. نەپ يەتكۈزۈش سىياسەتلىرىنى يولغا قويۇپ، ئەمەلىيلەشتۈرۈش سالمىقىنى زورايتتى. ناھىيەدىكى كەسپىي ئىختىساسلىقلار بازىرى، يېزا – بازارلاردىكى ئەمگەك ۋە ئىجتىمائىي كاپالەت تارماقلىرىنىڭ رولىدىن تولۇق پايدىلىنىپ، يېتەكچىلىك قىلىش ۋە ئىشقا تونۇشتۇرۇش مۇلازىمىتىنى قانات يايدۇرۇش بىلەن بىللە، ئىش كۈتۈۋاتقان 21 مىڭ 682 كىشىنى ئەسقاتىدىغان، ئەمەلىي قوللىنىلىدىغان كەسىپلەر بويىچە ھەقسىز تەربىيەلىدى، ئادەم ئىشلەتكۈچى ئورۇنلارنىڭ ئېھتىياجى ۋە ئىش ئورنىغا خادىم تەكلىپ قىلىش ئۇچۇرلىرىنى ۋاقتىدا ئىگىلەپ، سودىگەر ۋە مەبلەغ جەلپ قىلىش يولى بىلەن ناھىيەگە ماكانلاشقان كارخانىلارغا ئىشقا تونۇشتۇردى.
</S>
<S ID=33720>
‏
</S>
</TEXT>
/BODY
/DOC