<DOC>
<DOCID>TIANSHAN.510373</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-16 16:22:26</DATE>
</HEADER>
<BODY>
<HEADLINE>
<S ID=20229>
توقسۇ ناھىيەسى ‹‹باغ-ئېتىز كىرىشتۈرمە ئىگىلىكى›› نى دېھقانلارنىڭ بېيىشىنىڭ ئۈنۈملۈك يولى قىلدى
</S>
</HEADLINE>
<TEXT>
<S ID=20230>
      ئىختىيارىي مۇخبىرىمىز نىياز ساتتار خەۋىرى: بۇيىل توقسۇ ناھىيەسى ‹‹بىر يېزىدا بىر كەسىپ، بىر كەنتتە بىر مەھسۇلات›› بولۇش تەلىپى بويىچە ‹‹ھويلا-ئارام ئىگىلىكى›› ۋە ‹‹باغ-ئېتىز كىرىشتۈرمە ئىگىلىكى›› نى كۈچەپ يولغا قويۇپ، دېھقانلارنىڭ كىرىمىنى كۆپ خىل يوللار ئارقىلىق ئاشۇرۇشقا ئاساس ياراتتى.
</S>
<S ID=20231>
    توقسۇ ناھىيەلىك خەلق تەپتىش مەھكىمىسىدىن 3-تۈركۈمدە پەيشەنبەبازار يېزىسنىڭ ئارا مەھەللە كەنتىگە چۈشكەن ‹‹ئۈچ ئەل›› خىزمەت گۇرۇپپىسىدىكىلەر كەنتكە چۈشكەندىن كېيىن، كەنتنىڭ سۈيى مول، قاتنىشى قولاي ئىكەنلىكى، كەنتتە 1500 مودىن ئارتۇق كۆكتات پارنىكى بولۇشتەك ئالاھىدىلىكىنى بايقاپ، كەنتتىكى دېھقانلار بىلەن سۆھبەتلىشىش ئارقىلىق كەنتىدىكى 10 نەچچە ئائىلىنىڭ بۇلتۇر سىناق تەرىقىسىدە ياڭاق ئارىسىغا كۆكتات كىرىشتۈرۈپ تېرىغان بولسىمۇ، تېخنىكا ۋە تەجرىبىنىڭ كەمچىل بولۇشى قاتارلىق سەۋەبلەر تۈپەيلىدىن كىرىمى تۆۋەن بولغانلىقىنى ئىگىلىدى.
</S>
<S ID=20232>
بۇ ئەھۋاللارغا ئاساسەن، خىزمەت گۇرۇپپىسى ۋە كەنت پارتىيە ياچېيكىسىدىكىلەر كەنتنىڭ ناھىيە بازىرىغا يېقىن بولۇشتەك ئەۋزەللىكىدىن ئۈنۈملۈك پايدىلىنىش ئۈچۈن، دېھقانلارنى باغ-ئورمان ئارىسىغا كۆكتات كىرىشتۈرۈپ تېرىپ كىرىمىنى ئاشۇرۇشقا سەپەرۋەر قىلدى.
</S>
<S ID=20233>
    توقسۇ ناھىيەلىك پارتكوم ۋە خەلق ھۆكۈمىتىدىكىلەر ئەستايىدىل تەكشۈرۈپ-تەتقىق قىلىش ئارقىلىق مېۋىلىك باغلارغا كۆكتات كىرىشتۈرۈپ تېرىغاندا، يەردىن ئۈنۈملۈك پايدىلىنىپ ياڭاق پەرۋىشىگە كېتىدىغان مەبلەغنى ھەل قىلغىلى، دېھقانلارنىڭ كىرىمىنى ئاشۇرۇپ، بېيىشقا يېتەكلىگىلى بولىدىغانلىقىنى كۆزدە تۇرۇپ، بۇ يىل ناھىيە بويىچە 35 مىڭ مو باغ-ئورمان ئارىسىغا ھەر خىل كۆكتات ۋە ئۇششاق زىرائەتلەرنى كىرىشتۈرۈپ تېرىپ، دېھقانلارنىڭ كىرىمىنى كۆپەيتىش پىلانىنى قاتلاممۇقاتلام ئەمەلىيلەشتۈردى.
</S>
<S ID=20234>
شۇنىڭ بىلەن بىرگە، ناھىيەگە قاراشلىق ئىدارە-ئورۇنلاردىكى 500 دىن كۆپرەك كادىرلار ۋە تېخنىكلارنى يېزا-بازار، كەنتلەرگە ئەۋەرتىپ، دېھقانلارنىڭ ‹‹ھويلا ئارام ئىگىلىكى›› ۋە ‹‹باغ-ئېتىز كىرىشتۈرمە›› تېرىقچىلىقىغا بولغان يېتەكچىلىك ۋە تېخنىكا مۇلازىمىتىنى كەڭ قانات يايدۇردى.
</S>
</TEXT>
/BODY
/DOC