<DOC>
<DOCID>TIANSHAN.575587</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-12-29 15:59:12</DATE>
</HEADER>
<BODY>
<HEADLINE>
<S ID=68855>
قەشقەر ۋىلايىتى 16 مىليون يۈەن ئاجرىتىپ ئاپەتكە ئۇچرىغان ئاممىنىڭ قىيىنچىلىقىنى ھەل قىلدى
</S>
</HEADLINE>
<TEXT>
<S ID=68856>
 ئەنۋەرجان مەتنىياز، پەرىدەم مەخەت خەۋەر قىلىدۇ: قەشقەر ۋىلايىتىدىكى ھەر دەرىجىلىك پارتكوم، خەلق ھۆكۈمەتلىرى ۋە ئالاقىدار تارماقلار بۇ يىل يىل بېشىدىن 12 – ئاينىڭ باشلىرىغىچە تەبىئىي ئاپەتلەرنىڭ ئالدىنى ئېلىش، ئاپەتتىن قۇتقۇزۇش خىزمىتى جەريانىدا ئادەمنى ئاساس قىلىشتا چىڭ تۇرۇپ، ئاممىنىڭ ھاياتىي بىخەتەرلىكىنى پۈتۈن كۈچ بىلەن قوغداش، ئاپەتنىڭ زىيىنىنى ئەڭ تۆۋەن چەكتە كونترول قىلىشنى تولۇق ئىشقا ئاشۇردى.
</S>
<S ID=68857>
 بۇ ۋىلايەتتىكى ئالاقىدار تارماقلار بۇ يىل كىرگەندىن بۇيان ھەرقايسى ناھىيە، يېزا – بازار، كەنتلەردە ئاپەتتىن قۇتقۇزۇش ھەرىكەت لايىھەسىنى ئومۇميۈزلۈك ئەمەلىيلەشتۈرۈپ، ئاپەتتىن بۇرۇنقى تەييارلىق، تەشۋىقات خىزمەتلىرىگە ئالاھىدە كۆڭۈل بۆلدى.
</S>
<S ID=68858>
شۇنىڭ بىلەن بىرگە قۇتقۇزۇش پۇلىنى ياردەمگە ھەقىقىي ئېھتىياجلىق كىشىلەرنىڭ قولىغا يەتكۈزۈش ئۈچۈن جىددىي ئۇقتۇرۇش تارقىتىپ، ھەرقايسى ناھىيە(شەھەر) لەردىن ئاپەتكە ئۇچرىغانلارنى مەلۇم قىلىش، كەنت باھالاش، يېزا قاراپ چىقىش قاتارلىق تەرتىپلەر بويىچە ياردەم بېرىلىدىغان ئوبيېكتلارنى بېكىتىش، ياردەم لايىھەسىنى ئىلمىي تۈزۈش، ئاپەتتىن قۇتقۇزۇش ياردەم مەبلىغىنى يېتەرلىك تارقىتىش، ئاپەتكە ئۇچرىغان ئاممىنىڭ ئۆز – ئۆزىنى قۇتقۇزۇش ئىقتىدارىغا ئاساسەن تۈرلەرگە بۆلۈپ ياردەم بېرىش، شۇنداقلا بەھرىمەن بولۇشقا تېگىشلىك ئائىلە ۋە شەخسلەرنىڭ بىرىنىڭمۇ چۈشۈپ قالماسلىقىغا ھەقىقىي كاپالەتلىك قىلدى.
</S>
<S ID=68859>
 ئۇقۇشىمىزچە، قەشقەر ۋىلايىتىدە بۇ يىل 380 مىڭ كىشى تۈرلۈك تەبىئىي ئاپەتلەرنىڭ زىيىنىغا ئۇچرىغان بولۇپ، دۆلەت ۋە ئاپتونوم رايون 16 مىليون يۈەن مەبلەغ ئاجرىتىپ، ئۇلارنىڭ قىيىن ئۆتكەلدىن ئۆتۈۋېلىشىغا ياردەم قىلغان.
</S>
<S ID=68860>
ۋىلايەت ئاپەتتىن قۇتقۇزۇش ئەشيالىرى زاپاس ئامبىرى قۇرۇلۇشى ئۈچۈن 13 مىليون 940 مىڭ يۈەن؛ ئاپەتتىن قۇتقۇزۇش مەخسۇس چېدىرى، پاختىلىق كىيىم، ئاشلىق قاتارلىق ئاپەتتىن قۇتقۇزۇش ئەشيالىرى ئۈچۈن 1 مىليون 85 مىڭ يۈەن مەبلەغنى قولغا كەلتۈرگەن.
</S>
</TEXT>
/BODY
/DOC