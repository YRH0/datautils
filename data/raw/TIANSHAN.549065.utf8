<DOC>
<DOCID>TIANSHAN.549065</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-09-10 12:44:27</DATE>
</HEADER>
<BODY>
<HEADLINE>
<S ID=48268>
قۇمقۇسار كەنتىدىكى 600 مو پىگمېنتلىق مۇچ مول ھوسۇل بەردى
</S>
</HEADLINE>
<TEXT>
<S ID=48269>
   ئىختىيارىي مۇخبىرىمىز رەيھانگۈل تۇرغۇن خەۋىرى: ھازىر دەل كۈزلۈك يىغىمنىڭ ئالدىراش مەزگىلى، مەكىت ناھىيەسىنىڭ قۇمقۇسار يېزىسى قۇمقۇسار كەنتىدىكى 600 مو پىگمېنتلىق مۇچ ئېتىزلىقىدا دېھقانلار مۇچ ئۈزۈش بىلەن ئالدىراش بولۇپ كەتتى، تاشيولدا لىق مۇچ بىسىلغان ماشىنلار توختىماي مېڭىپ، مول ھوسۇل مەنزىرىسى بارلىققا كەلدى.
</S>
<S ID=48270>
   بۇ يىل مارتتا قۇمقۇسار يېزا قۇمقۇسار كەنتىگە ئاپتونوم رايونلۇق ئىقتىساد ۋە ئۇچۇرلاشتۇرۇش كومىتېتىدىن خىزمەت گۇرۇپپىسى كەلگەندىن كېيىن، دېھقانلارنىڭ كېۋەز ۋە بۇغدايدىن ناھايىتى ئاز كىرىم قىلىدىغانلىقىنى بايقىدى، دېھقانلارنى بالدۇرراق نامراتلىقتىن قۇتۇلدۇرۇش ئۈچۈن، خىزمەت گۇرۇپپىسى پىششىقلاپ ئىشلەش كارخانىسى بىلەن پائال ئالاقە قىلىپ، كەسىپ قۇرۇلمىسىنى ۋاقتىدا تەڭشەپ، دېھقانلارنى پىگمېنتلىق مۇچ تېرىشقا تەشكىللىدى.
</S>
<S ID=48271>
   ئاپتونوم رايونلۇق ئىقتىساد ۋە ئۇچۇرلاشتۇرۇش كومىتېتى خىزمەت گۇرۇپپىسىنىڭ باشلىقى ليۇ چى مۇنداق دېدى: «بىزنىڭ كەنت نامرات كەنت، 2020-يىلى چوقۇم نامراتلىقتىن قۇتۇلۇشىمىز لازىم، دېھقانلار نەچچە يىللاردىن بۇيان بۇغداي، كېۋەز تېرىپ كەلگەن، لېكىن كىرىمى يۇقىرى ئەمەس، دېھقانلارنىڭ كىرىمىنى ئاشۇرۇش ئۈچۈن، چوقۇم تېرىقچىلىق كەسىپ قۇرۇلمىسىنى تەڭشەش لازىم، ئۆتكەن يىلى يېزىمىزدا بىر چوڭ ئەترەت پىگمېنتلىق مۇچ تېرىغاندىن كېيىن، كىرىمى يامان ئەمەس بولغان، بۇ يىل بىز ئاكتىپ ھالدا كەسىپ قۇرۇلمىسىنى تەڭشەپ، دېھقانلارنىڭ كىرىمىنى ئاشۇرۇش يوللىرىنى تېزلەتتۇق».
</S>
<S ID=48272>
   قۇمقۇسار يېزىسى كۆپىنچە ياڭاق تېرىشنى ئاساس قىلغان، پىگمېنتلىق مۇچنى نۇرغۇن كەنت ئاھالىلىرى ئاڭلاپمۇ باقمىغان، كەنت ئاھالىلىرىنى تەشەببۇسكارلىق بىلەن پىگمېنتلىق مۇچ تېرىشقا قاتناشتۇرۇش ھەرگىزمۇ ئاسان ئىش ئەمەس.
</S>
<S ID=48273>
كەنت ئاھالىسىنىڭ ئېتىراپ قىلىشىغا ئېرىشىش ۋە قاتناشتۇرۇش ئۈچۈن، خىزمەت گۇرۇپپىسى كۆپ قېتىم تېرىقچىلىق بىلەن شۇغۇللىنىدىغان ئائىلىلىلەرنى تەشكىللەپ، شىنجاڭ تاڭ نۇرى بىيو پەن-تېخنىكا شىركىتىگە بېرىپ، ئىشلەپچىقىرىش كارخانىلىرى سېتىۋېلىش توختامى ئىمزالاپ، دېھقانلارنى خاتىرجەم قىلدى.
</S>
<S ID=48274>
   ئاپتونوم رايونلۇق ئىقتىساد ۋە ئۇچۇرلاشتۇرۇش كومىتېتى خىزمەت گۇرۇپپىسىنىڭ باشلىقى ليۇۋ چى يەنە مۇنداق دېدى: «كەنت ئاھالىلىرى ۋە خىزمەت گۇرۇپپىسى مۇچ تېرىپ باقمىغان، قانداق ئىلمىي تېرىقچىلىق قىلىش بولسا بىزنىڭ بىرىنچى قىيىن مەسىلىمىز، بىز كۆپ قېتىم كارخانا تېخنىكا خادىملىرىنى نەق مەيدانغا كېلىشكە يېتەكچىلىك قىلىشقا تەكلىپ قىلدۇق، ئۇنىڭ ئۈستىگە يەنە QQ ئارقىلىق يېزا ئىگىلىك پەنلەر ئاكادېمىيەسىنىڭ مۇتەخەسسىسىدىن مەسلىھەت سورىدۇق».
</S>
<S ID=48275>
   خىزمەت گۇرۇپپىسى «ئىككىنى ئۆگىنىش، بىر بولۇش» ئۆگىنىش-تەربىيەسىنى پۇرسەت دەپ بىلىپ، كۆپ تەرەپلەر بىلەن 10 توننا خىمىيەۋى ئوغۇت توپلىدى ۋە ئاممىغا 4800 يۈەن يوپۇرماق ئوغۇتى تارقىتىپ بەردى، تېخنىك خادىملار كەنت ئىككى كومىتېتى بىلەن بىللە مۇچ تېرىش، ئوت ئوتاش، مايسا كۆچۈرۈش ۋە سۇغىرىش قاتارلىق ئېتىز-ئېرىق پەرۋىش خىزمىتىگە، كەنت ئاھالىلىرىنىڭ ئىلمىي ئۇسۇلدا تېرىقچىلىق قىلىش ئادىتىنى يېتىلدۈرۈشىگە ھەيدەكچىلىك قىلىپ، 600 مو مۇچتىن مول ھوسۇل ئىلىشقا پۇختا ئاساس سالدى.
</S>
<S ID=48276>
مۇچتا كېسەللىك ۋە زىيانداش ھاشارات زىيىنى بولغاندا خىزمەت گۇرۇپپىسى تېخنىكا مۇتەخەسسىسلىرىنى تەكلىپ قىلىپ، دېھقانلارغا ئاپەتنىڭ ئالدىنى ئېلىش، ئاپەت زىيىنىنى ئازايتىش توغرىسىدا بىۋاسىتە يېتەكچىلىك قىلدى.
</S>
<S ID=48277>
   ئىگىلىنىشىچە، سېنتەبىرنىڭ ئوتتۇرىلىرىدىن بۇرۇن قۇمقۇسار كەنتىدىكى 600 مو مۇچنى پۈتۈنلەي يىغىۋېلىش پىلانلانغان بولۇپ، ئومۇمىي ئىشلەپچىقىرىش مىقدارىنى 500 توننىغا، ئىشلەپچىقىرىش كىرىمىنى 630 مىڭ يۈەنگە مۆلچەرلەنگەن.
</S>
</TEXT>
/BODY
/DOC