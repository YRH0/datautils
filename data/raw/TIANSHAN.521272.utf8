<DOC>
<DOCID>TIANSHAN.521272</DOCID>
<HEADER>
<CLASS>شىنجاڭ</CLASS>
<DATE>2016-05-05 11:33:24</DATE>
</HEADER>
<BODY>
<HEADLINE>
<S ID=27114>
لوپنۇر ناھىيەسى «تۈمەن ئائىلە قوشماق - تۇغقان بولۇش»نى دائىملاشتۇرۇپ ئىلگىرى سۈردى
</S>
</HEADLINE>
<TEXT>
<S ID=27115>
   شيا چىڭ خەۋەر قىلىدۇ: لوپنۇر ناھىيەسىنىڭ شى ڭپىڭ يېزىسى داشى كەنتىنىڭ ئاھالىسى ئابلىز مۇسا 26 - ئاپرېل: يېقىندا قوشنا كەنتتىكى چېن كېلىن بىلەن مىللەتلەر ئىتتىپاقلىقى بويىچە ئۆزئارا ياردەملىشىش مۇناسىۋىتى ئورناتتىم، بۇنىڭدىن كېيىن بىز بىر ئائىلە كىشىلىرى بولىمىز، ئۇ قانداق قىيىنچىلىققا يولۇقسا، پۈتۈن كۈچۈم بىلەن ياردەم قىلىمەن، دېدى.
</S>
<S ID=27116>
　　لوپنۇر ناھىيەسىنىڭ شىڭپىڭ يېزىسى داشى كەنتى پارتىيە ياچېيكىسىنىڭ شۇجىسى ساۋۇ مەڭلىك مۇنداق دېدى: قوشماق بولۇش ھەر مىللەت ئاممىنىڭ ئۆزئارا ياردەملىشىپ، قول تۇتىشىپ روناق تېپىپ، ئورتاق بېيىشىغا تۈرتكە بولۇپ، ئىتتىپاقلىق، تەرەققىياتنىڭ مەزمۇنىنى يەنىمۇ بېيىتتى. كۆپ يىلدىن بۇيان، داشى كەنتىمىز كەنتنىڭ ئەمەلىيىتىگە ئۇيغۇن كېلىدىغان، مىللەتلەر ئىتتىپاقلىقىنى ئىلگىرى سۈرىدىغان ئۈنۈملۈك ئۇسۇل ئۈستىدە ئىجادىي ئىزدىنىپ، مىللەتلەر ئىتتىپاقلىقى بويىچە ئۆزئارا ياردەملىشىش مۇناسىۋىتى ئورنىتىش ئارقىلىق ھېچكىم ھېچكىمدىن ئايرىلالماسلىق ئېڭىنى كەنت ئاھالىسىنىڭ قەلبىدە چوڭقۇر يىلتىز تارتقۇزدى. بۇ لوپنۇر ناھىيەسىنىڭ مىللەتلەر ئىتتىپاقلىقى - تەرەققىياتى پائالىيىتىنى پۇختا، ئۈنۈملۈك قانات يايدۇرۇۋاتقانلىقىنىڭ كارتىنىسى.
</S>
<S ID=27117>
　　يېقىنقى يىللاردىن بۇيان، لوپنۇر ناھىيەسى ناھىيە بويىچە داشى كەنتىنىڭ «قوشماق - تۇغقان بولۇش»، «ئاز سانلىق مىللەتلەر بىلەن خەنزۇلار ئارىلىشىپ ئولتۇراقلىشىش، مەھەللىدىكىلەر بىر - بىرىنى قوغداش» قاتارلىق مىللەتلەر ئىتتىپاقلىقىنى ئىلگىرى سۈرىدىغان جانلىق تەجرىبىلىرىنى زور كۈچ بىلەن كېڭەيتىپ، «تۈمەن ئائىلە قوشماق - تۇغقان بولۇش»نى دائىملاشتۇرۇپ قانات يايدۇردى. مەكتەپ، يېزا، مەھەللىدىن ئىبارەت ئۈچ قاتلام بويىچە گەۋدىلىك چىڭ تۇتۇپ، مەكتەپ قاتلىمىدا «كىچىك قول كىچىك قولنى تۇتۇش»، «چوڭ قول چوڭ قولنى تۇتۇش»تەك مىللەتلەر ئىتتىپاقلىقىنىڭ مەزمۇنىنى چوڭقۇرلاشتۇرۇپ، مەكتەپ، ئوقۇغۇچى، ئائىلىلەرنىڭ ھەمتۈرتكە بولۇش رولىنى ھەقىقىي قوزغىدى؛ قەرەللىك ھالدا مىللەتلەر ئىتتىپاقلىقى تەربىيەسى بويىچە مەخسۇس تېمىلىق سىنىپ يىغىنى ئېچىش، مىللەتلەر ئىتتىپاقلىقىغا ئائىت مەكتەپ رادىيو پىروگراممىسى ئاڭلىتىش، مىللەتلەر ئىتتىپاقلىقى تەربىيەسى بويىچە ماقالە ئوقۇش، قارا تاختا گېزىتى چىقىرىش مۇسابىقىسى ئۆتكۈزۈش ئارقىلىق مەكتەپلەرنىڭ مىللەتلەر ئىتتىپاقلىقىدىكى «چوڭ پېچ»لىق رولىنى جارى قىلدۇردى. يېزا قاتلىمىدا، «ئاساسىي قاتلام پارتىيە قۇرۇلۇشى يىلى» پائالىيىتىگە تايىنىپ، تۈمەن ئائىلە قوشماق بولۇش پائالىيىتىنى كەنت ئىشلىرىغا سىڭدۈرۈپ، «كەنت ئەھدىنامىسى»گە تۈزىتىش كىرگۈزۈشنى پۇرسەت بىلىپ، بېيىش ماھىرلىرى، پارتىيە ئەزالىرى، ئىتتىپاق ئەزالىرى، «تۆت پېشقەدەم»لەر، دىنىي زاتلار قاتارلىقلارنىڭ ئۈلگىلىك، تۈرتكىلىك رولىنى جارى قىلدۇرۇشنى چىڭ تۇتۇپ، ئىتتىپاق كومىتېتى، ئاياللار بىرلەشمىسى تەشكىلاتلىرىنىڭ رولىنى جارى قىلدۇرۇپ، مەدەنىيەت - تەنتەربىيە پائالىيەتلىرىنى دائىم تەشكىللەپ قانات يايدۇرۇپ، ياشلار، ئۆسمۈرلەر، ئاياللارنى پارتىيە تەشكىلاتى ئەتراپىغا جەلپ قىلدى. مەھەللە قاتلىمىدا، مەھەللە خىزمىتىنىڭ ئالاھىدىلىكىگە بىرلەشتۈرۈپ، «قوشنا - قۇلۇملار بايرىمى»، كوللېكتىپ بىرلەشمە كۆڭۈل ئېچىش قاتارلىق پائالىيەتلەرنى ئۆتكۈزۈش ئارقىلىق كورپۇس، كارىدور ئارىسىدىكى، ئائىلىلەر ئارىسىدىكى مۇناسىۋەتنى راۋانلاشتۇردى. ناھىيەدىكى ھەر مىللەت كادىرلار، ئامما پائال قاتنىشىپ، گۈزەل يۇرت - ماكاننى قول تۇتۇشۇپ قۇرۇپ چىقىدىغان قۇدرەلىك ئاكتىپ كۈچ شەكىللەندۈردى.
</S>
<S ID=27118>
　　لوپنۇر ناھىيەسى بۇ يىل ئاپتونوم رايوننىڭ مىللەتلەر ئىتتىپاقلىقى - تەرەققىياتى يىلى بويىچە پائالىيەت ئورۇنلاشتۇرۇلمىسىنى پائال ئەمەلىيلەشتۈرۈپ، «ئۆيلەرگە كىرىپ پاراڭلىشىش»نى باش تېما قىلىپ، «تۈمەن ئائىلە قوشماق - تۇغقان بولۇش» پائالىيىتىنىڭ نەتىجىسىنى مۇستەھكەملىدى. ناھىيە رەھبەرلىرى باشلامچىلىق بىلەن قوشماق، تۇغقان بولۇپ، ناھىيەدىكى 3400 دىن ئارتۇق كادىر، ئىشچى - خىزمەتچىنىڭ 4298 ئائىلىلىك ھەر مىللەت ئامما بىلەن «ياخشى تۇغقان»لاردىن بولۇشىغا تۈرتكە بولدى. يېزا - كەنت، مەھەللە پارتىيە تەشكىلاتلىرى «ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش» خىزمەت ئەترىتى، ئاساسىي قاتلام كادىرلىرى، «تۆت پېشقەدەم»لەرنى سەپەرۋەر قىلىپ، 11 مىڭ 572 ئائىلىلىك دېھقان - چارۋىچىنىڭ ئۆزئارا قوشماق، تۇغقان بولۇشىغا تۈرتكە بولدى. تۈرلۈك قوشماق بولۇش ئوبيېكتلىرى تىل - يېزىقلارنى ئۆزئارا ئۆگىنىپ، بىللە ناخشا ئېيتىپ، ئۇسسۇل ئويناپ، ئىنتايىن قويۇق مۇناسىۋەت ئورناتتى. ناھىيەدىكى ئوتتۇرا، باشلانغۇچ مەكتەپ، يەسلىلەرنىڭ 13 مىڭدىن ئارتۇق ئوقۇتقۇچى، ئوقۇغۇچىسى «مىڭ ئوقۇتقۇچى 10 مىڭ ئائىلىگە بېرىپ ئەھۋال ئىگىلەش»، «قوشماق - تۇغقان بولۇش» قاتارلىق شەكىللەر ئارقىلىق ئوقۇغۇچىلار بىلەن ئوقۇغۇچىلار، ئاتا - ئانىلار بىلەن ئاتا - ئانىلار، ئوقۇتقۇچىلار بىلەن ئوقۇتقۇچىلار قاتارلىق بەش قاتلامدا، 6366 مىللەتلەر ئىتتىپاقلىقى بويىچە قوشماقلىق مۇناسىۋەت ئورناتتى. شۇنىڭ بىلەن بىللە، بۇ ناھىيەدىكى ئاز سانلىق مىللەت ئامما بىڭتۈەن 2 - شىدىكى ئۈچ تۈەن - مەيداندىكىلەر بىلەن ئورتاق بەرپا قىلىش، قوشماق - تۇغقان بولۇش پائالىيىتىنى قانات يايدۇردى. قوشماق بولۇش پائالىيىتىنىڭ ئۈزلۈكسىز چوڭقۇرلىشىشىغا ئەگىشىپ، ناھىيە بويىچە يۇقىرىدىن تۆۋەنگىچە كەڭ قاتنىشىپ، قوشماق بولۇش بويىچە ئومۇميۈزلۈك قاپلاش ئىشقا ئاشۇرۇلۇپ، قويۇق مىللەتلەر ئىتتىپاقلىقى كەيپىياتى يارىتىلدى. 
</S>
</TEXT>
/BODY
/DOC