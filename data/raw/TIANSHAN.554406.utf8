<DOC>
<DOCID>TIANSHAN.554406</DOCID>
<HEADER>
<CLASS>پەن – مائارىپ</CLASS>
<DATE>2016-10-03 11:37:55</DATE>
</HEADER>
<BODY>
<HEADLINE>
<S ID=51914>
ئىلى ئوبلاستىدا ئائىلىسىدە قىيىنچىلىقى بار ئوقۇغۇچىلار خاتىرجەم ئوقۇش پۇرسىتىگە ئېرىشتى
</S>
</HEADLINE>
<TEXT>
<S ID=51915>
    ئابدۇسالام قادىر خەۋەر قىلىدۇ: ئىلى ئوبلاستى بۇ يىل مائارىپ ئارقىلىق يۆلەش مەخسۇس ھەرىكىتىنى يولغا قويۇپ، كۆپ خىل يوللار ئارقىلىق يۆلەش مەبلىغىنى قولغا كەلتۈرۈپ، ئائىلىسىدە قىيىنچىلىقى بار ئوقۇغۇچىلارنىڭ قىيىنچىلىق تۈپەيلىدىن ئوقۇشسىز قالماسلىقىغا كاپالەتلىك قىلدى.
</S>
<S ID=51916>
    بۇ ئوبلاست بۇ يىل دۆلەت، ئاپتونوم رايوننىڭ تۈرلۈك ياردەم بېرىش سىياسەتلىرىنى جانلىق ئەمەلىيلەشتۈرۈپ، دەل جايىدا ياردەم بېرىپ، ئائىلىسىدە قىيىنچىلىقى بار ئوقۇغۇچىلارنىڭ يەسلىدىن تارتىپ ئالىي مەكتەپكىچە دۆلەت، ئاپتونوم رايوننىڭ ياردىمىگە ئېرىشىشىگە كاپالەتلىك قىلدى.
</S>
<S ID=51917>
بۇ ئوبلاست يەنە جەمئىيەتتىكىلەر ئىئانە قىلغان مەبلەغدىن تولۇق پايدىلىنىپ مائارىپ تەرەققىياتىنى قوللىغاندىن سىرت، ئالاقىدار ئاپپاراتلار، ئىجتىمائىي كوللېكتىپلار، كارخانا، كەسپىي ئورۇنلار ھەم شەخسىيلەرنى ئائىلىسىدە قىيىنچىلىقى بار ئوقۇغۇچىلارغا ياردەم بېرىشكە ئىلھاملاندۇردى ۋە بۇ ئارقىلىق ياردەمنىڭ قاپلىنىش دائىرىسىنى كېڭەيتىپ، ئائىلىسىدە قىيىنچىلىقى بار ئوقۇغۇچىلارنىڭ قىيىنچىلىق تۈپەيلىدىن ئوقۇشتىن قېلىش مەسىلىسىنى ئۈنۈملۈك ھەل قىلدى.
</S>
<S ID=51918>
    ئۇقۇشىمچە، ئوبلاستلىق مائارىپ سىستېمىسىدىكىلەر بۇ يىل 1 – ئايدىن ھازىرغىچە جەمئىيەتنىڭ ھەرقايسى ساھەلىرىدىن 11 مىليون 30 مىڭ يۈەن ياردەم مەبلىغى تاپشۇرۇۋالغان بولۇپ، بۇنىڭدىن ياردەمگە ئېھتىياجلىق 4703 ئوقۇغۇچى، 38 ئوقۇتقۇچى بەھرىمەن بولغان.
</S>
<S ID=51919>

</S>
</TEXT>
/BODY
/DOC