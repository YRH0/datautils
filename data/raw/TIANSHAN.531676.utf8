<DOC>
<DOCID>TIANSHAN.531676</DOCID>
<HEADER>
<CLASS>شىنجاڭ</CLASS>
<DATE>2016-06-29 14:52:20</DATE>
</HEADER>
<BODY>
<HEADLINE>
<S ID=31668>
چېگرا شەھەردىكى ئائىلە ئىللىقلىقىنى ھېس قىلغىلى بولىدىغان ئانا – بالىلار ساقلىقنى ساقلاش دوختۇرخانىسى
</S>
</HEADLINE>
<TEXT>
<S ID=31669>
دۆربىلجىن ناھىيەلىك ئانا – بالىلار ساقلىقنى ساقلاش دوختۇرخانىسى پارتىيە ياچېيكىسى توغرىسىدا
</S>
<S ID=31670>
گاۋ فاڭ
</S>
<S ID=31671>
    تارباغاتاي ۋىلايىتىنىڭ دۆربىلجىن ناھىيەسىدە شۇ جايدىكى ئاممىغا 25 يىل ياخشى مۇلازىمەت قىلىپ، يەرلىكتىكى ھەر مىللەت ئانا – بالىلار تەرىپىدىن ‹‹ئىللىق پورت›› دەپ ئاتالغان ئانا – بالىلار ساقلىقنى ساقلاش دوختۇرخانىسى يېقىندا ‹‹مەملىكەت بويىچە ئىلغار ئاساسىي قاتلام پارتىيە تەشكىلاتى›› دەپ نام ئالدى. مەن 20 – ئىيۇن ‹‹مەملىكەت بويىچە يېشىل ناھىيە››دەپ باھالانغان چېگرادىكى كىچىك شەھەر دۆربىلجىنگە زىيارەتكە كەلدىم. ناھىيە بازىرىدىكى بۈك – باراقسان ‹‹مەرھابا يولى›› بىلەن كۆلىمى كىچىك، ئەسلىھەلىرى ئانچە يېڭى بولمىسىمۇ، كىرسىلا ئىللىقلىق ۋە غەمخورلۇقنى ھېس قىلغىلى بولىدىغان بۇ دوختۇرخانىغا بارغىلى بولاتتى. پارتىيە گېربى دائىم چاقناپ تۇرىدۇدۆربىلجىن ناھىيەلىك ئانا – بالىلار ساقلىقنى ساقلاش دوختۇرخانىسى پارتىيە ياچېيكىسى ياش، ھاياتىي كۈچكە تولغان ئاساسىي قاتلام پارتىيە تەشكىلاتى. ئانا – بالىلار ساقلىقنى ساقلاش دوختۇرخانىسىنىڭ ھەممە خىزمەتلىرىدە بۇ قوشۇننىڭ ئاۋانگارتلىق – نەمۇنىلىك رولىنى جارى قىلدۇرۇۋاتقانلىقىنى كۆرگىلى بولاتتى.
</S>
<S ID=31672>
   دوختۇرخانا پارتىيە ياچېيكىسىنىڭ شۇجىسى نا لىلى مۇنداق دېدى: ئاساسىي قاتلامدىكى پارتىيە ئەزالىرى ئاممىنىڭ نېمىگە ھەقىقىي ئېھتىياجلىق ئىكەنلىكىنى بىلىشى كېرەك. پارتىيە ئەزالىرىنىڭ ياخشى تەرىپى ۋە پارتىيەۋىلىكى، ئۇلارنىڭ ئادەتتىكى ئىش – ھەرىكىتىدە ئىپادىلىنىدۇ. دوختۇرخانىمىز مىللەتلەر چوڭ ئائىلىسى بولۇپ، ياشلار كۆپرەك، شۇڭا ياشلارنىڭ ئالاھىدىلىكىگە ماس كېلىدىغان قائىدە – تۈزۈم ۋە ھەر خىل پائالىيەتلەرنى ئورۇنلاشتۇرۇش ئارقىلىق، ئۇلارنىڭ ئېڭى ۋە ئاڭلىقلىقىنى ئۆستۈردۇق.
</S>
<S ID=31673>
   ئانا – بالىلار ساقلىقنى ساقلاش دوختۇرخانىسى يېقىنقى مەزگىلدە، پارتىيە ئەزالىرى ئارىسىدا قانات يايدۇرۇلغان ‹‹ئىككىنى ئۆگىنىش، بىر بولۇش›› ئۆگىنىش تەربىيەسىدە ئۈندىدار سۇپىسىدىن تولۇق پايدىلىنىپ، پارتىيە ئەزالىرى ئۆگىنىش توپىنى قۇرۇپ، نەزەرىيەۋى بىلىملەرنى ئۆگىنىشنىڭ نۇقتىسى، كەسپىي ئۆگىنىشنىڭ مەزمۇنى، ئۆگىنىش تەلىپىنى ھەر ۋاقىت ئېلان قىلدى. پارتىيەلىك كادىرلار ئۈندىدار سۇپىسىدا كەڭ – كۇشادە سۆزلىشىپ، پىكىر ئالماشتۇردى، ئۆگىنىش جەريانىدا دەرس مۇنبىرى مەشىقى پائالىيىتىنى قانات يايدۇردى، شۇنىڭ بىلەن بىللە، پارتىيەلىك كادىرلار پارتىيە دەرسى ئۆتۈپ، ئانا – بالىلار خىزمىتىدە ساقلانغان مەسىلىلەرنى چىقىش قىلىپ، تېما چىقىرىپ، ئۆگىنىپ قويۇق ئۆگىنىش كەيپىياتىنى شەكىللەندۇردى.
</S>
<S ID=31674>
   ئانا – بالىلار ساقلىقنى ساقلاش دوختۇرخانىسىنىڭ 2 – قەۋىتىدىكى تامدا ‹‹بىز بىر ئائىلە كىشىلىرى›› دېگەن تېمىدىكى سۈرەتلەر بولۇپ، بۇلار دوختۇرخانىدىكى ئىشچى – خىزمەتچىلەرنىڭ ھەر خىل پائالىيەتلەرگە قاتنىشىش جەريانىدىكى خاتىرە سۈرەتلىرى ئىدى. دوختۇرخانا پارتىيە ياچېيكىسى دوختۇرخانىدىن ئىبارەت چوڭ ئائىلىدە بەختلىك ئائىلە، دوستانە ئائىلە، ئىناق ئائىلە، سەمىمىي ئائىلە، ساغلام ئائىلە، تېجەشچان ئائىلە، شاد – خۇرام ئائىلە، ئىللىق ئائىلە، دەپ نام بېرىلىگەن سەككىز كىچىك ئائىلە تەسىس قىلغان بولۇپ، ھەر بىر ئائىلىگە بىردىن پارتىيە ئەزاسى مەسئۇل بولغان. ھەر قايسى بۆلۈمدە پارتىيە ئەزالىرى بىلەن ھەر مىللەت ئىشچى – خىزمەتچىلىرى ئۆزئارا ئارىلىشىپ ئىشلەيدۇ. ئائىلە بىرلىك قىلىنىپ، ئالاقىلىشىش، پىكىرلىشىش، سىردىشىش، ئارىلىشىشنى ئاساسىي تېما قىلغان مېھماندارچىلىق، ھال سوراش قاتارلىق پائالىيەتلەر ئۆتكۈزۈلىدۇ. سۈرەتلەر تېمى ھەر ئايدا ھەر بىر ئائىلىنىڭ پائالىيەت مەزمۇنىغا ئاساسەن يېڭىلىنىپ تۇرىدۇ.
</S>
<S ID=31675>
   ياش ۋىراچ گېڭ سەنچياۋ خېنەن ئۆلكىسىنىڭ نەنياڭ مېدىتسىنا ئالىي تېخنىكومىنى پۈتكۈزگەندىن كېيىن، بۇلتۇر 8 – ئايدا ئانا – بالىلار ساقلىقنى ساقلاش دوختۇرخانىسىنىڭ ئاياللار بۆلۈمىگە قوبۇل قىلىنىغان. ئۇ كەسىپ ئىمتىھانىدىن ئۆتكەندىن كېيىن، ئانا – بالىلار دوختۇرخانىسىنىڭ رەسمىي دوختۇرى بولدى. ئۇ مۇنداق دېدى: دەسلەپتە ئاتا – ئانام شىنجاڭغا كېلىپ ئىشلىشىمنى خالىمىغانىدى، ئۇلار ھەر كۈنى مېنىڭ بۇ يەردە كۆڭۈللۈك ئىشلەۋاتقانلىقىمنى، تۇرمۇش جەھەتتىن غەمخورلۇققا ئېرىشكەنلىكىمنى كۆرگەندىن كېيىن شىنجاڭدا قېلىشىمغا قوشۇلدى. بۇ يەردە كەسىپداشلار بىلەن ياخشى ئۆتىمەن، دوختۇرخانىدىكى ئاچا – سىڭىللار ماڭا ئىنتايىن كۆڭۈل بولىدۇ. ئۆيدىكىلەرمۇ مەندىن خاتىرجەم بولدى. ئانا – بالىلار ساغلاملىقى ئۈچۈن كۈچ چىقىرىلدىدۆربىلجىن ناھىيەلىك ئانا – بالىلار ساقلىقنى ساقلاش دوختۇرخانىسى داۋالاش، كېسەللىكنىڭ ئالدىنى ئېلىش – ساقلىقنى ساقلاش، ساغلاملىق تەربىيەسى، پەن تەتقىقات بويىچە تەربىيەلەشنى بىر گەۋدىلەشتۈرگەن جامائەت پاراۋانلىق تىپىدىكى داۋالاش، ساقلىقنى ساقلاش ئاپپاراتى. ھازىرقى ئىش ئورنىدىكى 70 ئىشچى – خىزمەتچى ئىچىدە، تۆت ئەر كىشىدىن باشقىسىنىڭ ھەممىسى 20 – ئەسىرنىڭ 70 –، 80 –، ھەتتا 90 – يىللىرىدىن كېيىن تۇغۇلغان ئايال ئىشچى – خىزمەتچىلەر بولۇپ، ئۇلار خەنزۇ، قازاق، ئۇيغۇر، موڭغۇل، خۇيزۇ، رۇس قاتارلىق مىللەتتىن تەركىب تاپقان. بۇ دوختۇرخانىنىڭ باشلىقى جاڭ گورۇڭ ۋە دوختۇرخانا پارتىيە ياچېيكىسىنىڭ شۇجىسى نا لىلى 20 – ئەسىرنىڭ 70 – يىللىرىدىن كېيىن تۇغۇلغان پارتىيە ئەزاسى، دوختۇرخانىدىكى 18 پارتىيە ئەزاسىنىڭ ئوتتۇرىچە يېشى 36 ياش. دۆربىلجىن ناھىيەلىك ئانا – بالىلار ساقلىقنى ساقلاش دوختۇرخانىسى 2013 – يىلى ئاپتونوم رايونلۇق ئاياللار بىرلەشمىسى تەرىپىدىن ‹‹ئاپتونوم رايون بويىچە ئاياللار تۆھپە قوشۇشتىكى ئىلغار كوللېكتىپ›› ۋە ‹‹ ئاپتونوم رايون بويىچە ئاياللار مەدەنىي ئىش ئورنى›› دېگەن شەرەپكە نائىل بولغان.
</S>
<S ID=31676>
   دۆربىلجىن ناھىيەلىك ئانا – بالىلار ساقلىقنى ساقلاش دوختۇرخانىسىدا ئاياللار كۆپ، ئۇنىڭ ئۈستىگە كۆرۈنىدىغانلارنىڭ ھەممىسى ئاياللار ۋە بالىلار بولغاچقا، تام، تەشۋىقات تاختىسى، ھەتتا دوختۇر – سېسترالارنىڭ فورمىسىنىڭ ھەممىسى دېگۈدەك ھال رەڭدە. دوختۇرخانىنىڭ كىرىش ئېغىزىنىڭ سول تەرىپىگە ‹‹ھامىلىدارلار سالونى›› تەسىس قىلىنغان بولۇپ، تەكشۈرتۈشكە كەلگەن ھامىلىدارلار ۋە ئانىلارنىڭ، بوۋاقلارنىڭ بۇ يەردە كېسەل كۆرسىتىش كارتىسى بېجىرىشىگە، ئارام ئېلىشىغا، ئوكسىگېن سۈمۈرۈشىگە ۋە بالا ئېمىتىشىگە قولايلىق يارىتىپ بېرىلىگەن. بۇ يەردە ھەر ھەپتىدە بىر قېتىم ھامىلىدارلارغا ‹‹قوش تىل››دا ھامىلىدارلىق پىلانلىق تۇغۇتقا دائىر دەرس ئۆتۈلۈپ، بۇ ھەقتىكى ساۋاتلار ئومۇملاشتۇرۇلىدىكەن. بۇ يەردە تۇنجى قېتىم كېلىپ كارتا بېجىرگەن ھامىلىدارلار ۋە تۇغۇتلۇق ئاياللارنىڭ كۆپ قىسمى دېھقانچىلىق، چارۋىچىلىق رايونلىرىدىن كەلگەنلەر بولغاچقا، دوختۇرخانا ئۇلارغا ‹‹مېھىر – شەپقەت ناشتىسى›› تەييارلاپ بېرىدىكەن.
</S>
<S ID=31677>
   ئانا – بالىلار ساقلىقنى ساقلاش دوختۇرخانىسىنىڭ 1 – قەۋىتىدىكى بىر تامغا ناھىيەدىكى 17 يېزا (بازار)، مەيدان ۋە توققۇز مەھەللىدىكى ئاياللار – بالىلارنىڭ ساقلىقىنى ساقلاشنى نازارەت قىلغۇچى خادىمنىڭ تېلېفون نومۇرى يېزىلغان بولۇپ، بۇ ئانا – بالىلار ساقلىقنى ساقلاش دوختۇرخانىسىنىڭ ھامىلىدار ۋە تۇغۇتلۇق ئاياللار بىلەن يېڭى تۇغۇلغان بوۋاقلارنىڭ ئۆلۈش نىسبىتىنى تۆۋەنلىتىش ئۈچۈن يولغا قويغان ‹‹يېشىل كارىدور›› تۈرى. دوختۇرخانا يەنە ئالاھىدە خەتەرلىك ھامىلىدار ئاياللارنى ھەرىكەت ھالىتىدە باشقۇرۇش ئارقىلىق يېزا شىپاخانىسىدا بىرەر ئالاھىدە خەتەرلىك ھامىلىدارنى بايقىغان ھامان ناھىيەگە يۆتكەيدىكەن.
</S>
<S ID=31678>
   دۆربىلجىن ناھىيەسى تارباغاتاي ۋىلايىتىدىكى كۆلىمى بىر قەدەر چوڭ ناھىيە بولۇپ، قىسمەن چەت – يىراق يېزا – قىشلاقلاردا قۇرامىغا يەتكەن ئاياللارنىڭ تۇغۇتتىن بۇرۇن ۋە كېيىن سالامەتلىكىنى تەكشۈرتۈش ۋە ئۇنىڭغا يېتەكچىلىك قىلىش كەمچىل. 2014 – يىلدىن باشلاپ، دۆربىلجىن ناھىيەلىك ئانا – بالىلار ساقلىقنى ساقلاش دوختۇرخانىسى ناھىيەدىكى 15 يېزا (بازار)، مەيداننى ئەيدىز كېسىلى، سىفلىس، B تىپلىق جىگەر ياللۇغىنى نازارەت قىلىش ئۈسكۈنىسى ۋە يۈرۈشلۈك سىناق ئوكۇلى بىلەن تەمىنلەپ، يېزا – مەيدانلاردىكى شىپاخانىلاردا ھامىلىدار ئاياللار ۋە تۇغۇتلۇق ئاياللار ئۈچۈن ئەيدىز كېسىلى، سىفلىس، B تىپلىق جىگەر ياللۇغىنى ھەقسىز نازارەت قىلىش نۇقتىسى قۇرۇپ، ئاز سانلىق مىللەتتىن بولغان 1260 ھامىلىدار ۋە تۇغۇتلۇق ئايالنى ھەقسىز مەسلىھەت ۋە تەكشۈرۈش مۇلازىمىتى بىلەن تەمىنلىدى. خادىملارنى يېزا (بازار)، مەيدانلاردا كوللېكتىپ توي قىلىدىغانلارنىڭ تويدىن بۇرۇنقى سالامەتلىكىنى ھەقسىز تەكشۈرۈشكە تەشكىللىدى. ‹‹ئۈچ ئەل›› خىزمەت گۇرۇپپىسىدىكىلەر بىلەن ماسلىشىپ، داۋالاش ئەترىتى قۇرۇپ، يېزا (بازار)، مەيدانلاردا بالىياتقۇ بوينى راكى، سۈت بېزى راكىنى تەكشۈرۈش تۈرىنى يولغا قويدى؛ يېزا (بازار)، مەيدانلاردا ‹‹بىخەتەر تۇغۇش ساغلاملىق سەپىرى›› تەشۋىقات مۇلازىمىتىنى كەڭ قانات يايدۇرۇپ، ئاز سانلىق مىللەتتىن بولغان ھامىلىدار، تۇغۇتلۇق ئاياللارنى ئائىلىدە تۇغۇش ئادىتىنى تۈگىتىشكە رىغبەتلەندۈردى، شۇنىڭدەك يەنە دوختۇرخانىدا تۇغۇش، بالىلارنى ئىلمىي بېقىش، ئانا بىلەن بالىنىڭ بىخەتەرلىكىگە كاپالەتلىك قىلىشنى تەشەببۇس قىلدى. ئۇلار يېزىلاردىكى ھامىلىدار، تۇغۇتلۇق ئاياللارنىڭ دوختۇرخانىدا يېتىپ تۇغۇشىغا ياردەم پۇل بېرىش تۈرىدىن پايدىلىنىپ، ئاز سانلىق مىللەتتىن بولغان 941 ئايالغا 470 مىڭ يۈەن ياردەم پۇل بەردى؛ يېڭى تۇغۇلغان بوۋاقلارنىڭ سالامەتلىك، كېسەللىك ئەھۋالىنى تەكشۈرۈش تۈرى بويىچە ئاز سانلىق مىللەت بالىلىرىدىن 968 نى تەكشۈردى.كېسەللەرگە باھارنى ھېس قىلدۇرۇشمېھرىگۈل يۇنۇس دۆربىلجىن ناھىيەسى ئانا – بالىلار ساقلىقنى ساقلاش دوختۇرخانىسىنىڭ ۋىراچى. ئۇنىڭ گۈزەل چېھرىدىن ھەر ۋاقىت كۈلكە يېغىپ تۇرىدۇ. ئانا – بالىلار ساقلىقنى ساقلاش دوختۇرخانىسىدا مېھرىگۈلنىڭ ئاغرىقلارغا كۆڭۈل بۆلۈش، مىللەتلەر ئىتتىپاقلىقىنى ئەمەلىيىتىدە كۆرسىتىشكە دائىر ھىكايىلىرى ئېغىزدىن – ئېغىزغا كۆچۈپ يۈرىيدۇ.
</S>
<S ID=31679>
   بۇلتۇر 17 – سېنتەبىر مېھرىگۈل بىلەن ئۇنىڭ ھەمراھلىرى جېلئاغاش يېزىسىغا بېرىپ، ئاياللارنىڭ بالىياتقۇ بوينى راكىنى ھەقسىز تەكشۈرۈپ قويدى. شۇ چاغدا بىر قازاق ئايال مېھرىگۈلنىڭ دىققىتىنى تارتتى. مېھرىگۈل ئۇنىڭدىن ئەھۋال ئىگىلەپ، ئۇنىڭ ئىككى بالىسى بارلىقىنى، ئېرىنىڭ ھاراققا ئامراقلىقىنى، ئۆزى يالغۇز ئىشلەپ بىر ئائىلىنى باقىدىغانلىقىنى بىلدى. ئۇ ئايال يېقىندا ئېغىر ئاياغ بولۇپ قالغانلىقىنى بايقاپ، دوختۇرخانىغا باراي دېسە پۇلى يوق، ئامالسىز دورىخانىدىن دورا ئېلىپ بالىنى چۈشۈرمەكچى بولغان، لېكىن دورىنى يەپ بىر ھەپتىگىچە ئىچىدىن قان توختىماي قورققىنىدىن نېمە قىلارىنى بىلمەي قالغان مېھرىگۈلنى ئۇچرىتىپ قالغان. مېھرىگۈل ئۇنى دوختۇرخانىغا ئېلىپ كېلىپ تەكشۈرۈپ، بالىنىڭ پاكىز چۈشمىگەنلىكىنى بايقىغان ھەم دەرھال بالىياتقۇنى تازىلاش ئوپېراتسىيەسى قىلمىسا بولمايدىغانلىقىنى ئېيتقان. ئاغرىقنىڭ ئائىلىسىدە قىيىنچىلىق بولغاچقا، مېھرىگۈل رەھبەرلىكنىڭ قوشۇلۇشى بىلەن ئۇنى ھەقسىز ئوپېراتسىيە قىلغان. ئاغرىق ئايال مېھرىگۈلنىڭ قولىنى چىڭ تۇتۇپ، ئۇنىڭغا رەھمەت ئېيتقان.
</S>
<S ID=31680>
   بالىلار دوختۇرى زاھىدە تۇرسۇن شىنجاڭ تېببىي ئۇنىۋېرسىتېتىنىڭ كىلىنىكىلىق داۋالاش ئىلمىي فاكۇلتېتىنى پۈتكۈزگەن بولۇپ، پارتىيە ئەزاسى. ئۇ 2001 – يىلى خىزمەتكە قاتناشقاندىن باشلاپ ئۆزىنى ھەممە ئىشتا ئاغرىقنى نەزەردە تۇتۇشقا ئاگاھلاندۇرۇپ كەلدى. بىر كۈنى سەھەردە دوختۇرخانىنىڭ جىددىي قۇتقۇزۇش بۆلۈمىگە بىر خەنزۇ ھامىلىدار ئايال ئېلىپ كېلىندى، قورساقتىكى بالىنىڭ ئوكسىگېن يېتىشمەي تۇنجۇقۇپ قېلىش خەۋپى بار ئىدى. ئاللىقاچان ئۇيقىغا كەتكەن زاھىدە تېلېفوننى تاپشۇرۇۋالغاندىن كېيىن، تېزلىكتە دوختۇرخانىغا يېتىپ كېلىپ، تۇغۇت دوختۇرىغا ياردەملىشىپ، ھامىلىدار ئايالنى بوشاندۇردى. بوۋاق تۇغۇلغاندا كىچىككىنە يۈزى كۆكىرىپ كەتكەن بولۇپ، نەپەس ئالالمايتتى. زاھىدە دەرھال ئاغزى بىلەن بوۋاقنىڭ ئاغزىدىكى بەلغەمنى سۈمۈرۈپ، بوۋاقنى نەپەسلەندۈردى. ‹‹ئىڭڭە...›› بالا ئاخىرى يىغلىدى، بۇ دۇنياغا كۆز ئاچقاندىن كېيىنكى تۇنجى ساپ ھاۋادىن نەپەسلەندى. زاھىدە بالىنى قولىغا ئېلىپ تەبەسسۇم بىلەن: ‹‹نېمە دېگەن چىرايلىق قىز بۇ››، دېدى. بوۋاقنىڭ ئاتا – ئانىسى زاھىدەگە پۇل تەڭلىۋىدى، زاھىدە ئالغىلى ئۇنىمىدى. دۆربىلجىن ناھىيەلىك ئانا – بالىلار ساقلىقنى ساقلاش دوختۇرخانىسىدىكى ھەر مىللەت دوختۇر – سېسترالىرى ئارىسىدا بۇنداق مىساللار ناھايىتى كۆپ. دوختۇرخانا باشلىقى جاڭ گورۇڭ مۇنداق دېدى: بىز ھەر كۈنى دېگۈدەك بۇنداق ئىشلارغا يولۇقۇپ تۇرىمىز. تەرەققىي قىلغان ئۆلكە، ئاپتونوم رايونلاردىكى ئانا – بالىلار ساقلىقنى ساقلاش دوختۇرخانىلىرىغا سېلىشتۇرغاندا، بىزنىڭ ئەسلىھەلىرىمىز تولۇق ئەمەس، لېكىن دوختۇرخانىدىكى دوختۇر – سېسترالارنىڭ كېسەللەرگە يەتكۈزگەن مېھرىبانلىقى، سەۋرچانلىقى ۋە ياخشىلىقىنى مۇكەممەللەشتۈرسەك بولىدۇ.
</S>
</TEXT>
/BODY
/DOC