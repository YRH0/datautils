<DOC>
<DOCID>TIANSHAN.539065</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-08-05 16:44:54</DATE>
</HEADER>
<BODY>
<HEADLINE>
<S ID=37440>
ئىلى ئوبلاستىغا بىۋاسىتە قاراشلىق جايلار ساياھەتچىلىكتىن 4 مىليارد 485 مىليون يۈەن كىرىم قىلدى
</S>
</HEADLINE>
<TEXT>
<S ID=37441>
    نازاكەت دىلشات خەۋەر قىلىدۇ: ئىلى ئوبلاستىغا بىۋاسىتە قاراشلىق جايلار بۇ يىلنىڭ ئالدىنقى بەش ئېيىدا 5 مىليون 770 مىڭ 100 ئادەم-قېتىم ساياھەتچى كۈتۈۋېلىپ، ساياھەتچىلىكتىن 4 مىليارد 485 مىليون يۈەن كىرىم قىلدى.
</S>
<S ID=37442>
بۇ بۇلتۇرنىڭ شۇ مەزگىلىدىكىدىن ئايرىم-ئايرىم ھالدا % 56.85 ۋە % 102.14 ئارتۇق.
</S>
<S ID=37443>
   ئىلى ئوبلاستلىق پارتكوم، خەلق ھۆكۈمىتى يېقىنقى يىللاردىن بۇيان ساياھەتچىلىكنىڭ تەرەققىياتىغا يۈكسەك ئەھمىيەت بەرگەچكە، بۇ يىل ھەر قايسى ناھىيە، شەھەرلەر تەرەققىيات يۆنىلىشىنى تەڭشەپ، ساياھەتچىلىكنى نۇقتىلىق كەسىپ قاتارىدا يۆلىدى.
</S>
<S ID=37444>
ئىلى ئوبلاستلىق ساياھەت ئىدارىسى بۇ يىلنىڭ ئالدىنقى يېرىمىدا ساياھەتچىلىك پىلانى ۋە تۈرلەرنى ئەمەلىيلەشتۈرۈش خىزمىتىدە پىلانغا كىرگۈزۈلمىگەن قۇرۇلۇشلارنى قىلماسلىق، پىلانغا ئېلىنغان قۇرۇلۇشلارنى پىلان بويىچە قىلىشتىن ئىبارەت ئىككى تۈزۈمنى قاتتىق ئەمەلىيلەشتۈردى.
</S>
<S ID=37445>
ئىلى ئوبلاستى «13-بەش يىللىق» ساياھەتچىلىك تەرەققىيات پىلانىنى تۈزۈپ، ساياھەتچىلىك تەرەققىياتى پىكرى ۋە نىشانىنى تېخىمۇ يۇقىرى ئۆلچەم ۋە تەلەپ بويىچە ئايدىڭلاشتۇردى.
</S>
<S ID=37446>
   ئىلى ئوبلاستلىق ساياھەت ئىدارىسى بۇ يىل ئومۇمىي سېلىنمىسى 10 مىليارد 890 مىليون يۈەنلىك سەككىز چوڭ تۈردىكى 66 ساياھەتچىلىك تۈرىنى يولغا قويدى.
</S>
<S ID=37447>
بۇنىڭ ئىچىدە، نۇقتىلىق خەلق تۇرمۇشى قۇرۇلۇشى بويىچە تۆت چوڭ تۈردىكى 50 تۈرگە 1 مىليارد 245 مىليون يۈەن مەبلەغ سېلىنىدىغان بولۇپ، ھازىرغىچە پىلاننىڭ % 70 ى ئورۇنلىنىپ بولدى.
</S>
<S ID=37448>
بۇ يىل يەنە سودىگەر ۋە مەبلەغ جەلپ قىلىش خىزمىتىنىڭ سالمىقى ئۈزلۈكسىز ئاشۇرۇلۇپ، «شەنشەن» گۇرۇھى، پۇدۇڭ تەرەققىيات بانكىسى بىلەن ئومۇمىي سېلىنمىسى 8 مىليارد يۈەندىن ئاشىدىغان ساياھەتچىلىك ھەمكارلىقى بويىچە ئىستراتېگىيەلىك رامكا كېلىشىمى ئىمزالىدى.
</S>
<S ID=37449>
   ئىلى ئوبلاستلىق ساياھەت ئىدارىسى تەشۋىقات سالمىقىنى ئۈزلۈكسىز كۈچەيتىش بىلەن بىللە، ساياھەت تاۋارلىرىنى كۈچەپ تەرەققىي قىلدۇردى.
</S>
<S ID=37450>
ساياھەتچىلىك مۇلازىمىتىنى ئۈزلۈكسىز ياخشىلىدى. ساياھەتچىلىكتە شىنجاڭغا نىشانلىق ياردەم بېرىۋاتقان جايلارنىڭ ياردىمىنى قولغا كەلتۈردى.
</S>
<S ID=37451>
ئىلى ئوبلاستىدىكى ھەر دەرىجىلىك ساياھەت ئىدارىلىرى بۇ يىلنىڭ ئالدىنقى يېرىمىدا جياڭسۇ ئۆلكىسىنىڭ ئىلى ئوبلاستىغا نىشانلىق ياردەم بېرىش ئالدىنقى سەپ قوماندانلىق ئىشتابىنىڭ يېتەكچىلىكى ۋە مەدەت بېرىشى بىلەن نەنجىڭ، ياڭجۇ، نەنتۇڭ، يەنچېڭ، ليەنيۈنگاڭ، جېنجياڭ، چاڭجۇ، سۇجۇ ھەمدە چېڭدۇلاردا تونۇشتۇرۇش يىغىنى ئېچىپ، ئومۇمىي سوممىسى 4 مىليارد 280 مىليون يۈەنلىك 17 ساياھەتچىلىك تۈرىدە كېلىشىم ئىمزالىدى.
</S>
<S ID=37452>
جياڭسۇنىڭ تۆت ساياھەتچىلەر پويىزىدا كەلگەن تەخمىنەن 5000 ئادەم-قېتىم ساياھەتچى ۋە 230 ساياھەت ئايروپىلانىدا كەلگەن 12 مىڭ ئادەم-قېتىم ساياھەتچىنى كۈتۈۋالدى.
</S>
<S ID=37453>
بۇ يىلنىڭ ئالدىنقى يېرىمىدا ئاپتونوم رايونىمىز ئىچى، بولۇپمۇ جەنۇبىي شىنجاڭدىن ئىلىغا ساياھەتكە كېلىدىغانلارنىڭ سانى ھەسسىلەپ ئېشىپ، رايون ئىچى ساياھەتچىلىكى جانلاندى.
</S>
<S ID=37454>
   ئىگىلىنىشىچە، ئىلى ئوبلاستىغا بىۋاسىتە قاراشلىق جايلار بۇ يىل 18 مىليون ئادەم-قېتىم ساياھەتچى كۈتۈۋېلىپ، ساياھەتچىلىكتىن 15 مىليارد يۈەن كىرىم قىلىپ، 2015- يىلىدىكىدىن % 30 تىن ئارتۇقراق ئاشۇرۇشنى پىلانلىغان.
</S>
</TEXT>
/BODY
/DOC