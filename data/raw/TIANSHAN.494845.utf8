<DOC>
<DOCID>TIANSHAN.494845</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-01 16:24:23</DATE>
</HEADER>
<BODY>
<HEADLINE>
<S ID=8080>
ئومۇمىي مۈلۈكچىلىكتە بولمىغان كارخانىلار ئىشقا ئورۇنلاشتۇرۇشتىكى ئاساسىي كۈچكە ئايلاندى
</S>
</HEADLINE>
<TEXT>
<S ID=8081>
    يۈسۈپ ئىسمائىل، قېيىم قادىرلارنىڭ مۇناسىۋەتلىك ئورۇنلاردىن ئىگىلىشىچە، ئومۇمىي مۈلۈكچىلىكتە بولمىغان كارخانىلار قۇمۇل شەھىرىنىڭ ئىقتىسادىي تەرەققىياتىدىكى مۇھىم تايانچ كۈچكە ئايلىنىپ، ئېشىنچا ئەمگەكچىلەرنى ئىشقا ئورۇنلاشتۇرۇشتا مۇھىم رول ئوينىغان.
</S>
<S ID=8082>
ھازىرغىچە ئومۇمىي مۈلۈكچىلىكتە بولمىغان كارخانىلاردا ئىشقا ئورۇنلاشقانلار 69 مىڭ كىشىگە يېتىپ، ئىشقا ئورۇنلاشقانلار ئومۇمىي سانىنىڭ %80ىنى ئىگىلىگەن.
</S>
<S ID=8083>
    قۇمۇل شەھىرى ئومۇمىي مۈلۈكچىلىكتە بولمىغان كارخانىلارنىڭ تەرەققىياتىنى قوللاش جەھەتتە بىر قاتار ئېتىبار سىياسەتلەرنى يولغا قويۇپ، مەبلەغ سېلىش ئۇسۇلىنى ئىسلاھ قىلىش ۋە يېڭىلىق يارىتىشنى تېزلىتىپ، ئەلئارا كاپىتالغا ئەۋزەل مەبلەغ سېلىش مۇھىتى، ئىگىلىك تىكلەش پۇرسىتى ھازىرلاپ بەرگەن.
</S>
<S ID=8084>
ئومۇمىي مۈلۈكچىلىكتە بولمىغان كارخانىلارنىڭ كۆپ خىل شەكىللەر ئارقىلىق قۇمۇل شەھىرىنىڭ ئېنېرگىيە، قاتناش – تىرانسپورت، سۇچىلىق، دېھقانچىلىق، ئورمانچىلىق، پەن – تېخنىكا، ئەمىن ئۆي قۇرۇلۇشى قاتارلىق ساھەلەردىكى تۈر قۇرۇلۇشلىرى؛ مەدەنىيەت، مائارىپ، سەھىيە، مەھەللە مۇلازىمەت كەسىپلىرىنىڭ تەرەققىياتىغا قاتنىشىشىنى قوللىغان.
</S>
<S ID=8085>
باج، پۇل مۇئامىلە، يەر ئىشلىتىش، ئىختىساسلىقلارنى تەربىيەلەش جەھەتتىن قوللاش سالمىقىنى زورايتىپ، ئومۇمىي مۈلۈكچىلىكتە بولمىغان كارخانىلارنىڭ ھالقىما تەرەققىياتىنى ئىلگىرى سۈرگەن.
</S>
<S ID=8086>
    ئىگىلىشىمىزچە، قۇمۇل شەھىرىدىكى يەككە تىجارەتچىلەر 2009 – يىلىدىكى 11 مىڭ 932 دىن 2015 – يىلى 22 مىڭ 482گە، ئەنگە ئالدۇرغان مەبلىغى 1 مىليارد 554 مىليون يۈەنگە، خۇسۇسىي كارخانىلار ئەنگە ئالدۇرغان مەبلەغ 19 مىليارد 519 مىليون يۈەنگە؛ دېھقانلار كەسپىي ھەمكارلىق كوپىراتىپى 747گە كۆپىيىپ، ئەنگە ئالدۇرغان مەبلىغى 1 مىليارد 348 مىليون يۈەنگە يەتكەن؛ ئەنگە ئالدۇرغان مەبلىغى 5 مىليون يۈەندىن ئاشقان كارخانا 1096غا يەتكەن.
</S>
</TEXT>
/BODY
/DOC