<DOC>
<DOCID>TIANSHAN.518495</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-04-19 15:40:21</DATE>
</HEADER>
<BODY>
<HEADLINE>
<S ID=25866>
كۇچا ناھىيەسى ئېشىنچا ئەمگەكچىلەرنى 5436 ئادەم/قېتىم ماھارەت بويىچە تەربىيەلىدى
</S>
</HEADLINE>
<TEXT>
<S ID=25867>
   ئەھمەد ئىسمائىل خەۋەر قىلىدۇ: كۇچا ناھىيەسى بۇ يىل 1 – پەسىلدە يېزا – بازارلاردىكى ئېشىنچا ئەمگەكچىلەرنى 5436 ئادەم/قېتىم ماھارەت بويىچە تەربىيەلەپ، ئۇلارغا تېخىمۇ كۆپ ئىشقا ئورۇنلىشىش پۇرسىتى يارىتىپ بەردى.
</S>
<S ID=25868>
   شەرقىي شەھەر كوچا باشقارمىسىدىكى كەسپىي تېخنىكا تەربىيەلەش مەكتىپىدە ھەرقايسى يېزا – بازاردىن كەلگەن 4300دىن ئارتۇق كۇرسانت شوپۇرلۇق، رېمونتچىلىق، كەپشەرلەش، تىككۈچىلىك، ئاشپەزلىك، مۇلازىمەتچىلىك، ئامانلىق ساقلاش خادىملىقى قاتارلىق 22 كەسىپ بويىچە بىر ئاي ھەقسىز تەربىيەلىنىشكە باشلىدى، تەربىيەلەشتە لاياقەتلىك بولغانلار ناھىيەدىكى كىچىك، مىكرو كارخانىلارغا ئىشقا ئورۇنلاشتۇرۇلىدىغان بولدى.
</S>
<S ID=25869>
   ئۇزۇن بازىرىنىڭ 2 – ئۇچقارا كەنتىدىن كۇرسقا قاتناشقان رەيھانگۈل مۇھەممەت مۇنداق دېدى: كۇرسقا قاتنىشىپ خېلى كۆپ ماھارەتنى ئۆگىنىۋالدىم، ئەمدى بۇ ھۈنىرىمگە تايىنىپ، ئەۋزەل سىياسەتلەردىن پايدىلىنىپ ئۆز ئالدىمغا ئىگىلىك تىكلەشنى ئويلاۋاتىمەن.
</S>
<S ID=25870>
‏
</S>
</TEXT>
/BODY
/DOC