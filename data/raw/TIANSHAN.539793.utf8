<DOC>
<DOCID>TIANSHAN.539793</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-08-09 12:01:43</DATE>
</HEADER>
<BODY>
<HEADLINE>
<S ID=38153>
ئېۋىرغول رايونىدا جانلىق ئىشقا ئورۇنلاشقۇچىلار 41 مىليون 700 مىڭ يۈەن ئىجتىمائىي سۇغۇرتا تولۇقلىمىسىدىن بەھرىمەن بولدى
</S>
</HEADLINE>
<TEXT>
<S ID=38154>
   ئابلىمىت ئابلىز خەۋەر قىلىدۇ: قومۇل شەھىرى ئېۋىرغول رايونلۇق ئادەم كۈچى بايلىقى ۋە ئىجتىمائىي كاپالەت ئىدارىسىدىن ئىگىلىشىمچە، ئېۋىرغول رايونى بۇ يىل كىرگەندىن بۇيان تۈرلۈك تەدبىرلەر ئارقىلىق، جانلىق ئىشقا ئورۇنلاشقۇچىلارنىڭ ئىجتىمائىي سۇغۇرتا تولۇقلىما سىياسىتىنى ئەمەلىيلەشتۈرۈش سالمىقىنى ئاشۇرغان.
</S>
<S ID=38155>
ئالدىنقى يېرىم يىلدا 3284 جانلىق ئىشقا ئورۇنلاشقۇچى 41 مىليون 700 مىڭ يۈەن ئىجتىمائىي سۇغۇرتا تولۇقلىمىسىدىن بەھرىمەن بولغان.
</S>
<S ID=38156>
   ئېۋىرغول رايونى جۇڭشەن جەنۇبىي يولى مەھەللە ئاھالە كومىتېتىدىكى ئالاقىدار خادىمنىڭ تونۇشتۇرۇشىچە، ھازىر مەھەللە بويىچە 68 كىشى جانلىق ئىشقا ئورۇنلاشقۇچىلار ئىجتىمائىي سۇغۇرتا تولۇقلىمىسىدىن بەھرىمەن بولۇۋاتقان بولۇپ، بۇ تولۇقلىما پۇل ئۇلارنىڭ ئىقتىسادىي قىيىنچىلىقىنى يېنىكلىتىش بىلەن بىرگە، ئىجتىمائىي سۇغۇرتا پۇلىنى تاپشۇرۇشى تەس بولۇش مەسىلىسىنى ھەل قىلىشىغا ياردىمى بولغان.
</S>
<S ID=38157>
   ئېۋىرغول رايونىدىكى ئالاقىدار تارماقلار ئىشسىزلارنى جانلىق ئىشقا ئورۇنلاشتۇرۇش ئەندىزىسىنى قوللىنىپ، ئاھالىلەرنىڭ ئىشقا ئورۇنلىشىش قىيىنچىلىقىنى پەسەيتىش ئۈچۈن ئۇقتۇرۇش چاپلاش، تەشۋىقات ۋەرەقى تارقىتىش قاتارلىق شەكىللەر ئارقىلىق، ئىجتىمائىي سۇغۇرتا سىياسىتىنى تەشۋىق قىلىپ، ئاممىنىڭ ئالاقىدار سىياسەتلەر ھەققىدىكى چۈشەنچىسىنى ئاشۇرغان.
</S>
<S ID=38158>
سۇغۇرتا تولۇقلىمىسىغا ئىلتىماس قىلىش تەرتىپى، تولۇقلىما ئالىدىغانلارنىڭ دەرىجە ئايرىمىسى، مۇددىتى، تولۇقلىما شەرتلىرىنى قېلىپلاشتۇرۇپ، ئىجتىمائىي سۇغۇرتا تولۇقلىما سىياسىتىنىڭ تولۇق ئەمەلىيلىشىشىگە كاپالەتلىك قىلغان.
</S>
</TEXT>
/BODY
/DOC