<DOC>
<DOCID>TIANSHAN.518632</DOCID>
<HEADER>
<CLASS>شىنجاڭ</CLASS>
<DATE>2016-04-20 11:00:54</DATE>
</HEADER>
<BODY>
<HEADLINE>
<S ID=25936>
ئالىي مەكتەپلەر ئوقۇغۇچى قوبۇل قىلىش تەشۋىقاتىدا راستچىل بولۇشى كېرەك
</S>
</HEADLINE>
<TEXT>
<S ID=25937>
    رەناگۈل خۇدابەردى خەۋەر قىلىدۇ: يېقىندا ئاپتونوم رايونلۇق مائارىپ نازارىتى ‹‹2016 – يىللىق ئادەتتىكى ئالىي مەكتەپلەرگە ئوقۇغۇچى قوبۇل قىلىش تەشۋىقات خىزمىتىنى ياخشى ئىشلەش توغرىسىدا ئۇقتۇرۇش››نى تارقاتتى. ‹‹ئۇقتۇرۇش››تا، ئالىي مەكتەپلەرنىڭ ئالاقىدار ئەھۋاللارنى راست، ئەمەلىي تونۇشتۇرۇشى، ‹‹مەخسۇس كۇرستىن كېيىن تولۇق كۇرستا ئوقۇيدۇ››، ‹‹تولۇق كۇرسنى پۈتكۈزۈپ ئاسپىرانتلىقنى ئۇلاپ ئوقۇيدۇ›› دېگەندەك سۆزلەر ياكى ئاپتونوم رايونلۇق مائارىپ نازارىتىنىڭ تەستىقىدىن ئۆتمىگەن ‹‹خەلقئارا ھەمكارلىقىدىكى مەكتەپ›› دېگەندەك يالغان سۆزلەر بىلەن ئوقۇغۇچىلارنى ئازدۇرماسلىقى ئوتتۇرىغا قويۇلدى.
</S>
<S ID=25938>
   ئاپتونوم رايونلۇق مائارىپ نازارىتىدىكى مەسئۇل خادىمنىڭ تونۇشتۇرۇشىچە، مەكتەپلەرنىڭ قانۇنىي ۋەكىلى مەكتەپنىڭ ئوقۇغۇچى قوبۇل قىلىش نىزامنامىسى ۋە ئالاقىدار تەشۋىقات ماتېرىياللىرىنىڭ راست، ئەمەلىيەتكە ئۇيغۇن ئىكەنلىكىگە مەسئۇل بولۇشى كېرەك ئىكەن. تەكشۈرۈپ ئەنگە ئالدۇرۇلغان ئوقۇغۇچى قوبۇل قىلىش نىزامنامىسى ئېلان قىلىنغاندىن كېيىن، مەكتەپلەر نىزامنامىدىكى مەزمۇنلارنى خالىغانچە ئۆزگەرتسە بولمايدىكەن. 
</S>
</TEXT>
/BODY
/DOC