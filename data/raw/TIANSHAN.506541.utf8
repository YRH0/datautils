<DOC>
<DOCID>TIANSHAN.506541</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-07 17:44:34</DATE>
</HEADER>
<BODY>
<HEADLINE>
<S ID=18209>
توقسۇ ناھىيەسىدە ئاممىۋى قاتناش ئاپتوبۇس بېكىتى دېھقانلارنىڭ ئىشىك ئالدىغا تەسىس قىلىندى
</S>
</HEADLINE>
<TEXT>
<S ID=18210>
       ئىختىيارىي مۇخبىرىمىز مۇھەممەد تۇراپ خەۋىرى: توقسۇ ناھىيە پەيشەنبەبازار يېزا ئارامەھەللە كەنتىدىكى ئەخمەت ھەمرا بىر يۈەنلىك ئاممىۋى قاتناش ئاپتوبۇس ئولتۇرۇپ بازارغا بېرىپ، ئۇزۇن يىللاردىن بۇيان بازارغا ھارۋا بىلەن بارىدىغان تارىخقا خاتىمە بەردى.
</S>
<S ID=18211>
2-مارت ئەخمەت ھەمرا مۇنداق دېدى: بۇلتۇر 10-ئىيۇندىن باشلاپ ئۆيىمىزنىڭ ئالدىدىكى چوڭ يولغا ئاممىۋى قاتناش ئاپتوبۇس بېكىتى تەسىس قىلىنىپ، ئاممىۋى قاتناش ئاپتوبۇسى قاتنىدى، مەن بازار كۈنلىرى بىر يۈەن پۇل خەجلەپ، ئۆيىمىزنىڭ ئالدىدىكى ئاممىۋى قاتناش ئاپتوبۇسغا ئولتۇرۇپ، 15 مىنۇت ئىچىدە بازارغا بېرىپ بولىمەن، بىزنىڭ قاتناش شارائىتىمىز بەك ياخشىلىنىپ كەتتى.
</S>
<S ID=18212>
    شەھەر-يېزا ئاممىسىنىڭ يول يۈرۈشىگە قولايلىق يارىتىپ بېرىش ئۈچۈن، بۇلتۇر بۇ ناھىيە شەھەر-يېزىنى تۇتاشتۇرىدىغان تۆت ئاممىۋى قاتناش لىنىيەسىنى ئېچىپ، بۇ ئاممىۋى ئاپتوبۇس قاتناش لىنىيەسىنىڭ ئۇزۇنلۇقىنى 65.4 كىلومېتىرغا يەتكۈزۈپ، ئاممىۋى قاتناش ئاپتوبۇس لىنىيەسىنى تاق لىنىيەدىن شەرىقتىن غەرىبكە ۋە جەنۇبتىن شىمالغا تۇتىشىدىغان يۇقىرى ئۈنۈملۈك راۋان ئاممىۋى قاتناش تورى لىنىيەسىگە ئۆزگەرتتى.
</S>
<S ID=18213>
ناھىيە بازىرى ئەتراپىدىكى ئىچئېرىق يېزىسى، ئۆگەن يېزىسى، تاشئېرىق يېزىسى، توقسۇ بازىرى ۋە پەيشەنبەبازار يېزىسى قاتارلىق بەش يېزا-بازارنى تۇتاشتۇرىدىغان 100 مىڭدىن ئارتۇق دېھقان-چارۋىچىلار ئاممىسى بىر يۈەن پۇل خەجلەپ ناھىيە بازىرىغا كىرەلەيدىغان قولايلىق ئاپتوبۇس قاتناش مۇلازىمىتىنى يولغا قويدى.
</S>
<S ID=18214>
بۇلتۇر 8 مىليون يۈەن مەبلەغ ئاجرىتىپ، 471.5كىلومېتىر ئۇزۇنلۇقتا شەھەر-يېزا تاشيولى ياساپ، تاشيول ئومۇمىي مۇساپىسىنى 1280 كىلومېتىرغا يەتكۈزدى.
</S>
<S ID=18215>
6 مىليون يۈەن مەبلەغ ئاجرىتىپ، يېڭىدىن ئاممىۋى قاتناش ئاپتوبۇسىدىن 35 نى سېتىۋېلىپ، شەھەر-يېزا ئاپتوبۇس بېكىتىدىن 102 نى يېڭىدىن سالدى.
</S>
<S ID=18216>
ھەر قايسى يېزا-بازارلار ۋە كەنت يوللىرىنىڭ قارامايلىشىش نىسبىتى %100گە يەتتى. نۆۋەتتە بۇ ناھىيەنىڭ يېزا تاشيوللىرىدا ناھىيە بازىرى بىلەن ھەر قايسى يېزا-بازارلار، ھەر قايسى يېزا-بازارلار بىلەن ھەر قايسى يېزا-بازارلار ئوتتۇرىسىدا بىۋاستە قاتناش ئىشقا ئاشۇرۇلۇپ، 110 مەمۇرىي كەنت يولىغا ئاسفالىت ياتقۇزۇلۇپ، بارغانسېرى ئاۋاتلىشىۋاتقان يېزا كەنت تاشيولى پۇقرالارنىڭ باي بولۇش يولى ۋە كادىرلارنىڭ ئەلرايى يولىغا ئايلاندى.
</S>
</TEXT>
/BODY
/DOC