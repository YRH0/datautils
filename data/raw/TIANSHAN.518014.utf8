<DOC>
<DOCID>TIANSHAN.518014</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-15 18:17:54</DATE>
</HEADER>
<BODY>
<HEADLINE>
<S ID=25391>
توقسۇ ناھىيەسى باقمىچىلىقنى كۆلەملەشتۈرۈش، ئۆلچەملەشتۈرۈش قۇرۇلۇشىنى ئىلگىرى سۈردى
</S>
</HEADLINE>
<TEXT>
<S ID=25392>
  نىياز ساتتار خەۋەر قىلىدۇ: توقسۇ ناھىيەسىنىڭ ئۈچقات يېزىسى كۈزلۈك كەنتىدىكى باقمىچى ياسىن رەخمەت مۇنداق دېدى: ئىلگىرى بىر قوتان قوينى جاڭگالدا باقاتتۇق، قانچە باقساقمۇ قويلار دېگەندەك سەمرىمەيتتى.
</S>
<S ID=25393>
پارتىيە، ھۆكۈمەتنىڭ ئۆلچەملىك قوتان سالغانلارغا تولۇقلىما بېرىش، قوتان ئورنى بىلەن ھەقسىز تەمىنلەش، بوردالغان قوي، كالىلارنى باقمىچىلىق ھەمكارلىق كوپىراتىپى بىر تۇتاش سېتىپ چىقىرىش تەدبىرلىرىنىڭ تۈرتكىسىدە كەنتىمىزدە باقمىچىلىق بىلەن شۇغۇللىنىدىغانلار تېز كۆپەيدى.
</S>
<S ID=25394>
قوتاننى ئۆلچەملىك سالغاندا، قوتاننىڭ مۇھىتى پاكىز بولۇپ، كالا، قويلارنى قىشتىمۇ بوردىغىلى، يۇقۇملۇق كېسەلنىڭ ئالدىنى ئالغىلى بولىدىكەن.
</S>
<S ID=25395>
شۇڭا ناھىيە، يېزىنىڭ نەپ يەتكۈزۈش سىياسىتىنىڭ تۈرتكىسىدە، 500 كىۋادرات مېتىرلىق ئۆلچەملىك قوتان سېلىپ، كالا، قويلارنى مەركەزلىك، كۆلەملەشتۈرۈپ باقتىم، نەتىجىدە بورداقچىلىققا تايىنىپ، يىللىق كىرىمىم 50 مىڭ يۈەن ئاشتى.
</S>
<S ID=25396>
   ئۇقۇشىمچە، بۇ ناھىيە بۇلتۇردىن بۇيان دۆلەتنىڭ چارۋىچىلىقنى راۋاجلاندۇرۇش تۈر مەبلىغى، يەرلىكنىڭ مالىيە مەبلىغى، بانكا قەرز پۇلى ۋە ئىجتىمائىي مەبلەغدىن پايدىلىنىپ، چارۋىچىلىق تەرەققىيات ئەندىزىسىنى ئۆزگەرتىپ، قۇرۇلمىسىنى ئەلالاشتۇرۇپ، باقمىچىلىقنى كۆلەملەشتۈرۈش، ئۆلچەملەشتۈرۈش ئۈلگە كۆرسىتىش قۇرۇلۇشىنى يولغا قويغان.
</S>
<S ID=25397>
چارۋىچىلارنىڭ چارۋىلارنى كۆلەملەشتۈرۈپ، ئۆلچەملەشتۈرۈپ بېقىشىغا ئىلھام بېرىپ، چارۋىلارنىڭ ئۆلچەملەشكەن يەم – خەشەك بىلەن بېقىلىشىغا بولغان تېخنىكا يېتەكچىلىكى ۋە مۇلازىمەتنى كۈچەيتكەن.
</S>
<S ID=25398>
يېزا پۇل مۇئامىلە تارماقلىرى زامانىۋى باقمىچىلىق قىلغان 156 چارۋىچى ئائىلىسىگە ئۆسۈمىنى ھۆكۈمەت تولۇقلاپ بېرىدىغان قەرز پۇلدىن 15 مىليون يۈەن بەرگەن.
</S>
<S ID=25399>
بۇنىڭ بىلەن ھازىر ناھىيە بويىچە قۇرۇلغان كۆلەملەشكەن باقمىچىلىق رايونى 28گە، ئۆلچەملىك قوي، كالا بورداقچىلىق بازىسى 12گە، دېھقانلار چارۋىچىلىق كەسپىي ھەمكارلىق كوپىراتىپى 23كە، قوي، كالىنىڭ نەسلىنى ياخشىلاش ئۈلگە كەنتى 13كە يەتكەن.
</S>
<S ID=25400>
   توقسۇ ناھىيەسىنىڭ ھاكىمى ئەمەرجان ئىمىن مۇنداق دېدى: بۇ يىل بىز قوي، كالا باقمىچىلىق بازىسىدىن ئۈچنى، كۆلەملەشكەن باقمىچىلىق رايونىدىن ئۈچنى، قوي، كالىلارنىڭ نەسلىنى ياخشىلاش ئۈلگە كەنتىدىن ئىككىنى، قوي، كالا باقمىچىلىق ئائىلىسىدىن 100 دىن كۆپرەكنى يېتىشتۈرۈپ، ئۇلارنى يۆلەش سالمىقىنى زورايتىمىز.
</S>
<S ID=25401>
‏
</S>
</TEXT>
/BODY
/DOC