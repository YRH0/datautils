<DOC>
<DOCID>TIANSHAN.567231</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-11-24 11:18:02</DATE>
</HEADER>
<BODY>
<HEADLINE>
<S ID=61290>
ھەممىلا جايدا رادىيو كانىيى ياڭرىدى، ئامما قۇلاق سېلىپ ئاڭلىدى
</S>
</HEADLINE>
<TEXT>
<S ID=61291>
 مۇيەسسەر خېلىل خەۋەر قىلىدۇ: توققۇزتارا ناھىيەسى 2015 – يىلى ناھىيە بويىچە 54 مەمۇرىي كەنت، دۆلەت ئىگىلىكىدىكى بەش دېھقانچىلىق، چارۋىچىلىق مەيداندىكى 23 ئەترەت، تۆت ئاھالىلەر كومىتېتىنىڭ رادىيو ئۈسكۈنىلىرىنى يېڭىلاپ، 13 يېزا – بازاردىكى كەنت، مەھەللە، ئاممىۋى سورۇنلارغا رادىيو كانىيى ئورناتقانىدى.
</S>
<S ID=61292>
2016 – يىلى يەنە نامرات كەنتلەرگە رادىيو كانىيى ئورنىتىپ، تېخنىكىلىق يېتەكچىلىكنى كۈچەيتىپ، رادىيو كانىيىنىڭ ھەممە يېزا، كەنتلەردە ياڭراپ پارتىيەنىڭ تۈرلۈك سىياسەتلىرىنىڭ ئاممىغا ۋاقتىدا يەتكۈزۈلۈپ، رادىيونىڭ جەمئىيەت مۇقىملىقى ۋە ئەبەدىي ئەمىنلىك باش نىشانىنى ئىزچىللاشتۇرۇشتىكى تەشۋىقات، تەربىيەلەش، يېتەكلەش رولى ئۈنۈملۈك جارى قىلدۇرۇلدى.
</S>
<S ID=61293>
 ناھىيەلىك رادىيو ئىستانسىسى مەخسۇس تېخنىكلارنى ئاجرىتىپ، يېزا – بازار، مەيدانلارغا بېرىپ، رادىيو كانىيىنى تەكشۈرۈپ، رېمونت قىلىپ رادىيونىڭ تارقىلىشى كەڭ، ئاڭلاشقا قولاي بولۇش ئەۋزەللىكىدىن پايدىلىنىپ، ئاممىنىڭ ئىشلەپچىقىرش، تۇرمۇش ئالاھىدىلىكىگە بىرلەشتۈرۈپ پارتىيە ۋە ھۆكۈمەتنىڭ تۈرلۈك ئېتىبار سىياسەتلىرىنى تەشۋىق قىلدى.
</S>
<S ID=61294>
ئىلگىرى بار بولغان ‹‹رادىيو خەۋىرى››، ‹‹مەدەنىيەت ۋە تۇرمۇش››، ‹‹تۇرمۇش ساۋاتلىرى›› قاتارلىق پىروگراممىلار ئاساسىدا ‹‹تېز خەۋەرلەر››، ‹‹سىياسەت كۆزنىكى››، ‹‹قىزىل ناخشىلار›› قاتارلىق پىروگراممىلارنى يولغا قويۇپ، ئاممىنى تۈرلۈك سىياسەتلەردىن، مىللەتلەر ئىتتىپاقلىقىدىكى ئىلغار شەخسلەرنىڭ ئىش – پائالىيەتلىرىدىن، تۈرلۈك ئېتىبار سىياسەتلىرىدىن، بېيىش ئۇچۇرلىرىدىن، يېزا ئىگىلىك پەن – تېخنىكىسىدىن خەۋەردار قىلىپ، ھەممىلا جايدا رادىيو ئاۋازى ياڭرايدىغان، ئامما قۇلاق سېلىپ ئاڭلايدىغان، ئاڭلىغاننى ئۆز تۇرمۇشىغا، ئەمەلىيىتىگە باغلايدىغان ياخشى ئىجتىمائىي كەيپىياتنى ياراتتى.
</S>
<S ID=61295>
 توققۇزتارا بازىرىنىڭ تەشكەن باي ساز كەنتىدىكى ھېبىبۇللام ئىدىرىس مۇنداق دېدى: ھازىر رادىيو ئاڭلاش تۇرمۇشىمىزنىڭ مۇھىم بىر قىسمىغا ئايلاندى.
</S>
<S ID=61296>
بۇ ئارقىلىق نۇرغۇن نەرسىنى بىلىۋالىدىكەنمىز، بۇ بەك ياخشى بولدى.
</S>
<S ID=61297>

</S>
</TEXT>
/BODY
/DOC