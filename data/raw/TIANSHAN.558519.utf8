<DOC>
<DOCID>TIANSHAN.558519</DOCID>
<HEADER>
<CLASS>شىنجاڭ</CLASS>
<DATE>2016-10-21 17:16:07</DATE>
</HEADER>
<BODY>
<HEADLINE>
<S ID=54779>
ياخشى قىز لى يۈن
</S>
</HEADLINE>
<TEXT>
<S ID=54780>
    تەڭرىتاغ تورى خەۋىرى: «ئۇ بىر ياخشى قىز!» بۇ مەھەللە ئاھالىلىرىنىڭ لى يۈنگە بەرگەن باھاسى.
</S>
<S ID=54781>
بۇنداق ياخشى باھاغا ئۇ خىزمەت ئورنىدا ئېرىشكەن.
</S>
<S ID=54782>
    لى يۈن، ئۈرۈمچى شەھىرى بۇلاقتاغ رايونى ۋېيخۇلياڭ بۆلەك رايونى باشقۇرۇش كومىتېتى جەنۇبىي مەھەللىسىنىڭ مۇئاۋىن شۇجىسى. يېقىندىن بۇيان ھاۋا تەدرىجىي سوۋۇشقا باشلىدى، ئۇنىڭ ئۆيمۇئۆي ئارىلاپ ئالدىراش ئىشلەۋاتقان قارىسى مەھەللىدىكى كەپە ئۆيلەر رايونىنى ئۆزگەرتىش قۇرۇلۇش ئورنىدا دائىم ئۇچرايدۇ، بۇنىڭ سەۋەبى شۇكى، بۇ يىل ئاخىرىدا 1064 ئاھالە يېڭى ئۆيگە كۆچۈپ كىرىدۇ.
</S>
<S ID=54783>
    تىك قۇدۇق جەنۇبىي مەھەللىسىدە ئاز سانلىق مىللەتلەر ئومۇمىي نوپۇسنىڭ %90ىدىن كۆپرەكنى ئىگىلەيدۇ، بۇنىڭ ئىچىدە، كۆچمە نوپۇس ئومۇمىي نوپۇسنىڭ % 66ىنى ئىگىلەيدۇ، ئاھالىلەر ئاساسەن بىر قەۋەتلىك كەپە ئۆيلەردە ئولتۇرىدۇ.
</S>
<S ID=54784>
   «تىك قۇدۇق جەنۇبىي مەھەللىمىز ئاز سانلىق مىللەت توپلىشىپ ئولتۇراقلاشقان مەھەللە، بىز بىر قانچە يىل تىرىشىش ئارقىلىق، % 80 ئۆينى ئۆزگەرتىپ بولدۇق، مەھەللە ئاساسىي قاتلام خىزمەتچىسى بولۇش سۈپىتىم بىلەن، ئاھالىلەرنى تېخىمۇ ياخشى مۇلازىمەت بىلەن تەمىنلىشىم كېرەك» دېدى لى يۈن.
</S>
<S ID=54785>
    تەۋەلىكتە كەپە ئۆيلەر بىر-بىرىگە تۇتىشىپ كەتكەن، بىكار قالغان ئۆيلەر كۆپ ئىدى.
</S>
<S ID=54786>
لى يۈن ۋە « ئەل رايىنى بىلىش ، ئەلگە نەپ يەتكۈزۈش، ئەلنى مايىل قىلىش» خىزمەت گۇرۇپپىسى كونا ئۆيلەرنى كۆپ قېتىم زىيارەت قىلىش، قايتا - قايتا مۇھاكىمە قىلىش ئارقىلىق، «يېپىق باشقۇرۇش»نى قارار قىلدى، يۈرۈشلەشكەن ئۇل ئەسلىھەلەر، رايونلاشتۇرۇپ ئايرىلغان قورشاۋ تام، ئاسفالىت يول، يول چىرىقى، كۆزەتكۈچ قاتارلىق باشقۇرۇش چارىسى قۇرۇلدى.
</S>
<S ID=54787>
    دەسلەپتە بىر قىسىم ئاھالىلەر بۇلارنى چۈشەنمىگەنلىكتىن، كادىرلار بىلەن ئاساسىي قاتلام ئاممىسى ئارىسىدا ئازراق سۈركىلىشمۇ بولدى، لى يۈن ۋە مەھەللە خىزمەتچىلىرىنىڭ توختىماي چۈشەندۈرۈشى ۋە تەشۋىق قىلىشى نەتىجىسىدە، ئاھالىلەر ئەمەلىي نەپنى ھەقىقىي ھېس قىلدى، ئۇلارنىڭ بىخەتەرلىك تۇيغۇسى ۋە بەخت كۆرسەتكۈچى ئاشتى، يېپىق باشقۇرۇشنىڭ ئۈنۈمى ناھايىتى روشەن بولغاچقا، ھەر مىللەت ئاممىنىڭ بىردەك ياخشى باھاسىغا ئېرىشتى.
</S>
<S ID=54788>
    لى يۈن مەھەللە ساقچىلىرى ھەرقايسى مەھەللە خىزمەتچى خادىملىرى بىلەن بىرگە ئۆيمۇ ئۆي كىرىپ، ئەھۋال ئىگىلەپ، زىيارەت قىلدى ھەمدە بايقالغان مەسىلىلەرنى ئەتىگەنلىك يىغىنىدا كۆپچىلىك بىلەن بىرگە مۇزاكىرە قىلدى، ھەل قىلىش لايىھەسى ھەققىدە ئىزدەندى.
</S>
<S ID=54789>
    بۇ چوقۇم لى يۈنگە ئەڭ تونۇش كوچىلار، ئۇ كەپە ئۆي رايونىنى ئۆزگەرتىش قۇرۇلۇش ئورنىغا بېرىش يولىدا مەھەللە چارلاش ئاپتوموبىلىغا ئۇچرىدى ھەمدە خىزمەت ئەھۋالىنى ئىگىلىدى.
</S>
<S ID=54790>
    كەپىلىك رايوننى ئۆزگەرتىش قوماندانلىق ئىشتابى، نۇرغۇن ئاھالىلەر ئۆزىگە تەۋە ئۆينىڭ قۇرۇلمىسىنى كۆرگىلى كەلدى.
</S>
<S ID=54791>
ئۇلار بىرەر مەسىلىگە دۇچ كەلسە لى يۈندىن تەلىم ئالىدۇ.
</S>
<S ID=54792>
    لى يۈن مۇنداق دېدى : تىل ھەر قايسى مىللەتلەرنىڭ ئالاقە، ئۆگىنىش ئاساسىي ۋاسىتىسى.
</S>
<S ID=54793>
ئۇ يەنە مەھەللە مۇدىرى ئەكبەرنى ئۇستاز تۇتۇپ، كۈندە بىر جۈملە ئۇيغۇرچە سۆز ئۆگەندى، ھازىر ئامما بىلەن ئاددىي ئۇيغۇرچە گەپ-سۆزلەردە پاراڭلىشالايدىغان بولدى، بۇ خىزمەتكە نۇرغۇن قولايلىق ئېلىپ كەلدى.
</S>
<S ID=54794>
    بۇنىڭدىن باشقا، لى يۈن ھەر مىللەت كادىر، ئاممىنىڭ «قوش تىل» سەۋىيەسىنى يۇقىرى كۆتۈرۈش ئۈچۈن يەنە «بىرەيلەن يەنە بىرەيلەنگە ياردەم بېرىش» قوش تىل ئۆگىنىش پائالىيىتىنى قانات يايدۇرۇشنى تەلەپ قىلدى.
</S>
<S ID=54795>
    كەپە ئۆي رايونىدا، 100 ياش ئەتراپىدىكى ئوبۇلقاسىم بوۋىمۇ بار، ئۇنىڭ پەرزەنتى يوق، پەقەت ئايالى ئۇنىڭ ھالىدىن خەۋەر ئالىدۇ.
</S>
<S ID=54796>
لى يۈن ئۆيمۇئۆي كىرىپ ئەھۋال ئىگىلەپ، بۇ بوۋاي-موماينىڭ ئىگە - چاقىسىز ئىكەنلىكىنى بىلىپ، خەلق ئىشلىرى ئىدارىسىدىن ئۇلارغا تۆۋەن تۇرمۇش كاپالىتى ئىلتىماس قىلىپ بەردىھەمدە ئۇلارغا بىر يۈرۈش ئەرزان ئىجارىلىك ئۆي ئىجارە ئېلىپ بەردى. 
</S>
<S ID=54797>
سۈرەتتە،لى يۈن ۋە مەھەللە ساقچىلىرى بۇ بوۋاي-مومايغا كەپىلىك رايونلارنى ئۆزگەرتىش قۇرۇلۇشىنىڭ ئىلگىرىلەش ئەھۋالىنى تونۇشتۇرماقتا.
</S>
<S ID=54798>
    لى يۈن ئورۇنلاشتۇرۇشىنىڭ بىلەن، كۆپچىلىك ئۇنىۋېرسال زالدا ئوبۇلقاسىم بوۋىنىڭ تۇغۇلغان كۈنىنى ئۆتكۈزۈپ بەرمەكتە.
</S>
<S ID=54799>
30دىن ئارتۇق ھەر مىللەت ئامما ناخشا ئېيتىپ، ئۇسسۇل ئويناپ، بوۋايغا سوۋغات بېرىپ، ئۇنىڭ تۇغۇلغان كۈنىنى تەبرىكلىدى. 
</S>
<S ID=54800>
لى يۈن ئوبۇل قاسىم بوۋىغا: «بوۋا، بۇنىڭدىن كېيىن بىز سىزنىڭ بالىڭىز، ئۆيدە قانداق قىيىنچىلىق بولسا دەۋېرىڭ» دېدى.
</S>
<S ID=54801>
بوۋاي ھاياجانلانغان ھالدا: «بۇنچە كۆپ بالام ماڭا ھەمراھ بولۇپ تۇغۇلغان كۈن ئۆتكۈزۈپ بەردى، بۇنداق ئىش ئۆمرۈمدە بولۇپ باقمىغان، مەن پارتىيە ۋە ھۆكۈمەتكە، شۇنداقلا ھەر مىللەت ئاممىسىغا رەھمەت ئېيتىمەن» دېدى.
</S>
<S ID=54802>
    بۇ كوچىدا، ئاھالىلەر دائىم لى يۈننى توسۇۋېلىپ، ئۇنىڭدىن ئۆزلىرى چۈشىنەلمىگەن بىر قىسىم سىياسەتلەرنى ۋە ئىش بېجىرىش ھالقىلىرىنى سورايدۇ،  لى يۈن ئۇلارغا قىزغىن جاۋاب بېرىدۇ ۋە يول كۆرسىتىدۇ.
</S>
<S ID=54803>
    لى يۈن ئەتىگەنلىك خىزمەتنى تۈگەتكەندە سائەت ئىككىدىن ئاشتى، كۆپ قىسىم مەھەللە خىزمەتچىلىرى مەھەللە ئاشخانىسىدا تاماق يەپ بولۇپ، خىزمەت ئورنىغا قايتقاندا، لى يۈن يالغۇز چۈشلۈك تاماق يەيدۇ.
</S>
<S ID=54804>
    لى يۈن ئۆزىنى بىر ئادەتتىكى مەھەللە ئاساسىي قاتلام كادىرى، ھەر كۈنى ئادەتتىكى خىزمەت ئورنىدا، ئادەتتىكى خىزمەتنى ئىشلەيمەن، ھېچقانچە تۆھپە كۆرسەتكىنىم يوق، دەپ قارايدۇ، ئۇنىڭ گەرچە جاھاننى زىلزىلىگە كەلتۈرىدىغان نەتىجىسى بولسىمۇ، لېكىن ئۇ مىللەتلەر ئىتتىپاقلىقىنى خۇددى كۆز قارىچۇقىمىزنى ئاسرىغاندەك ئاسرىشىمىز، مۇقىملىق، ئىتتىپاقلىق ئۈچۈن بىر ھەسسە كۈچىمىزنى قوشۇشىمىز كېرەك، دەپ ئويلايدۇ.
</S>
<S ID=54805>
    لى يۈن : «ھازىر مەھەللىنىڭ ھەر جەھەتتىكى شارائىتى بارغانسېرى ياخشىلاندى، كۆپچىلىكنىڭ غەيرىتى ئاشتى، ھەممىسى پۈتۈن ۋۇجۇدى بىلەن خىزمەتنى ياخشى ئىشلىشى ئويلايدۇ» دېدى.
</S>
<S ID=54806>
(پىراكتىكانت مۇخبىرىمىزئەۋزەل ئەلقەمتەرجىمىسى)
</S>
</TEXT>
/BODY
/DOC