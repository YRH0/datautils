<DOC>
<DOCID>TIANSHAN.538729</DOCID>
<HEADER>
<CLASS>مەملىكەت</CLASS>
<DATE>2016-08-04 11:25:10</DATE>
</HEADER>
<BODY>
<HEADLINE>
<S ID=36661>
توردا ئاپتوموبىل چاقىرىشقا دائىر بەش يېڭى بەلگىلىمە يېڭىلىق يارىتىش ۋە تۆۋەن چەكنى ساقلاپ قېلىشقا ئىلھام بەردى
</S>
</HEADLINE>
<TEXT>
<S ID=36662>
   شىنخۇا ئاگېنتلىقى، بېيجىڭ، 1 – ئاۋغۇست تېلېگراممىسى. يېقىندا تاكسى ئىسلاھاتى لايىھەسى ئوتتۇرىغا قويۇلۇپ، توردا چاقىرىلىدىغان ئاپتوموبىللارنىڭ سالاھىيىتى قانۇنلاشتۇرۇلغاندىن كېيىن، بىخەتەرلىك مەسىلىسىنى قانداق نازارەت قىلىپ باشقۇرۇش، مۇلازىمەت سۈپىتىنىڭ ئۆستۈرۈلۈش – ئۆستۈرۈلمەسلىكى ئامما كۆڭۈل بۆلىدىغان مۇھىم مەسىلە بولۇپ قالدى.
</S>
<S ID=36663>
قاتناش – تىرانسپورت مىنىستىرلىقىنىڭ مۇئاۋىن مىنىستىرى ليۇ شياۋمىڭ 1 – ئاۋغۇست جۇڭگو ھۆكۈمەت تورىنىڭ زىيارىتىنى قوبۇل قىلغاندا: توردا ئاپتوموبىل چاقىرىشقا دائىر بەش يېڭى بەلگىلىمىدە يولۇچىلارنى ئاساس قىلىش، يېڭىلىق يارىتىش ۋە تۆۋەن چەكنى ساقلاپ قېلىشقا ئىلھام بېرىش ئاساسلىق گەۋدىلەندۈرۈلدى، دېدى.
</S>
<S ID=36664>
   ليۇ شياۋمىڭ مۇنداق دېدى: توردا ئاپتوموبىل چاقىرىش مۇلازىمىتى چېتىلىدىغان شەخسىي ئۇچۇر بىخەتەرلىكىنى قوغداشنى كۈچەيتىش ئۈچۈن، ئىسلاھاتتا مۇنداق تۆت جەھەتتىكى بەلگىلىمە ئوتتۇرىغا قويۇلدى: يولۇچىلارنىڭ توردا ئاپتوموبىل چاقىرىش سۇپىسىنىڭ شەخسىي ئۇچۇرلارنى توپلاش مەقسىتى، شەكلى ۋە دائىرىسىنى بىلىش ھوقۇقى بار؛ توردا تاكسى چاقىرىش سۇپىسى قۇرغان شىركەتلەر توپلىغان ئۇچۇرنى ئىشلىتىشنى جەزمەن مۇلازىمەت مەقسىتىگە ئۇيغۇنلاشتۇرۇپ، مۇلازىمەت دائىرىسىدىن ھالقىپ ئىشلەتمەسلىكى كېرەك؛ دۆلەت ئورگانلىرى قانۇن بويىچە سانلىق مەلۇماتلارنى يۆتكەپ ئىشلەتكەندىن باشقا، توردا تاكسى چاقىرىش سۇپىسى قۇرغان شىركەتلەر 3 – تەرەپكە شوپۇر، ئاپتوموبىل چاقىرغۇچى، يولۇچىلارنىڭ ئالاقىدار ئۇچۇرلىرىنى تەمىنلىسە بولمايدۇ، دۆلەتنىڭ خەۋپسىزلىكىگە ئالاقىدار سەزگۈر ئۇچۇرلارنى ئاشكارىلاشقىمۇ بولمايدۇ؛ ئاپتوموبىل چاقىرىش سۇپىسى قۇرغان شىركەتلەر توپلىغان شەخسلەرنىڭ ئۇچۇرى، شەكىللەنگەن ئالاقىدار كەسىپ سانلىق مەلۇماتلىرىنى جۇڭگونىڭ ئىچىدە ساقلاپ ئىشلەتسە بولىدۇ، سىرتقا ئاشكارىلاشقا بولمايدۇ.
</S>
<S ID=36665>
   توردا چاقىرىلىدىغان ئاپتوموبىللارنىڭ تىزىمغا ئالدۇرغاندىكى خاراكتېرىگە قارىتا، ئىسلاھاتتا يولۇچىلارنى ئالدىن پۈتۈشۈپ كىرا قىلىش دەپ تەڭشەلدى.
</S>
<S ID=36666>
ليۇ شياۋمىڭ مۇنداق دېدى: بۇ، توردا چاقىرىلىدىغان ئاپتوموبىللارنىڭ ھەقىقەتەن تاكسى خاراكتېرىدە ئىكەنلىكىنى گەۋدىلەندۈردى، شۇنداقلا يېڭى كەسىپنىڭ ئالاھىدىلىكىنى ئەكس ئەتتۈردى.
</S>
<S ID=36667>
ئەنئەنىۋى تاكسىلارغا سېلىشتۇرغاندا، توردا چاقىرىلغان ئاپتوموبىللارنى بىراك قىلىش ئۆلچىمى تېخىمۇ كەڭ قويۇۋېتىلگەن بولۇپ، ئالاقىدار تەكشۈرۈش بىلەن مۇھىت ئاسراش بويىچە تەكشۈرۈشمۇ تەلەپكە ئۇيغۇن كېلىشى كېرەك.
</S>
<S ID=36668>
   ‹‹ۋاقىتلىق يولغا قويۇش چارىسى››دە، توردا ئاپتوموبىل چاقىرىش سۇپىسى قۇرغان شىركەتلەر خىزمەت ۋاقتى، مۇلازىمەت قېتىم سانىغا ئاساسەن، شوپۇرلار بىلەن كۆپ خىل شەكىلدە ئەمگەك توختامى ياكى كېلىشىم ئىمزالىشى كېرەك، دەپ ئېنىق بەلگىلەندى.
</S>
<S ID=36669>
ليۇ شياۋمىڭ: بۇنىڭدا توردا چاقىرىلغان ئاپتوموبىللارنى جانلىق ئىشلىتىش ئالاھىدىلىكىگە تېخىمۇ ماسلىشىش مەقسەت قىلىنغان، دېدى.
</S>
<S ID=36670>
   ئىجازەتنى ئەلالاشتۇرۇش تەرتىپى توغرىسىدا، ئىسلاھاتتا ‹‹ئىككى دەرىجە بويىچە خىزمەت قىلىش، بىر دەرىجە ئىجازەت بېرىش›› ئوتتۇرىغا قويۇلدى.
</S>
<S ID=36671>
ليۇ شياۋمىڭ مۇنداق دېدى: زامانىۋى ئۇسۇل بىلەن ئەنئەنىۋى ئۇسۇلدا تاكسى چاقىرىشنى ئايرىپ، توردا ئاپتوموبىل چاقىرىش سۇپىسى قۇرغان شىركەتلەرنىڭ ئىقتىدارىنى رويخەتكە ئالدۇرغان ئۆلكە دەرىجىلىك قاتناش – تىرانسپورتقا مەسئۇل تارماقلار ۋە ئالاقىدار تارماقلار بىرلىشىپ تەكشۈرىدۇ، تەكشۈرۈشتە لاياقەتلىك بولسا مەملىكەت بويىچە ئورتاق قوللىنىلىدۇ.
</S>
<S ID=36672>
   ليۇ شياۋمىڭ مۇنداق دېدى: بۇنىڭدىن باشقا، ئىسلاھاتتا يەنە توردا چاقىرىلىدىغان ئاپتوموبىللارنىڭ بەلگىسى، مۇساپە ۋە ۋاقىت ھېسابلاش شەكلى، سېتىشنى تېزلىتىش، تەقدىرلەش لايىھەسىنى مۇددەتتىن بۇرۇن ئېلان قىلىش، كىرا ھەققى مېخانىزمى قاتارلىقلار تەڭشەلدى، تەڭشەش جەريانىدا توردا ئاپتوموبىل چاقىرىش يېڭى كەسپىنىڭ ئالاھىدىلىكىگە تېخىمۇ ئۇيغۇنلىشىش ئۈچۈن، بەزى بەلگىلىمىلەر بوشىتىلىپ، بەزى بەلگىلىمىلەر چىڭىتىلدى.
</S>
</TEXT>
/BODY
/DOC