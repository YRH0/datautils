<DOC>
<DOCID>TIANSHAN.491924</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-22 16:19:45</DATE>
</HEADER>
<BODY>
<HEADLINE>
<S ID=5078>
ئونسۇ ناھىيەسىدە خەلق تۇرمۇشى كۆرۈنەرلىك ياخشىلاندى
</S>
</HEADLINE>
<TEXT>
<S ID=5079>
    ئىختىيارىي مۇخبىرلىرىمىز مۇتەللىپ ئابدۇراھمان، مېھرىگۈل ياسىن خەۋىرى: ئونسۇ ناھىيەسىدە خەلق تۇرمۇشى كۆرۈنەرلىك ياخشىلىنىپ، بەخت كۆرسەتكۈچى يىلدىن-يىلغا يۇقىرى كۆتۈرۈلدى.
</S>
<S ID=5080>
يېقىنقى يىللاردىن بۇيان، بۇ ناھىيەنىڭ «خەلق تۇرمۇشى قۇرۇلۇشى يىلى» داۋاملىق يولغا قويۇلۇپ، بەش يىللىق خەلق تۇرمۇشى تۈرى قۇرۇلۇشىغا جەمئىي 6 مىليارد 774 مىليون يۈەن مەبلەغ سېلىنىپ، ھەر يىللىق خەلق تۇرمۇشى چىقىمى ئاممىۋى مالىيە چىقىمىنىڭ %70 تىدىن كۆپرەكنى ئىگىلىدى.
</S>
<S ID=5081>
2015-يىلى، شەھەر-بازار ئاھالىلىرىنىڭ ئىلكىدىكى ئوتتۇرىچە كىرىمى 23 مىڭ 509 يۈەنگە يېتىپ، «11-بەش يىل»لىق پىلاننىڭ ئاخىرقى مەزگىلىدىكىدىن 1.65 ھەسسە ئېشىپ، يىلىغا ئوتتۇرا ھېساپ بىلەن %10.64 كۆپەيدى؛ دېھقان-چارۋىچىلارنىڭ كىشى بېشىغا توغرا كېلىدىغان ئوتتۇرىچە ساپ كىرىمى 14 مىڭ 499 يۈەنگە يېتىپ، «11-بەش يىل»لىق پىلاننىڭ ئاخىرقى مەزگىلىدىكىدىن 2.02 ھەسسە ئېشىپ، يىلىغا ئوتتۇرا ھېساب بىلەن %15.08 كۆپەيدى.
</S>
<S ID=5082>
تەربىيەلەنگەن تۈرلۈك ئىختىساس ئىگىسى 58 مىڭ ئادەمگە، شەھەر-بازاردىن يېڭىدىن ئىشقا ئورۇنلاشقانلار 13 مىڭ ئادەمگە، يۆتكىلىپ ئىشقا ئورۇنلاشقان يېزا ئېشىنچا ئەمگەك كۈچى جەمئىي 60 مىڭ ئادەم /قېتىمغا يەتتى.
</S>
<S ID=5083>
مەجبۇرىيەت مائارىپنى ئۆلچەملەشتۈرۈش قۇرۇلۇشى ۋە تەڭپۇڭ تەرەققىياتى پۇختا ئىلگىرى سۈرۈلۈپ، ئوقۇش يېشىدىن بۇرۇنقى مائارىپ، «قوش تىل» مائارىپىنىڭ ئومۇملىشىش دائىرىسى ئۈزلۈكسىز كېڭەيتىپ، مائارىپ ئوقۇتۇش سۈپىتى يىلسېرى ئاشتى.
</S>
<S ID=5084>
بەش يىلدىن بۇيان، شەھەر-يېزا ئاھالىلىرىنىڭ تۇرالغۇ، ئىچىملىك سۇ، توك ئىشلىتىش قاتارلىق خەلق تۇرمۇشى مەسىلىلىرىنى چۆرىدەپ، «ئەمىن تاپقۇزۇپ خەلقنى بېيىتىش قۇرۇلۇشى» ۋە «مۇقىم ئولتۇراقلاشتۇرۇپ، چارۋىچىلىقنى گۈللەندۈرۈش قۇرۇلۇشى» بويىچە 37 مىڭ يۈرۈش ئۆي سالدى.
</S>
<S ID=5085>
7871 يېزا ئائىلىسىگە ئىچىملىك سۇ كىرگۈزدى.
</S>
<S ID=5086>
21 مىڭ 200 شەھەر-يېزا ئائىلىسىگە تەبئىي گاز كىرگۈزدى.
</S>
<S ID=5087>
5402 ئائىلە، 21 مىڭ 800 ئادەمنىڭ توك ئىشلىتىش مەسىلىسىنى ھەل قىلدى.
</S>
<S ID=5088>
ئىجتىمائىي كاپالەت ئىقتىدارى زور دەرىجىدە ئېشىپ، شەھەر-بازار ئاھالىلىرى، ئىشچى-خىزمەتچىلەرنىڭ ئاساسىي داۋالىنىش سۇغۇرتىسىغا قاتنىشىش نىسبىتى %100 گە، دېھقان-چارۋىچىلارنىڭ ھەمكارلىق داۋالىنىش سۇغۇرتىسىغا قاتنىشىش نىسبىتى %99.8 گە يەتتى، نامراتلارنى يۆلەش-ئېچىش خىزمىتىدە تارىخى خاراكتېرلىك نەتىجە ھاسىل قىلىنىپ، بەش يىلدا 7836 نامرات نوپۇس ئازايدى.
</S>
<S ID=5089>
پەن-تېخنىكا، سەھىيە، مەدەنىيەت، تەنتەربىيە، ئارخىپ، ياشانغانلار، تارىخى تەزكىرە، رادىيو، كىنو-تېلىۋېزىيە قاتارلىق تۈرلۈك ئىجتىمائىي ئىشلار گۈللىنىپ تەرەققىي قىلىپ، ھەر مىللەت ئاممىسىنىڭ بەخت كۆرسەتكۈچى كۆرۈنەرلىك ئۆستى.
</S>
</TEXT>
/BODY
/DOC