<DOC>
<DOCID>TIANSHAN.494122</DOCID>
<HEADER>
<CLASS>شىنجاڭ</CLASS>
<DATE>2016-01-28 18:41:49</DATE>
</HEADER>
<BODY>
<HEADLINE>
<S ID=7342>
ئەركىن قار تېيىلىپ ماھارەت كۆرسىتىش تۈرىنىڭ ئاياللار شەخسلەر ھەل قىلغۇچ مۇسابىقىسى ئاياغلاشتى
</S>
</HEADLINE>
<TEXT>
<S ID=7343>
    27-يانۋار چۈشتىن بۇرۇن تەڭرىتاغ بۇغدا كۆلى خەلقئارا چاڭغا تېيىلىش مەيدانىدا 13-نۆۋەتلىك مەملىكەتلىك قىشلىق تەنھەرىكەت مۇسابىقىسىنىڭ ئەركىن قار تېيىلىپ ماھارەت كۆرسىتىش تۈرىنىڭ ئاياللار شەخسلەر ھەل قىلغۇچ مۇسابىقىسى ئاياغلاشتى.
</S>
<S ID=7344>
چاڭچۈن ۋەكىللەر كوماندىسىدىن نىڭ چىن 69.87 نومۇر بىلەن چېمپىيۇنلۇقنى قولغا كەلتۈردى.
</S>
<S ID=7345>
چاڭچۇن ۋەكىللەر كوماندىسىدىن لى نەن، جاڭ تىڭتىڭ ئايرىم ھالدا 65.74 نومۇر ۋە 53.47 نومۇر ئېلىپ ئىككىنچى ۋە ئۈچىنچى بولدى.
</S>
<S ID=7346>
    ئەركىن قار تېيىلىپ ماھارەت كۆرسىتىش قار دۆۋىلىرى بار دۆڭدە ئايلىنىش، بوشلۇقتا ھەرىكەت ئىشلەش ۋە تېزلىكتە چۈشۈش قاتارلىقلارنى ئۆز ئىچىگە ئالىدۇ.
</S>
<S ID=7347>
بۇ تۈر يالغۇز ۋە قوش كىشىلىك ماھارەت كۆرسىتىش تۈرلىرىگە ئايرىلىدۇ.
</S>
<S ID=7348>
مۇسابىقە مەيدانىنىڭ ئۇزۇنلۇقى 200 مېتىردىن 270 مېتىرغىچە، كەڭلىكى 15 مېتىردىن 25 مېتىرغىچە، يانتۇلۇقى 28 گرادۇستىن 32 گرادۇسقىچە بولىدۇ.
</S>
<S ID=7349>
مۇسابىقە يولىدا جەمئىي ئىككى سەكرەش نۇقتىسى بولۇپ، باشلىنىش نۇقتىسى ۋە ئاخىرقى پەللىگە 50 مېتىر كېلىدىغان ئورۇنغا بىردىن تەسىس قىلىنىدۇ.
</S>
<S ID=7350>
قار دۆۋىلىرىنىڭ ئارىلىقى تەخمىنەن ئۈچ يېرىم مېتىر بولىدۇ.
</S>
<S ID=7351>
بۇ تۈردىمۇ ئوخشاشلا يەتتە رېپېر بولۇپ، بەش رېپېر تېخنىكىلىق ھەرىكەتكە، ئىككى رېپېر سەكرەش ھالىتىگە نومۇر قويىدۇ.
</S>
<S ID=7352>
قار ئۈستىدە ماھارەت كۆرسىتىش تۈرىدە 1-ئايلانما مۇسابىقىدە ئالدىنقى 20 دەرىجىگە تىزىلغان ماھىرلار ھەل قىلغۇچ مۇسابىقىگە قاتنىشىدۇ.
</S>
<S ID=7353>
بوشلۇقتا ماھارەت كۆرسىتىش تۈرىدە گو دەندەن، شۈ نەننەن قاتارلىق داڭلىق ماھىرلىرىمىز بار.
</S>
<S ID=7354>
بۇنىڭ ئىچىدە شۈ نەننەن ئىلگىرى قىشلىق ئولىمپىك تەنھەرىكەت مۇسابىقىسىدە كۈمۈش مېدالغا ئېرىشكەن.
</S>
<S ID=7355>
بۇنىڭدىن سىرت، ئالدىنقى نۆۋەتلىك دۇنيا لوڭقىسىنى تالىشىش مۇسابىقىسىنىڭ چېمپىيونى لى نىنامۇ خەلقئارادىكى داڭلىق ماھىرلارنىڭ بىرى ھېسابلىنىدۇ.
</S>
</TEXT>
/BODY
/DOC