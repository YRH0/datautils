<DOC>
<DOCID>TIANSHAN.543553</DOCID>
<HEADER>
<CLASS>خەلقئارا</CLASS>
<DATE>2016-08-23 18:17:36</DATE>
</HEADER>
<BODY>
<HEADLINE>
<S ID=42124>
بىرما تاراتقۇلىرى ئاڭسەن سۇكىنىڭ جۇڭگودىكى زىيارىتىنى قىزغىن مۇنازىرە قىلدى
</S>
</HEADLINE>
<TEXT>
<S ID=42125>
   بىرمىنىڭ دۆلەت ئىشلىرى مەسلىھەتچىسى ئاڭسەن سۇكى 17-ئاۋغۇستتىن 21-ئاۋغۇستقىچە جۇڭگودا زىيارەتتە بولدى، بۇ بىرمىدا غايەت زور دىققەت ئېتىبارغا ئېرىشتى، ھەر قايسى چوڭ تاراتقۇلار ئۇنىڭ جۇڭگودىكى زىيارەت مۇساپىسىنى ئىز قوغلاپ خەۋەر قىلدى ھەمدە پائال خەۋەر ئېلان قىلىپ: بۇ جۇڭگو-بىرما مۇناسىۋىتى تەرەققىياتىنىڭ يېڭى سەھىپىسى، دەپ ھېسابلىدى.
</S>
<S ID=42126>
«سادا گېزىتى»نىڭ 17-ئاۋغۇستتىكى باش ماقالىسىدە مۇنداق دېيىلدى: بىرما ھازىر ئەڭ دىققەت قىلۋاتقان ئىش ئاڭسەن سۇكىنىڭ جۇڭگودىكى زىيارىتى، بۇ بىرمىنىڭ تىنچلىق ئىشلىرىدا ناھايىتى مۇھىم.
</S>
<S ID=42127>
«يەتتە كۈن گېزىتى»دە 18-ئاۋغۇست «ئاڭسەن سۇكى جۇڭگودىكى تارىخىي خاراكتىرلىق زىيارىتىنى باشلىدى، جۇڭگو قىزىل پايانداز سېلىپ ئۇنى كۈتۈۋالدى» دېگەن خەۋەر بېسىلدى ھەمدە باش ماقالە قىسمىغا بېسىلغان «بۇ تارىخ يېڭى مۇساپىسى بولۇپ قالغۇسى» دېگەن ماقالىدە مۇنداق دېيىلدى: بۇ قېتىمقى زىيارەتتە بىرما بىلەن جۇڭگونىڭ تەرەققىيات ئىشلىرى ۋە بىرمىنىڭ تىنچلىق مۇساپىسىغا ئەھمىيەت بېرىلدى، ئاڭسەن سۇكى ئېيتقاندەك: قوشنىلار بىلەن بولغان مۇناسىۋەت ناھايىتى مۇھىم.
</S>
<S ID=42128>
   بۇندىن باشقا، بىرمىلىق نۇرغۇن تورداشلارمۇ توردا بەس بەستە سۆز قالدۇرۇپ، ئاڭسەن سۇكىنىڭ بۇ قېتىمقى جۇڭگودىكى زىيارىتىنىڭ ئىككى دۆلەت مۇناسىۋىتى ۋە بىرمىنىڭ تىنچلىق مۇساپىسىغا غايەت زور ياردىمى بولىدىغانلىقىغا ئىشىنىدىغانلىقى ھەمدە بۇ قېتىمقى زىيارەتتە مەبلەغ سېلىشنى ئىلگىرى سۈرۈش ۋە نامراتلىقنى تۈگىتىش جەھەتلەردىن زور ئۈمىد كۈتىدىغانلىقىنى بىلدۈردى.
</S>
</TEXT>
/BODY
/DOC