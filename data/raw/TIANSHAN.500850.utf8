<DOC>
<DOCID>TIANSHAN.500850</DOCID>
<HEADER>
<CLASS>مەملىكەت</CLASS>
<DATE>2016-02-23 16:55:09</DATE>
</HEADER>
<BODY>
<HEADLINE>
<S ID=14537>
كارخانىلارنى رۈيخەتتىن ئۆچۈرۈشنى ئاددىلاشتۇرۇش سىنىقى داۋاملىق كېڭەيتىلىدۇ
</S>
</HEADLINE>
<TEXT>
<S ID=14538>
   جۇڭگو ئۇيغۇرچە رادىيو تورى، 23 ـ فېۋرال، بېيجىڭ خەۋىرى: دۆلەتلىك سودا-سانائەتنى مەمۇرىي باشقۇرۇش باش ئىدارىسىنىڭ باشلىقى جاڭ ماۋ 22-فېۋرال گوۋۇيۈەن ئاخبارات ئىشخانىسى ئۆتكۈزگەن ئاخبارات ئېلان قىلىش يىغىنىدا مۇنداق دېدى: ئىشلەپچىقىرىش ئىقتىدارىنى ئازايتىش- بۇ يىلقى تەمىنلەش جەھەتتىكى قۇرۇلمىلىق ئىسلاھاتتىكى بەش چوڭ ۋەزىپىنىڭ بىرى، قىسمەن مۇردا كارخانىلار ئېنىقلىنىپ چېكىندۈرۈلىدۇ.
</S>
<S ID=14539>
سودا-سانائەتنى مەمۇرىي باشقۇرۇش باش ئىدارىسى كارخانىلارنى رۈيخەتتىن ئۆچۈرۈشنى ئاددىيلاشتۇرۇش سىنىقىنى داۋاملىق كېڭەيتىپ، بازاردىن چېكىنگەن كارخانىلارغا تېزدىن ئۆچۈرۈش رەسمىيىتى بېجىرىپ بېرىدۇ.
</S>
<S ID=14540>
   سودا تۈزۈمى ئىسلاھاتىغا ئەگىشىپ، بىر قىسىم كارخانىلار بازارغا كىرىش ئاسان، ئەمما بازاردىن چېكىنىش يەنىلا ناھايىتى ئاۋارىچىلىك، دەپ ئىنكاس قىلدى.
</S>
<S ID=14541>
   سودا-سانائەتنى مەمۇرىي باشقۇرۇش باش ئىدارىسى 2015-يىلى شاڭخەي پۇدۇڭ يېڭى رايونى، جياڭسۇ يەنچىڭ، جېجياڭ نىڭبۇ، شىنجىن قاتارلىق جايلارنى تاللاپ، بەزى تىجارەت باشلىمىغان كارخانا، ھەقدارلىق قەرزدە بولمىغان كارخانىلارنى «رۈيخەتتىن ئۆچۈرۈشنى ئاددىيلاشتۇرۇش» ئىسلاھات سىنىقى قىلىپ، كارخانىلارنىڭ رۈيخەتتىن ئۆچۈرۈلۈش تەرتىپىنى كەڭ كۆلەمدە ئاددىيلاشتۇردى.
</S>
<S ID=14542>
شۇ يىلى مەملىكەت بويىچە ئوتتۇرا ھېساب بىلەن ھەر كۈنى 1800كارخانا رويخەتتىن ئۆچۈرۈلدى.
</S>
<S ID=14543>
جاڭ ماۋ تونۇشتۇرۇپ: بۇ يىل سىناق داۋاملىق كېڭەيتىلىپ، «رويخەتتىن ئۆچۈرۈشنى ئاددىيلاشتۇرۇش» ئومۇملاشتۇرۇلىدۇ، دېدى.
</S>
</TEXT>
/BODY
/DOC