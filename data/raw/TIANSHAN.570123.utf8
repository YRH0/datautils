<DOC>
<DOCID>TIANSHAN.570123</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-07 11:41:49</DATE>
</HEADER>
<BODY>
<HEADLINE>
<S ID=63581>
‹‹باج تاپشۇرغۇچىلار دەرسخانىسى›› پائالىيىتى باج تاپشۇرغۇچىلارنىڭ كۆڭلىگە ياقتى
</S>
</HEADLINE>
<TEXT>
<S ID=63582>
 گۈلىستان ئېلى خەۋەر قىلىدۇ: خوتەن ۋىلايەتلىك دۆلەت باج ۋە يەرلىك باج ئىدارىلىرى بۇ يىل ئىككى ئورۇندىكى تەربىيەلەش خادىملىرىنىڭ ۋاقتى، زېھنى، تەربىيەلەش خىراجىتىنى ئىسراپ قىلىشتىن ساقلىنىش، ئىككى ئورۇننىڭ بايلىق مەنبەسىدىن ئورتاق پايدىلىنىش مەقسىتىدە ‹‹باج تاپشۇرغۇچىلار دەرسخانىسى›› پائالىيىتىنى بىرلىكتە قانات يايدۇرۇپ، ‹‹بىر ئىشىكتىن كىرىپ، ئىككى ئورۇننىڭ دەرسىنى ئاڭلاش››نى ئىشقا ئاشۇرۇپ، باج تاپشۇرغۇچىلارنىڭ ماختىشىغا ئېرىشتى.
</S>
<S ID=63583>
 بۇ ئىككى ئىدارە باج تاپشۇرغۇچىلارنىڭ ئېھتىياجىنى يېتەكچى قىلىپ، تەربىيەلەش مەزمۇنىنى قېلىپلاشتۇرۇپ، مەخسۇس خادىم ئورۇنلاشتۇرۇپ، باج تاپشۇرغۇچىلار كۆڭۈل بۆلىدىغان قىزىق نۇقتا، قىيىن نۇقتا مەسىلىلىرىنى ۋاقتىدا ئىگىلەپ، باج تاپشۇرغۇچىلارنى قەرەللىك تەربىيەلەش پىلانىنى تۈزۈپ، تەربىيەلەشنىڭ جانلىقلىقى، قاراتمىلىقى ۋە ئۈنۈمىنى يۇقىرى كۆتۈردى.
</S>
<S ID=63584>
شۇنىڭ بىلەن بىللە مەخسۇس يېتەكچىلىك قىلىش، ئىشىك ئالدىغىچە بېرىپ يېتەكچىلىك قىلىش ۋە سەييارە يېتەكچىلىك قىلىش مۇلازىمىتىنى يولغا قويۇپ، باج تاپشۇرغۇچىلارنى باج تاپشۇرۇش بىلىملىرىدىن ئەتراپلىق خەۋەردار قىلدى.
</S>
<S ID=63585>
نەتىجىدە، يىل بېشىدىن ھازىرغىچە 20 قېتىمدىن ئارتۇق ‹‹باج تاپشۇرغۇچىلار دەرسخانىسى›› پائالىيىتىنى قانات يايدۇرۇپ، 900دىن ئارتۇق باج تاپشۇرغۇچىنى تەربىيەلىدى.
</S>
</TEXT>
/BODY
/DOC