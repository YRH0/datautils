<DOC>
<DOCID>TIANSHAN.540338</DOCID>
<HEADER>
<CLASS>خەلقئارا</CLASS>
<DATE>2016-08-10 17:26:43</DATE>
</HEADER>
<BODY>
<HEADLINE>
<S ID=38381>
خەلقئارا قىسقا خەۋەرلەر
</S>
</HEADLINE>
<TEXT>
<S ID=38382>
   * ئەزەربەيجان، رۇسىيە ۋە ئىران رەھبەرلىرى 8 – ئاۋغۇست ئەزەربەيجان پايتەختى باكۇدا ئۈچ دۆلەتنىڭ بۇ رايوندا خەلقئارا تېررورىزمغا بىرلىشىپ زەربە بېرىش ھەمكارلىقىنى كېڭەيتىدىغانلىقىنى جاكارلىدى.
</S>
<S ID=38383>
ئەزەربەيجان زۇڭتۇڭى ئاليېۋ، رۇسىيە زۇڭتۇڭى پۇتىن ۋە ئىران زۇڭتۇڭى روھانى 8 – ئاۋغۇست باكۇدا سۆھبەتلەشتى.
</S>
<S ID=38384>
   * تۈركىيە زۇڭتۇڭى ئەردوغان يېقىندا ت ئا س س ئاگېنتلىقىنىڭ مەخسۇس زىيارىتىنى قوبۇل قىلغاندا: 9 – ئاۋغۇست رۇسىيە زۇڭتۇڭى پۇتىن بىلەن سايىنت پېتېربۇرگدىكى ئۇچرىشىشىمىزنىڭ ئىككى دۆلەت مۇناسىۋىتىدە يېڭى سەھىپە ئېچىشىنى ئۈمىد قىلىمەن، دېدى.
</S>
<S ID=38385>
ت ئا س س ئاگېنتلىقىنىڭ 7 – ئاۋغۇستتىكى خەۋىرىگە قارىغاندا، ئەردوغان پۇتىننى ‹‹دوستۇم›› دېگەن.
</S>
<S ID=38386>
ئۇ: سايىنت پېتېربۇرگقا قىلىدىغان سەپىرىم بىر قېتىملىق تارىخىي خاراكتېرلىك زىيارەت ۋە يېڭى باشلىنىش ئىككى دۆلەتنىڭ بىرلىكتە قىلىدىغان ئىشلىرى ناھايىتى كۆپ، دېدى.
</S>
<S ID=38387>
   * ب د ت باش كاتىپى بان كىمون 8 – ئاۋغۇست باياناتچىسى ئارقىلىق بايانات ئېلان قىلىپ، پاكىستاندىكى بىر دوختۇرخانىنىڭ 8 – ئاۋغۇست ئادەمبومبا ھۇجۇمىغا ئۇچرىغانلىقىنى ئەيىبلىدى ھەم ھۇجۇم قىلغۇچىلارنى قانۇن بويىچە بىر تەرەپ قىلىشنى مۇراجىئەت قىلدى.
</S>
<S ID=38388>
   * ئافرىقا دۆلەتلىرى ئىتتىپاقى كومىتېتى رەئىسىنىڭ خاس ۋەكىلى فىرانسېسكو مادىرا 8 – ئاۋغۇست سومالى پايتەختى مۇقدىشودا: ئافرىقا دۆلەتلىرى ئىتتىپاقى سومالى ھۆكۈمىتى ۋە خەلقى بىلەن بىر يولدا مېڭىپ، سومالى ئومۇمىي سايلىمىنىڭ تىنچ ۋە مۇقىم كەيپىياتتا مۇۋەپپەقىيەتلىك ئۆتكۈزۈلۈشىگە كاپالەتلىك قىلىدۇ، دېدى.
</S>
<S ID=38389>
مادىرا 8 – ئاۋغۇست بايانات ئېلان قىلىپ: ئافرىقا دۆلەتلىرى ئىتتىپاقىنىڭ سومالىدىكى خاس ۋەكىللەر ئۆمىكى سومالىدا بىر مەيدان ئىشەنچلىك ۋە ئاشكارا ئومۇمىي سايلام ئۆتكۈزۈپ، يېڭى نۆۋەتلىك پارلامېنت، پارلامېنت باشلىقى ۋە زۇڭتۇڭنىڭ بارلىققا كېلىشىگە كاپالەتلىك قىلىدۇ، دېدى.
</S>
<S ID=38390>
   * ھىندىستان پارلامېنتى تۆۋەن پالاتاسى 8 – ئاۋغۇست كەچتە تاۋار ۋە مۇلازىمەت بېجى توغرىسىدا ئاساسىي قانۇنغا تۈزىتىش كىرگۈزۈش لايىھەسىنى تولۇق ئاۋاز بىلەن ماقۇللىدى، بۇ ھىندىستان مەركىزىي ئىشتاتى ۋە ھەرقايسى ئىشتاتلارنىڭ باج تۈرى ۋە باج نىسبىتىنى ئاددىيلاشتۇرۇش مۇساپىسىنىڭ يەنە بىر قەدەم ئىلگىرىلىگەنلىكىدىن دېرەك بېرىدۇ.
</S>
<S ID=38391>
بۇ قانۇن لايىھەسى رەسمىي ئاۋازغا قويۇلۇشتىن ئىلگىرى، ھىندىستان زۇڭلىسى مودى تۆۋەن پالاتانىڭ مۇزاكىرىسىگە قاتناشتى ھەم سۆز قىلدى.
</S>
<S ID=38392>
   * ئافغانىستان دۆلەت خەۋپسىزلىكى ئىدارىسى 8 – ئاۋغۇست بايانات ئېلان قىلىپ: ھۆكۈمەتكە قارشى 43 قوراللىق ئافغانىستاننىڭ شەرقىدىكى نانگارخار ئۆلكىسىدە ھۆكۈمەت ئارمىيەسىگە تەسلىم بولدى، دېدى.
</S>
<S ID=38393>
باياناتتا مۇنداق دېيىلدى: بۇ قوراللىقلار ئىزچىل نانگارخار ئۆلكىسىدە ھەرىكەت قىلىۋاتقان تۆت قوراللىق گۇرۇھنىڭ ئەزالىرى، بۇلارنىڭ بەزىلىرى رادىكال تەشكىلات ‹‹شام ئىسلام دۆلىتى››گە تەۋە، ئۇلار ئافغانىستان دۆلەت مۇداپىئە ئارمىيەسى ۋە خەۋپسىزلىك قىسىمى قانات يايدۇرغان تازىلاش ھەرىكىتىدە تەسلىم بولۇشنى تاللىدى.
</S>
<S ID=38394>
   * باڭلادىش تۆمۈريول ئىدارىسى بىلەن جۇڭگو تۆمۈريول پاي چەكلىك شىركىتى 8 – ئاۋغۇست باڭلادىش پايتەختى داككادا پادىما چوڭ كۆۋرۈكى تۆمۈريولىنى تۇتاشتۇرۇش لىنىيە تۈرى قۇرۇلۇشى توختامى ئىمزالىدى، بۇ تۈر توختامىنىڭ ئومۇمىي سوممىسى 3 مىليارد 140 مىليون دوللارغا يېتىدۇ.
</S>
<S ID=38395>
باڭلادىش تۆمۈر يول مىنىستىرى مۇجبۇ خاكېر، جۇڭگونىڭ باڭلادىشتا تۇرۇشلۇق باش ئەلچىسى ما مىڭچياڭ، جۇڭگو تۆمۈريول پاي چەكلىك شىركىتىنىڭ باش مۇدىرى لى چاڭجىن قاتارلىقلار 8 – ئاۋغۇست ئۆتكۈزۈلگەن ئىمزا قويۇش مۇراسىمىغا قاتناشتى.
</S>
<S ID=38396>
پادىما چوڭ كۆۋرۈكى تۆمۈريولىنى تۇتاشتۇرۇش لىنىيەسى ۋە پادىما چوڭ كۆۋرۈكىنىڭ ياسىلىشى باڭلادىشنىڭ جەنۇبىدىكى 21 رايون بىلەن پايتەخت داككا ئاھالىلىرىنىڭ سۇ يولى ئارقىلىق باردى – كەلدى قىلىش تارىخىغا خاتىمە بېرىدۇ.
</S>
<S ID=38397>
   * ئامېرىكا ‹‹Delta›› ئاۋىياتسىيە شىركىتى 8 – ئاۋغۇست: ئېلېكتىر سىستېمىسىدا 8 – ئاۋغۇست كاشىلا كۆرۈلۈپ، كومپيۇتېر سىستېمىسى پالەچ ھالەتكە چۈشۈپ قالغاچقا، شىركىتىمىزگە تەۋە دۇنيانىڭ ھەر قايسى جايلىرىدىكى ئۇچۇش بۇيرۇقى كۈتۈۋاتقان نۆۋەتچى ئايروپىلانلار كېچىكتۈرۈلۈش ياكى ئەمەلدىن قالدۇرۇلۇشقا مەجبۇر بولدى، دېدى.
</S>
<S ID=38398>
   * ب د ت خەۋپسىزلىك كېڭىشى 8 – ئاۋغۇست تاراتقۇ باياناتى ئېلان قىلىپ، ب د ت نىڭ مالىدىكى كۆپ قاتلاملىق ئۇنىۋېرسال مۇقىملاشتۇرۇش خاس ۋەكىللەر ئۆمىكى (مالى مۇقىملاشتۇرۇش ئۆمىكى)نىڭ ھۇجۇمغا ئۇچرىغانلىقى ھەم تىنچلىقنى ساقلاش خادىملىرىنىڭ تالاپەتكە ئۇچرىغانلىقىنى قاتتىق ئەيىبلىدى ھەم مالى ھۆكۈمىتىنىڭ تېزدىن تەكشۈرۈپ، ھۇجۇم قىلغۇچىلارنى قانۇن بويىچە بىر تەرەپ قىلىشىنى مۇراجىئەت قىلدى.
</S>
<S ID=38399>
   * رۇسىيە مەركىزىي بانكىسى 8 – ئاۋغۇست ئاخبارات ئېلان قىلىپ: رۇسىيەنىڭ ئىقتىسادىي ساھەسىدە بىر قاتار پايدىلىق ۋەزىيەت بولغاچقا، رۇسىيەنىڭ ئىچكى ئىشلەپچىقىرىش ئومۇمىي قىممىتى (GDP)نىڭ بۇ يىلنىڭ 3 – پەسلىدىكى سېلىشتۇرما نىسبىتىنىڭ % 0.4 ئېشىشىدا، 4 – پەسىلدە %0.5 ئېشىشىدا ئۈمىد بار، بۇ 2 – پەسىلدىكى %0.2تىن %0.3كىچە بولغان ئېشىش مۆلچەرىدىن خېلىلا ياخشى، دېدى.
</S>
<S ID=38400>
 شىنخۇا ئاگېنتلىقى
</S>
</TEXT>
/BODY
/DOC