<DOC>
<DOCID>TIANSHAN.574331</DOCID>
<HEADER>
<CLASS>نەزەرىيە</CLASS>
<DATE>2016-12-23 13:21:17</DATE>
</HEADER>
<BODY>
<HEADLINE>
<S ID=67385>
پارتىيە ئىچىدىكى سىياسىي تۇرمۇشنى چىڭىتقاندىلا ياخشى سىياسى ئېكولوگىيە ياراتقىلى بولىدۇ
</S>
</HEADLINE>
<TEXT>
<S ID=67386>
لى زېچۈەن
</S>
<S ID=67387>
 سىياسىي ئېكولوگىيەدىن بىر دۆلەتنىڭ سىياسىي تۇرمۇشىدىكى چوڭ كىلىمات، چوڭ مۇھىت مەلۇم بولىدۇ.
</S>
<S ID=67388>
ئۇ پارتىيە ئىستىلى، ھۆكۈمەت ئىستىلى، خەلق ئىستىلى ۋە ئىجتىمائىي كەيپىياتنى مەركەزلىك ئەكس ئەتتۈرۈپ بېرىپ، سىياسىي ھەرىكەت سۇبيېكتلىرىنىڭ قىممەت يۆنىلىشى ۋە ھەرىكەت قوللىنىشىغا ناھايىتى چوڭ تەسىر كۆرسىتىدۇ.
</S>
<S ID=67389>
سىياسى ئېكولوگىيە ياخشى بولسا، ئىشلار يۈرۈشۈپ، خەلق ئىناق ياشايدۇ، ئىستىل دۇرۇس، كەيپىيات توغرا بولىدۇ؛ سىياسىي ئېكولوگىيە ياخشى بولمىسا، كىشىلەرنىڭ رايى يېنىپ كېتىدۇ، كەيپىيات ناچارلىشىپ كېتىدۇ.
</S>
<S ID=67390>
پارتىيەنى ئومۇميۈزلۈك قاتتىق ئىدارە قىلىش بىلەن ياخشى سىياسىي ئېكولوگىيە زىچ مۇناسىۋەتلىك.
</S>
<S ID=67391>
ھازىر پارتىيە ئىچىدىكى سىياسىي تۇرمۇشنى چىڭىتىش ئارقىلىق پارتىيەنى ئومۇميۈزلۈك قاتتىق ئىدارە قىلىشنى داۋاملىق ئىلگىرى سۈرۈپ، ئىستىلى دۇرۇس، كەيپىياتى توغرا بولغان ياخشى سىياسىي ئېكولوگىيە يارىتىش كېرەك.
</S>
<S ID=67392>
 يولداش شى جىنپىڭ يادرولۇقىدىكى پارتىيە مەركىزىي كومىتېتى پارتىيە 18 – قۇرۇلتىيىدىن بۇيان پارتىيەنى ئومۇميۈزلۈك قاتتىق ئىدارە قىلىشنى مۇھىم ئىستراتېگىيەلىك تەدبىر قىلغاچقا، پارتىيە ئىچىدىكى سىياسىي ئېكولوگىيە روشەن ياخشىلاندى.
</S>
<S ID=67393>
لېكىن بەزى جايلار پارتىيەنى باشقۇرۇش ۋە پارتىيەنى ئىدارە قىلىش خىزمىتى چىڭ تۇتۇلمىغانلىقىنىڭ تەسىرىگە ئۇچرىغاچقا، سىياسىي ئېكولوگىيە بۇلغىنىپ كېتىش، مەمۇرىيەت يۈرگۈزۈش مۇھىتى ياخشى بولماسلىق مەسىلىسى ھېلىھەم بىر قەدەر گەۋدىلىك بولماقتا؛ ھەر خىل يوشۇرۇن قائىدىلەر، چوڭ – كىچىك مۇناسىۋەت تورلىرى، ياخشى ئىشلىگەنلەرنى يەكلەيدىغان خاھىش تۈگىتىلمىدى؛ ئادەم تاللاش – ئىشلىتىش كەيپىياتى دۇرۇس بولماسلىق، ئائىلە ئىستىلى ياخشى بولماسلىق، ئائىلە تەربىيەسى قاتتىق بولماسلىق، ئىجتىمائىي ئالاقە پاك بولماسلىق، پارتىيە ئىچىدىكى مۇناسىۋەت ساپ بولماسلىق قاتارلىق مەسىلىلەر يەنە ئوخشاش بولمىغان دەرىجىدە ساقلانماقتا.
</S>
<S ID=67394>
بۇ ئەھۋاللار سىياسىي ئېكولوگىيەنى ساپلاشتۇرۇش ۋەزىپىسىنىڭ يەنىلا جاپالىق ھەم ئېغىر ئىكەنلىكىنى چۈشەندۈرۈپ بېرىدۇ.
</S>
<S ID=67395>
 چوڭ ئىشلار كىچىك ئىشتىن ۋۇجۇدقا چىقىدۇ. خۇددى مۇھىتنى ياخشىلاشنى ئاسانلا ۋۇجۇدقا چىقارغىلى بولمىغاندەك، پارتىيەنى ئومۇميۈزلۈك قاتتىق ئىدارە قىلىش ۋە ياخشى سىياسىي ئېكولوگىيە يارىتىشنىمۇ بىر قېتىمدىلا ۋۇجۇدقا چىقارغىلى بولمايدۇ، ھەر تەرەپلىمە تۈزەپ، ئۇزاققىچە ئەجىر سىڭدۈرۈشكە توغرا كېلىدۇ.
</S>
<S ID=67396>
ھەقىقىي باشقۇرۇپ، ھەقىقىي قاتتىق بولۇپ، باشقۇرۇش ۋە قاتتىق بولۇشقا جۈرئەت قىلىپ، ئۇزاققىچە باشقۇرۇپ ۋە قاتتىق بولغاندىلا، ئاندىن پارتىيەنى باشقۇرۇش، پارتىيەنى ئىدارە قىلىشتىكى بوشاڭلىقنى تۈگىتىپ، بۇلغانغان سىياسىي ئېكولوگىيەنى ياخشىلاش، بۇزغۇنچىلىققا ئۇچرىغان مەمۇرىيەت يۈرگۈزۈش مۇھىتىنى ئەسلىگە كەلتۈرۈش ئارقىلىق پارتىيە ئىستىلى ياخشى، كادىرلار دۇرۇس ۋە ھۆكۈمەت پاك بولۇش ۋەزىيىتىنى ياراتقىلى بولىدۇ.
</S>
<S ID=67397>
بۇ نىشانغا يېتىشتە پارتىيە ئىچىدىكى سىياسىي تۇرمۇشنى چىڭىتىشنى ئاساس قىلىش كېرەك.
</S>
<S ID=67398>
پارتىيە ئىچىدىكى سىياسىي تۇرمۇش پارتىيە ئىچىدىكى سىياسىي ئېكولوگىيەنىڭ يادروسى، پارتىيەلىك كادىرلارنىڭ پارتىيەۋىلىكىنى تاۋلايدىغان، ئىدىيەۋى ئاڭ سەۋىيەسىنى ئۆستۈرىدىغان چوڭ ‹‹پېچ››.
</S>
<S ID=67399>
ئەگەر «پېچ»قا ئۇزاققىچە ئوت يېقىلمىسا ياكى تېمپېراتۇرىسى ئۆلچەمگە يەتمىسە، سۈپەتلىك پولات تاۋلىغىلى بولمايدۇ.
</S>
<S ID=67400>
گەپ يوشۇرۇشنىڭ ھاجىتى يوق، ھازىر بەزى جايلار ۋە تارماقلاردا پارتىيە ئىچىدىكى سىياسىي تۇرمۇشتىن ئىبارەت بۇ چوڭ ‹‹پېچ››نىڭ ئوتى دېگەندەك كۈچلۈك بولماي، تېگىشلىك رولىنى جارى قىلدۇرالمايۋاتىدۇ.
</S>
<S ID=67401>
بەزى پارتىيەلىك كادىرلارنىڭ پارتىيە ئىچىدىكى سىياسىي تۇرمۇشىدا پىرىنسىپچانلىقى كۈچلۈك ئەمەس، ئىنتىزام قارىشى سۇس بولۇپ، تەنقىد قىلىشنىڭ ئورنىدا ئۇچۇرۇش، ماختاش ئەۋجى ئېلىپ، ئۆز – ئۆزىنى تەنقىد قىلىش سۇسلىشىپ كەتكەچكە، پارتىيە ئىچىدىكى سىياسىي تۇرمۇشتا چاكىنلىق، ئۆز مەيلىچە بولۇش ۋە ئادەتتىكىدەك بولۇش ئەھۋاللىرى كۆرۈلۈپ، سىياسىي ئېكولوگىيەگە ئېغىر تەسىر يەتكۈزدى.
</S>
<S ID=67402>
شۇڭا، يولداش شى جىنپىڭ ‹‹پارتىيەنى قاتتىق ئىدارە قىلىشنى ئاۋۋال پارتىيە ئىچىدىكى سىياسىي تۇرمۇشنى چىڭىتىشتىن باشلاش كېرەك››، دەپ تەكىتلىدى.
</S>
<S ID=67403>
 پارتىيە ئىچىدىكى سىياسىي تۇرمۇشنى چىڭىتىش، پارتىيە 18 – نۆۋەتلىك مەركىزىي كومىتېتى 6 – ئومۇمىي يىغىننىڭ روھىنى نەق جايىدا ئەمەلىيلەشتۈرۈش ئۈچۈن، ھەم ئىدىيەۋى تەربىيەگە، ھەم تۈزۈم بويىچە باشقۇرۇشقا تايىنىش كېرەك؛ ھەم ئاساسنى مۇستەھكەملەشكە، ھەم يول ئېچىپ ئىلگىرىلەپ يېڭىلىق يارىتىپ، پارتىيە ئىچىدىكى سىياسىي تۇرمۇشنى دائىملاشتۇرۇش ۋە قېلىپلاشتۇرۇشقا كاپالەتلىك قىلىش كېرەك.
</S>
<S ID=67404>
ئىدىيەۋى تەربىيە ئارقىلىق پارتىيەلىك كادىرلارغا پارتىيە ئىچىدىكى سىياسىي تۇرمۇشنى چىڭىتىشنىڭ پارتىيەنى ئومۇميۈزلۈك قاتتىق ئىدارە قىلىشتىكى ئەھمىيىتىنى چوڭقۇر تونۇتۇپ، ئۇلارنى پارتىيە ئىچىدىكى سىياسىي تۇرمۇش ئارقىلىق ئىدىيەسىدىكى ‹‹ئەخلەت››لەرنى تازىلاشقا، ئىش قىلىش ۋە ئىگىلىك تىكلەشنى قېلىپلاشتۇرۇشقا ئادەتلەندۈرۈش كېرەك.
</S>
<S ID=67405>
تۈزۈم پارتىيە ئىچىدىكى سىياسىي تۇرمۇشنى چىڭىتىشنىڭ كاپالىتى بولۇپ، ئاساسلىق، ئومۇمىيلىق، مۇقىملىق ۋە ئۇزاق مۇددەتلىككە ئىگە.
</S>
<S ID=67406>
‹‹يېڭى ۋەزىيەتتىكى پارتىيە ئىچىدىكى سىياسىي تۇرمۇش توغرىسىدىكى بىر قانچە مىزان›› دەل پارتىيە ئىچىدىكى سىياسىي تۇرمۇشنى قېلىپلاشتۇرىدىغان ئاساسىي تۈزۈم بولۇپ، ئۇنى ئىزچىل ئەمەلىيلەشتۈرۈپ، قاتتىق ئىجرا قىلىش كېرەك.
</S>
<S ID=67407>
 پارتىيە ئىچىدىكى سىياسىي تۇرمۇشنى چىڭىتىپ، ياخشى سىياسىي مۇھىت يارىتىشتا، رەھبىرىي كادىرلار ‹‹ھالقىلىق ئاز سانلىقلار›› بولىدۇ.
</S>
<S ID=67408>
‹‹ئەگرىنىڭ سايىسىمۇ ئەگرى›› بولىدۇ.
</S>
<S ID=67409>
رەھبىرىي كادىرلار بولۇپمۇ يۇقىرى دەرىجىلىك رەھبىرىي كادىرلار ئىستىلدا دۇرۇس بولۇپ، پىرىنسىپتا چىڭ تۇرۇپ، ئىنتىزامغا رىئايە قىلىپ، پارتىيە ئىچىدىكى سىياسىي تۇرمۇشتا ھەقىقىي تەلەپچان ۋە راستچىل بولۇپ، پاك بولۇشقا پۇختا ئاساس سېلىپ، يامانغا لەنەت ئوقۇپ، ياخشىنى مەدھىيەلەپ، سىياسىي ئېكولوگىيەنى ساپلاشتۇرۇشى كېرەك.
</S>
<S ID=67410>
‹‹خەلق گېزىتى››دىن
</S>
</TEXT>
/BODY
/DOC