<DOC>
<DOCID>TIANSHAN.511128</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-18 16:57:51</DATE>
</HEADER>
<BODY>
<HEADLINE>
<S ID=20710>
بۇ يىل ئىلى ئوبلاستىدا 273 مىڭ مو يەرگە ئورمان بەرپا قىلىنىدۇ
</S>
</HEADLINE>
<TEXT>
<S ID=20711>
     ئىختىيارىي مۇخبىرىمىز ئابدۇسالام قادىر خەۋىرى: مۇخبىرنىڭ 9-مارت ئىلى ئوبلاستلىق ئورمانچىلىق ئىدارىسىدىن ئىگىلىشىچە، بۇ يىل ئوبلاستقا بىۋاسىتە قاراشلىق جايلار 273مىڭ 800مو يەرگە ئورمان بەرپا قىلىدۇ.
</S>
<S ID=20712>
بۇنىڭ ئىچىدە يېڭىدىن بەرپا قىلىنىدىغان ئورمان كۆلىمى 77 مىڭ 300مو (مىليون مولۇق ئېكولوگىيەلىك ئىقتىسادىي ئورماندىن 46 مىڭ مو ، «ئۈچ شىمال» ئېھاتە ئورمىنىدىن 31 مىڭ 300 مو ئۆز ئىچىگە ئېلىنىدۇ)، «ئۈچ شىمال» مۇداپىيە ئورمان بويىچە 115 مىڭ مو، ئورمان تولۇقلاش بويىچە 80 مىڭ مو يەردە ئورمان بىنا قىلىنىدۇ.
</S>
<S ID=20713>
    ئىلى ئوبلاستلىق ئورمانچىلىق ئىدارىسى پارتگۇرۇپپىسىنىڭ ئەزاسى، تەتقىقاتچى چېن يۈنخۇا مۇخبىرغا مۇنداق دېدى: يېقىنقى يىللاردىن بۇيان، ئوبلاستقا بىۋاسىتە قاراشلىق جايلار ئورمانچىلىق ئېكولوگىيە قۇرۇلۇش قەدىمىنى تېزلىتىپ، ئورمانچىلىق قۇرۇلۇشىدا ياخشى تەرەققىيات ھالىتىنى ساقلىدى؛ خاس باغ -ئورمانچىلىقنىڭ ئۇنىۋېرسال ئىشلەپچىقىرىش ئىقتىدارى كۆرۈنەرلىك ئېشىپ، ئورمان بايلىقىنى قوغداش كۆرۈنەرلىك ياخشىلاندى، پەن –تېخنىكىغا تايىنىپ ئورمانچىلىقنى گۈللەندۈرۈش خىزمىتى ئومۇميۈزلۈك كۈچەيتىلدى.
</S>
<S ID=20714>
    بۇ يىل «13- بەش يىل »لىق پىلانىنىڭ باشلىنىش يىلى، ئىلى ئوبلاستىغا بىۋاسىتە قاراشلىق جايلاردىكى ئورمانچىلىق تارماقلىرى ئورمانچىلىق قۇرۇلۇشىنى چىڭ تۇتۇپ، دۆلەتنىڭ نۇقتىلىق قۇرۇلۇشىغا تايىنىپ، «ئۈچ شىمال» ئېھاتە ئورمىنى، مىليون مو ئېكولوگىيە ئىقتىسادىي ئورمىنى، ئېتىز- ئېرىق ئېھاتە ئورمىنى، تېرىقچىلىقتىن ئورمانچىلىققا قايتۇرۇش، خاس باغ –ئورمانچىلىق، سازلىقنى، ياۋايى ھايۋانات، يېپىچا ئۆسۈملۈكلەرنى قوغداش قاتارلىق تۈرلۈك خىزمەت سالمىقىنى يەنىمۇ ئاشۇرىدۇ.
</S>
<S ID=20715>
ئورمانچىلىق تارماقلىرى تەبىئي ئورمان ۋە ئېكولوگىيەلىك پاراۋانلىق ئورمان قۇرۇلۇشى خىزمىتىنى ياخشى ئىشلەش ئۈچۈن ئورمان باشقۇرۇش، قوغداشتىكى تۈرلۈك قائىدە – تۈزۈملەرنى پائال تۈزۈپ ۋە مۇكەممەللەشتۈرۈپ، ئورمان باشقۇرۇش، قوغداش مەسئۇلىيەت تۈزۈمىنى يولغا قويۇپ، ئورمان باشقۇرۇش، قوغداش مەسئۇلىيەتنامە ۋە توختامىنى دەرىجىمۇ دەرىجە ئىمزالاش نىسبىتىنى %100 گە يەتكۈزۈپ، تەبىئىي ئورمان بايلىقى، زاپىسى ۋە قاپلىنىش نىسبىتىنى تەڭ قەدەمدە ئاشۇرۇشقا كاپالەتلىك قىلىدۇ.
</S>
</TEXT>
/BODY
/DOC