<DOC>
<DOCID>TIANSHAN.561805</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-11-02 15:32:18</DATE>
</HEADER>
<BODY>
<HEADLINE>
<S ID=56875>
ئۇچتۇرپان ناھىيەسىدىكى ئىگىلىك تىكلىگەن يېزا ئاياللىرى جېجياڭ ئۆلكىلىك ئاياللار بىرلەشمىسىنىڭ سوۋغىسىغا ئېرىشتى
</S>
</HEADLINE>
<TEXT>
<S ID=56876>
  ئابدۇسالام نىياز خەۋەر قىلىدۇ: ئۇچتۇرپان ناھىيەسىدىكى ئىگىلىك تىكلىگەن يەتتە يېزا ئايالى 27 – ئۆكتەبىر جېجياڭ ئۆلكىلىك ئاياللار بىرلەشمىسى ھەدىيە قىلغان 200 مىڭ يۈەن قىممىتىدىكى كىيىم تىكىش ماشىنىسىنى تاپشۇرۇۋالدى.
</S>
<S ID=56877>
 جېجياڭ ئۆلكىلىك ئاياللار بىرلەشمىسى يېزا ئاياللىرىنى ئىگىلىك تىكلەشكە ئىلھاملاندۇرۇش، تېخىمۇ كۆپ يېزا ئايالىنى ھۈنەر كەسىپ بىلەن شۇغۇللىنىشقا پائال يېتەكلەش مەقسىتىدە ناھىيەلىك ئاياللار بىرلەشمىسىدىن ئەھۋال ئىگىلەش ئارقىلىق، بۇ يەردىكى ئاياللارنىڭ كىيىم – كېچەك، مىللىي قول ھۈنەرۋەنچىلىك ساھەسىدە ئىگىلىك تىكلەۋاتقانلىقىدىن خەۋەر تېپىپ، 80 يۈرۈش كىيىم تىكىش ماشىنىسى ھەل قىلدى ھەم ئۇچتۇرپان ناھىيەسىدىكى ئۆز ئالدىغا ئىگىلىك تىكلىگەن يېزا ئاياللىرىغا ھەدىيە قىلىپ، ئۇلارنىڭ ئېھتىياجىنى ھەل قىلىپ بەردى.
</S>
<S ID=56878>
 ئىماملىرىم بازىرىنىڭ ئۈستۈنكى خوتەن كەنتىدىكى تۇنساگۈل ئىمىن بۇلتۇر كەنتتكى ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمەت گۇرۇپپىسىدىكىلەرنىڭ ياردىمىدە ‹‹ئەل مېھرى›› كىيىم – كېچەك دېھقانلار ھەمكارلىق كوپىراتىپىنى قۇرغان، كوپىراتىپتا ئون ئايال تىككۈچى بولسىمۇ لېكىن كىيىم تىكىش ماشىنىسىدىن ئاران تۆتى بار ئىدى، بۇ ئەھۋال ئۇلارنىڭ كۈندىن – كۈنىگە ئېشىۋاتقان بازار ئېھتىياجىنى قامدىشىغا تەسىر يەتكۈزگەنىدى.
</S>
<S ID=56879>
تۇنساگۈل ئىمىن جېجياڭ ئۆلكىلىك ئاياللار بىرلەشمىسى ھەدىيە قىلغان سەككىز دانە كىيىم تىكىش ماشىنىسنى تاپشۇرىۋالغاندىن كىيىن، ئەمدى ئۈسكۈنە يېتىشمەسلىكتىن، بازار ئېھتىياجىنى قاندۇرالماسلىقىدىن غەم قىلمايدىغان بولدى.
</S>
<S ID=56880>
 تۇنساگۈل ئىمىن مۇنداق دېدى: مەن كوپىراتىۋىمىزنىڭ تەرەققىياتىنى قوللىغان جېجياڭ ئۆلكىلىك ئاياللار بىرلەشمىسىگە كۆپتىن – كۆپ رەھمەت ئېيتىمەن، بۇندىن كىيىن تېخىمۇ كۆپ ئايالنى كەسپى تېخنىكا بىلەن تەربىيەلەپ ۋە ئىشقا ئورۇنلاشتۇرۇپ، ئاياللار گۈزەللىك قۇرۇلۇشىغا يەنىمۇ كۆپ تۆھپە قوشىمەن.
</S>
<S ID=56881>

</S>
</TEXT>
/BODY
/DOC