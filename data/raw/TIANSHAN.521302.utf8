<DOC>
<DOCID>TIANSHAN.521302</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-05-05 12:16:01</DATE>
</HEADER>
<BODY>
<HEADLINE>
<S ID=27171>
كۇچا ناھىيەسى كۈندىلىك كۆكتات سېتىش مىقدارىنى 300 توننىغا يەتكۈزدى
</S>
</HEADLINE>
<TEXT>
<S ID=27172>
    ئەھمەد ئىسمائىل خەۋەر قىلىدۇ: كۇچا ناھىيەسى بۇلتۇر كۈزدىن بۇيان، كۆكتات ئىشلەپچىقىرىش، سېتىش يوللىرىنى كېڭەيتىپ، كۈندىلىك كۆكتات سېتىش مىقدارىنى 300 توننىغا يەتكۈزدى.
</S>
<S ID=27173>
   ئۇقۇشىمچە، ناھىيە ئەسلىھەلىك يېزا ئىگىلىكى كۆلىمىنى كېڭەيتىپ، كۆكتاتچىلىقتا زاكاز تېرىقچىلىقنى ئاساس قىلىپ، دېھقانلارنى ئۇرۇقلۇق، خىمىيەۋى ئوغۇت، مەبلەغ بىلەن تەمىنلەشكە كاپالەتلىك قىلغان. ئىستېمالچىلارنىڭ ئېھتىياجىغا ئاساسەن كۆكتات سورتلىرىنى ئەلالاشتۇرۇپ، تۈرىنى كۆپەيتىپ، سۈپىتىنى يۇقىرى كۆتۈرۈپ، رىقابەت كۈچىنى ئاشۇرغان. 14 ئۈلگە نۇقتىسى قۇرۇپ، 24 خىل يېڭى كۆكتات سورتىنى كىرگۈزۈپ سىناق قىلىپ كېڭەيتكەن. مەخسۇس سىرتقا يۆتكەيدىغان شوخلا، مۇچ، كەرەپشە ئىشلەپچىقىرىش بازىسى قۇرۇپ، سىرتقى جايلار بىلەن 4000 توننا كۆكتات سېتىش – سېتىۋېلىش توختامى ئىمزالاپ، 5630 پارنىكقا شوخلا، مۇچ، كەرەپشە، يېسسىۋېلەك تېرىغان. تېخنىكلارنى ئېتىز بېشىدا تېخنىكىلىق يېتەكچىلىك قىلىشقا سەپەرۋەر قىلىپ، كۆكتاتلارنىڭ تېخنىكىلىق پەرۋىشىنى كۈچەيتىپ، بالدۇر بازارغا سېلىنىشىغا تۈرتكە بولغان. نەتىجىدە، بۇ يىل 3 – ئايدىن 4 – ئاينىڭ ئاخىرىغىچە ناھىيە بويىچە 15 مىڭ توننىدىن ئارتۇق كۆكتات سېتىلىپ، كۈندىلىك كۆكتات سېتىش مىقدارى 300 توننىغا يەتكەن.
</S>
<S ID=27174>
‏
</S>
</TEXT>
/BODY
/DOC