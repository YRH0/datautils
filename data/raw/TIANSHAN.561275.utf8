<DOC>
<DOCID>TIANSHAN.561275</DOCID>
<HEADER>
<CLASS>پەن – مائارىپ</CLASS>
<DATE>2016-11-01 11:23:49</DATE>
</HEADER>
<BODY>
<HEADLINE>
<S ID=56594>
شايار ناھىيەسى يېزىلاردىكى يەسلى قۇرۇلۇشى سالمىقىنى زورايتىپ، بالىلارنىڭ مەكتەپكە كىرىشتىن ئىلگىرىكى‹‹قوش تىل››سەۋىيەسىنى ئۆستۈردى
</S>
</HEADLINE>
<TEXT>
<S ID=56595>
  پەرھات مىجىت، تۇرسۇنئاي مەمتىلى خەۋەر قىلىدۇ: شايار ناھىيەسى يېقىنقى يىللاردىن بۇيان يېڭىدىن يەسلى قۇرۇش ۋە كېڭەيتىپ قۇرۇش سالمىقىنى زورايتىپ، يېزىلاردىكى بالىلارنىڭ تەربىيەلىنىش ۋە ئۆگىنىش شارائىتىنى ياخشىلاپ، مۇۋاپىق ياشتىكى بالىلارنىڭ ‹‹يەسلىگە كىرىشى قېيىن بولۇش›› مەسىلىسىنى ھەل قىلدى.
</S>
<S ID=56596>
 شايار ناھىيەسىدە ھازىر ‹‹قوش تىل›› يەسلىسىدىن 48 ى قۇرۇلغان بولۇپ، بۇنىڭ ئىچىدە يېزا، كەنتلەردىكى يەسلى 42گە، ناھىيە بازىرىدىكىسى ئالتىگە يەتتى.
</S>
<S ID=56597>
2016 – يىلى شايار ناھىيەلىك مائارىپ ئىدارىسى يۇقىرىغا ئىلتىماس قىلىپ، تولۇقلىما مەبلەغدىن 20 مىليون يۈەن قولغا كەلتۈرۈپ، ئون كەنتكە يېڭىدىن ‹‹قوش تىل›› يەسلىسىدىن ئوننى قۇرۇپ، 5 – 6 ياشقىچە بولغان 1260 بالىنى ئوقۇش، تەربىيەلىنىش پۇرسىتىگە ئىگە قىلدى ھەم يەسلىلەرنىڭ ئۈستەل – ئورۇندۇق، ئويۇنچۇق ئىشكاپلىرى، ئېلېكتىر ئۈسكۈنىلىرى، چوڭ تىپتىكى يۈرۈشلۈك ئويۇنچۇق قاتارلىق ئەسلىھەلەرنى سەپلەپ بېرىپ، يەسلىلەرنىڭ شارائىتىنى ياخشىلاپ، مۇۋاپىق ياشتىكى بالىلارنى ‹‹ئۆيدىن چىقىپلا›› مەكتەپكە كىرىشتىن ئىلگىرىكى تەربىيەلىنىشتىن بەھرىمەن قىلدى.
</S>
<S ID=56598>

</S>
</TEXT>
/BODY
/DOC