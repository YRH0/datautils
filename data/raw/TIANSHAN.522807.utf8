<DOC>
<DOCID>TIANSHAN.522807</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-05-12 11:21:36</DATE>
</HEADER>
<BODY>
<HEADLINE>
<S ID=27962>
ئاقسۇ ۋىلايىتىدە سەھرا ساياھەتچىلىكى جانلاندى
</S>
</HEADLINE>
<TEXT>
<S ID=27963>
   ئۆمەر ئوسمان خەۋەر قىلىدۇ: ئاقسۇ ۋىلايىتى يېقىنقى يىللاردىن بۇيان، خاس باغ – ئورمانچىلىق ئەۋزەللىكىگە بىرلەشتۈرۈپ، سەھرا ساياھىتىنى جانلاندۇرۇشقا كۈچ سەرپ قىلىپ، يېزا، كەنت مەدەنىيىتى ساياھىتىنىڭ ئۆزگىچىلىكىنى گەۋدىلەندۈرۈپ، توقسۇ ناھىيەسىنىڭ جاي مىللىي چالغۇ كەنتىنى AAA دەرىجىلىك، دولان قەبىلىسى ساياھەت رايونىنى AAAA دەرىجىلىك مەنزىرە نۇقتىسى قىلىپ قۇردى.
</S>
<S ID=27964>
   بۇ ۋىلايەت يەنە كۆكيار خاس باغ – ئورمانچىلىق بازىسىدا مېۋىلەرگە ئېغىز تېگىش، بېلىق تۇتۇش، باقمىچىلىق رايونىنى زىيارەت قىلىش، دېھقانلارنىڭ خاس يېمەك – ئىچمەكلىرىگە ئېغىز تېگىش قاتارلىق ئارام ئېلىش تۈسىدىكى ساياھەت تۈرلىرىنى تەرەققىي قىلدۇردى. ھازىرغا قەدەر ۋىلايەت بويىچە يۇلتۇز دەرىجىلىك سەھرا ئارامگاھىدىن 47سى قۇرۇلدى، بۇنىڭ تۆتى AAAA دەرىجىلىك، 31ى AAA دەرىجىلىك بولۇپ، بۇ ئارامگاھلار ھەر كۈنى كۈتۈۋالىدىغان ساياھەتچى ئوتتۇرىچە 6000 ئادەم/قېتىمغا يەتتى.
</S>
<S ID=27965>
   ئۇقۇشىمچە، بۇ يىل كەلپىن ۋە ئۇچتۇرپان ناھىيەسىدە چېچەك بايرىمى، كۇچا ناھىيەسىدە تۇنجى نۆۋەتلىك كۈسەن ئاپتوموبىل، مۇزىكا، ساياھەت، مەززىلىك تائاملار بايرىمى ئۆتكۈزۈلگەن. 1 – پەسلىدە ۋىلايەت بويىچە 499 مىڭ ئادەم/قېتىم ساياھەتچى كۈتۈۋېلىنىپ، ساياھەتچىلىكتىن 260 مىليون يۈەن كىرىم قىلىنغان. سەھرا ئارامگاھلىرىنىڭ ساياھەت كىرىمى ئومۇمىي ساياھەت كىرىمىدە مۇھىم سالماقنى ئىگىلىگەن.
</S>
</TEXT>
/BODY
/DOC