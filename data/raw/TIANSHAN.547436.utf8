<DOC>
<DOCID>TIANSHAN.547436</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-09-05 17:00:58</DATE>
</HEADER>
<BODY>
<HEADLINE>
<S ID=46933>
باي ناھىيەسى بەرەڭگە تېرىقچىلىقى ئارقىلىق دېھقانلارنىڭ كىرىمىنى كۆپەيتتى
</S>
</HEADLINE>
<TEXT>
<S ID=46934>
   ئىختىيارىي مۇخبىرىمىز قۇربان سايىم خەۋەر قىلىدۇ: باي ناھىيەسى باشلامچى كارخانىلارنىڭ «دېھقان ئائىلىسى تېرىش، كارخانا سېتىۋېلىش» تەك زاكاز تېرىقچىلىق ئەندىزىسىنى قوللىنىپ، بەرەڭگە تېرىقچىلىقى ئارقىلىق دېھقانلارنىڭ كىرىمىنى كۆپەيتتى.
</S>
<S ID=46935>
   باي ناھىيەسى «كەسىپلەشتۈرۈش، ئەلالاشتۇرۇش، يېشىللاشتۇرۇش، تاۋارلاشتۇرۇش» نى نىشان قىلىپ، قاراباغ، داۋانچى، ياقائېرىق، چوڭكۆرۈك قاتارلىق يېزا-بازارلارنى ئاساس قىلىپ، 20 مىڭ مودىن ئارتۇق كۆلەمگە بەرەڭگە تېرىدى.
</S>
<S ID=46936>
تۈرلۈك پەرۋىش ئىشلىرى تۈجۈپىلەپ ئېلىپ بېرىلغانلىقتىن، بەرەڭگىلەردىن مول-ھوسۇل ئېلىنىپ، ئوتتۇرىچە مو بېشى مەھسۇلاتى 3.6 توننىغا، مو بېشى كىرىمى تەخمىنەن 2300 يۈەنگە يەتتى.
</S>
<S ID=46937>
   باي ناھىيەسىنىڭ بەرەڭگە ئۆستۈرۈش تارىخى ئۇزۇن بولۇپ، بەرەڭگە ـــ باي ناھىيەسىدىكى «ئۈچ گۆھەر» نىڭ بىرى ھېسابلىنىدۇ.
</S>
<S ID=46938>
بۇ ناھىيەنىڭ ھاۋاسى سالقىن، قۇياش نۇرى يېتەرلىك بولغاچقا، تېرىلغان بەرەڭگىنىڭ سۈپىتى ياخشى، مەھسۇلاتى يۇقىرى، بازىرى ئىتتىك بولۇپ، سودىگەر ۋە ئىستېمالچىلارنىڭ ئالدىن تاللىشى بولۇپ كەلگەن.
</S>
</TEXT>
/BODY
/DOC