<DOC>
<DOCID>TIANSHAN.562768</DOCID>
<HEADER>
<CLASS>شىنجاڭ</CLASS>
<DATE>2016-11-06 14:18:55</DATE>
</HEADER>
<BODY>
<HEADLINE>
<S ID=57232>
باش نىشاننى يېتەكچى قىلىپ، تۈرلۈك خىزمەتلەرنى ياخشى ئىشلەش كېرەك
</S>
</HEADLINE>
<TEXT>
<S ID=57233>
ئىلى ئوبلاستى، خوتەن ۋىلايىتى، تۇرپان شەھىرىدە ج ك پ ئاپتونوم رايونلۇق 9–قۇرۇلتىيىنىڭ روھى يەتكۈزۈلدى ۋە ئۆگىنىلدى
</S>
<S ID=57234>
     ئۆز خەۋىرىمىز. ئىلى ئوبلاستى، خوتەن ۋىلايىتى، تۇرپان شەھىرى 11 – ئاينىڭ 4 –، 5 – كۈنلىرى پارتكوم نەزەرىيە ئۆگىنىش مەركىزىي گۇرۇپپىسىنىڭ ئۆگىنىش يىغىنى ۋە كادىرلار يىغىنى ئېچىپ، ج ك پ ئاپتونوم رايونلۇق 9 – قۇرۇلتىيىنىڭ روھىنى ئۆگەندى، يەتكۈزدى، ھەر دەرىجىلىك پارتىيە تەشكىلاتلىرى ۋە پارتىيەلىك كادىرلاردىن يىغىننىڭ روھىنى ئۆگىنىش، تەشۋىق قىلىش، ئىزچىللاشتۇرۇشنى ھازىرقى ۋە بۇنىڭدىن كېيىنكى بىر مەزگىلدىكى ئەڭ مۇھىم سىياسىي ۋەزىپە قىلىپ، ئىجتىمائىي مۇقىملىق ۋە ئەبەدىي ئەمىنلىك باش نىشانىنى يېتەكچى قىلىپ، تۈرلۈك خىزمەتلەرنى ياخشى ئىشلەشنى تەلەپ قىلدى.
</S>
<S ID=57235>
    ئىلى ئوبلاستلىق پارتكوم نەزەرىيە ئۆگىنىش مەركىزىي گۇرۇپپىسى 11 – ئاينىڭ 5 – كۈنى 2016 – يىللىق 17 – قېتىملىق كوللېكتىپ ئۆگىنىش قىلىپ، مۇنۇلارنى تەلەپ قىلدى: ئوبلاستتىكى ھەر دەرىجىلىك پارتىيە تەشكىلاتلىرى ج ك پ ئاپتونوم رايونلۇق 9 – قۇرۇلتىيىنىڭ روھىنى ئۆگىنىش، تەشۋىق قىلىش، ئىزچىللاشتۇرۇشنى مۇھىم سىياسىي ۋەزىپە قىلىپ، ئەتراپلىق ئورۇنلاشتۇرۇپ ۋە ئۇنىڭغا يۈكسەك ئەھمىيەت بېرىپ، تېزدىن ئۆگىنىش، تەشۋىق قىلىش، ئىزچىللاشتۇرۇش دولقۇنى قوزغىشى كېرەك.
</S>
<S ID=57236>
ئۆگىنىشنى چىڭ تۇتۇپ، ھەر دەرىجىلىك رەھبىرىي كادىرلار باشلامچىلىق بىلەن ئۈلگە بولۇشى؛ كەڭ كۆلەمدە تەشۋىق قىلىپ، يىغىننىڭ روھىنى ھەممە ئائىلىگە، ھەممە كىشىگە بىلدۈرۈشكە ھەقىقىي كاپالەتلىك قىلىشى؛ ئەتراپلىق چۈشىنىپ، يىغىننىڭ روھىنى ئۆگىنىش، تەشۋىق قىلىش ۋە ئىزچىللاشتۇرۇشنى ئەمەلىي خىزمەتلەر بىلەن بىرلەشتۈرۈپ، ئىجتىمائىي مۇقىملىق ۋە ئەبەدىي ئەمىنلىك باش نىشانى بايرىقىنى ئېگىز كۆتۈرۈپ، ئىتتىپاق – مۇقىم، باي – باياشات، ئېكولوگىيەلىك مۇھىتى گۈزەل، خەلق خاتىرجەم تىرىكچىلىك قىلىدىغان ئىلى قۇرۇشقا تىرىشىشى كېرەك.
</S>
<S ID=57237>
ج ك پ ئاپتونوم رايونلۇق 9 – قۇرۇلتىيىنىڭ تەدبىر، ئورۇنلاشتۇرمىلىرىنى ئىلى ئوبلاستىدا تولۇق، ھەقىقىي ئەمەلىيلەشتۈرۈش، ئەمەلىي ئۈنۈم ھاسىل قىلىشنى قەتئىي ئېغىشماي ئىلگىرى سۈرۈشى كېرەك.
</S>
<S ID=57238>
    تۇرپان شەھىرى 11 – ئاينىڭ 5 – كۈنى چۈشتىن بۇرۇن كادىرلار يىغىنى ئېچىپ، مۇنۇلارنى تەلەپ قىلدى: ھەر قايسى ئورۇن، تارماقلار ج ك پ ئاپتونوم رايونلۇق 9 – قۇرۇلتىيىنىڭ روھىنى ئۆگىنىش، ئىزچىللاشتۇرۇشنى نۆۋەتتىكى مۇھىم سىياسىي ۋەزىپە قىلىپ، كۆڭۈل قويۇپ تەشكىللەپ، ئەتراپلىق ئورۇنلاشتۇرۇپ، ئۆگىنىش، تەشۋىق قىلىش ۋە ئىزچىللاشتۇرۇش خىزمىتىنى قانات يايدۇرۇشنى تېزلىكتە تەشكىللىشى، بولۇپمۇ تۇرپاننىڭ ھازىرقى ئەمەلىي ئەھۋالىغا بىرلەشتۈرۈپ ئىزچىل ئەمەلىيلەشتۈرۈشى؛ تەشكىلات تارماقلىرى تېزدىن لايىھە تۈزۈپ، مەخسۇس تېمىدا كۇرس ئېچىپ، سىستېمىلىق ئۆگىنىشكە تەشكىللىشى؛ ئاساسىي قاتلام پارتىيە تەشكىلاتلىرى، كەنتكە چۈشكەن خىزمەت گۇرۇپپىسى قاتارلىقلار تېزدىن ھەرىكەتكە كېلىپ، ھەر مىللەت ئاممىغا كەڭ كۆلەمدە تەشۋىق قىلىپ، ج ك پ ئاپتونوم رايونلۇق 9 – قۇرۇلتىيىنىڭ روھىنى ھەممە كىشىگە، ھەممە ئائىلىگە بىلدۈرۈشى كېرەك.
</S>
<S ID=57239>
    خوتەن ۋىلايىتى 11 – ئاينىڭ 4 – كۈنى كادىرلار يىغىنى ئېچىپ، مۇنۇلارنى تەلەپ قىلدى: ھەر دەرىجىلىك پارتىيە تەشكىلاتلىرى ۋە پارتىيەلىك كادىرلار يۈكسەك سىياسىي مەسئۇلىيەت ئېڭى ۋە بۇرچ ئېڭى بىلەن قۇرۇلتاينىڭ روھىنى ئەستايىدىل ئۆگىنىپ ۋە ئىزچىللاشتۇرۇپ، ئىدىيە ۋە ھەرىكىتىنى يىغىننىڭ روھى، پارتىيە مەركىزىي كومىتېتىنىڭ شىنجاڭنى ئىدارە قىلىش تەدبىرى، ئاپتونوم رايونلۇق پارتكومنىڭ تەدبىر، ئورۇنلاشتۇرمىلىرى بىلەن ھەقىقىي بىرلىككە كەلتۈرۈشى كېرەك.
</S>
<S ID=57240>
ۋىلايەت رەھبەرلىرى باشلامچىلىق بىلەن ئەستايىدىل ئۆگىنىپ، نەمۇنىلىك رولىنى تولۇق جارى قىلدۇرۇشى؛ ھەر دەرىجىلىك تارماقلار ۋە ئورۇنلار كوللېكتىپ ئۆگىنىش، ئۆزلۈكىدىن ئۆگىنىش، لېكسىيە سۆزلەش قاتارلىق شەكىللەر ئارقىلىق ئۆگىنىشنى چوڭقۇرلاشتۇرۇشى؛ تاراتقۇلار مەركەزلىك تەشۋىق قىلىشى، مەخسۇس تېما بويىچە لېكسىيە ئۇيۇشتۇرۇشى، زور كۈچ بىلەن تەشۋىق قىلىشى، كۆپ خىل يوللار ئارقىلىق يىغىننىڭ روھىنى ھەر دەرىجىلىك پارتىيە تەشكىلاتلىرى، ھەر مىللەت پارتىيە ئەزالىرىغا، ھەممە ئائىلىگە يەتكۈزۈپ، كىشىلەر قەلبىدىن چوڭقۇر ئورۇن ئالدۇرۇشى كېرەك.
</S>
<S ID=57241>

</S>
</TEXT>
/BODY
/DOC