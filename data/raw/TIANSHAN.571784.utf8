<DOC>
<DOCID>TIANSHAN.571784</DOCID>
<HEADER>
<CLASS>ئۈرۈمچى</CLASS>
<DATE>2016-12-13 18:02:38</DATE>
</HEADER>
<BODY>
<HEADLINE>
<S ID=64832>
پىراۋىسىدىن 12 نومۇر تولۇق تارتىلغان شوپۇرلار ‹‹ياردەمچى ساقچى›› بولدى
</S>
</HEADLINE>
<TEXT>
<S ID=64833>
 ئۆز مۇخبىرىمىز زۆھرە تۇرسۇن خەۋىرى، فوتوسى: ئۈرۈمچى بۇلاغتاغ رايونلۇق قاتناش چوڭ ئەترىتى 2016-يىللىق پىراۋىسىدىن 12 نومۇر تولۇق تارتىلغان شوپۇرلارغا بىر ھەپتىلىك ئۆگىنىش ئورۇنلاشتۇرغان بولۇپ، 12-دېكابىر مۇخبىر يېكەنكۆل يولىغا يېتىپ بارغاندا، بەش كۈنلۈك ئۆگىنىشنى تاماملىغان شوپۇرلار يولغا چىقىپ قاتناش ساقچىلىرىغا ياردەملىشىپ قاتناش ئىشلىرىنى باشقۇرۇپ، نەق مەيداندا ‹‹ئۆگىنىش قىلغان››.
</S>
<S ID=64834>
   ئۈرۈمچى شەھەرلىك ج خ ئىدارىسى قاتناش ساقچى تارماق ئەترىتى قانۇنچىلىق چوڭ ئەترىتىنىڭ مۇئاۋىن ئەترەت باشلىقى جۇۋ ۋىي مۇنداق دېدى: بۇ يىل 12-دېكابىردىن باشلاپ پىراۋىسىدىن 12 نومۇرى تولۇق تارتىلغانلارنى تەربىيەلەشكە قاتناش ساقچىلىرى بىلەن بىرلىكتە نەق مەيداندا قاتناش باشقۇرۇش مەزمۇنىنى قوشۇپ، ئۇلارنىڭ بۇنىڭدىن كېيىن مەدەنىي يول يۈرۈش ئېڭىنى كۈچەيتىپ، قاتناش قائىدىسىگە رىئايە قىلىشنىڭ مۇھىملىقىنى تونۇتۇشنى مەقسەت قىلدۇق. 
</S>
<S ID=64835>
ئۆگىنىش مەزمۇنلىرى ياندىن كۆرۈپ ئۆگىنىش، قىزىل چىراق بۆسۈپ ئۆتكەنلەرنى توسۇس، يېشىل چىراق يانماي تۇرۇپ مېڭىشقا تەمشەلگەن يولۇچىلارنى توسۇش، ئۆزى «بىر كۈنلۈك قاتناش ساقچىسى» بولۇش قاتارلىقلارنى ئۆز ئىچىگە ئالىدىغان بولۇپ، بۇ ئارقىلىق قاتناش ساقچىلىرى بىلەن شوپۇرلارنىڭ ئورنىنى ئالماشتۇرۇپ، شوپۇرلارغا قاتناش ساقچىلىرىنىڭ خىزمىتىنى نەق مەيداندا ھېس قىلدۇرۇپ، ياخشى بولغان قاتناش مۇھىتى بەرپا قىلىشقا ئۈندىدۇق.
</S>
<S ID=64836>
  نەق مەيدان ئۆگىنىشىگە قاتناشقان جاڭ شوپۇر مۇنداق دېدى: مەن قاتناش قائىدىسىگە رىئايە قىلماي پىراۋامدىن 12 نومۇرۇم تولۇق تارتىلىپ بولغان ئىدى.
</S>
<S ID=64837>
بۇ بەش كۈنلۈك نەزەرىيە ئۆگىنىش ۋە بىر كۈنلۈك نەق مەيداندا ئۆگىنىش ئارقىلىق قاتناش قائىدىسىگە رىئايە قىلىشنىڭ نەقەدەر مۇھىم ئىكەنلىكىنى ھېس قىلدىم، بۇ پەقەت ئاپتوموبىل ھەيدىگۈچىلەرنىڭلا بىخەتەرلىكىگە تەسىر كۆرسىتىپلا قالماستىن يەنە يولۇچىلارنىڭمۇ بىخەتەرلىكىگە تەسىر كۆرسىتىدىكەن.
</S>
<S ID=64838>
مەن بۇنىڭدىن كېيىن قاتناش قائىدىسىگە قاتتىق رىئايە قىلىپ، مەدەنىي يول يۈرىمەن.
</S>
</TEXT>
/BODY
/DOC