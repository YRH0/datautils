<DOC>
<DOCID>TIANSHAN.529762</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-06-23 12:38:46</DATE>
</HEADER>
<BODY>
<HEADLINE>
<S ID=31149>
ئاياللارنىڭ بېيىش ئىشەنچىسى ئاشتى
</S>
</HEADLINE>
<TEXT>
<S ID=31150>
    رەيھانگۈل تۇرغۇن خەۋەر قىلىدۇ: ئاپتونوم رايونلۇق ئىقتىساد ۋە ئۇچۇرلاشتۇرۇش كومىتېتىدىن مەكىت ناھىيەسىنىڭ غازكۆل يېزىسى باغئاۋات كەنتىگە چۈشكەن كادىرلار يېقىندا كەنتتىكى ئايال كادىرلار، مۇنەۋۋەر ئاياللار ۋەكىللىرىدىن 30غا يېقىن ئايالنى قەشقەر شەھىرىگە ئېكسكۇرسىيەگە تەشكىللەپ، ئۇلارنىڭ نەزەر دائىرىسىنى كېڭەيتىپ، كۆز قارىشىنى يېڭىلاپ، توغرا ئېتىقادىنى مۇستەھكەملىشىگە ياردەم بەردى.
</S>
<S ID=31151>
   ئېكسكۇرسىيە جەريانىدا، كۆپچىلىك شېنجېن كەسىپ رايونى، گۈلنۇر سودا چەكلىك مەسئۇلىيەت شىركىتى، سەمەن يېزىسىنىڭ سامساق تېرىش بازىسى، نەزەرباغ بازارلىق ‹‹ئالتۇن›› ئىلمە توقۇلما زاۋۇتى، قەشقەر شەھەرلىك مېھرىئاي تىككۈچىلىك، كەشتىچىلىك كەسپىي ھەمكارلىق كوپىراتىپى قاتارلىق قەشقەر ئاياللىرىنىڭ ئىگىلىك تىكلەش بازىسىنى كۆزدىن كەچۈردى. كۆپچىلىك چۈشەندۈرۈشنى ئاڭلاش، كۆرۈش ئارقىلىق ھازىرقى زامان كىيىم – كېچەك كارخانىلىرىنىڭ تەرەققىيات يۆنىلىشىنى ئىگىلەپ، نەزەر دائىرىسىنى كېڭەيتتى.
</S>
<S ID=31152>
   ئېكسكۇرسىيەگە قاتناشقان ئاياللار بىردەك: ئۆزىمىزدىكى پەرق، يېتەرسىزلىكلەرنى تونۇپ يەتتۇق ھەم بالدۇرراق نامراتلىقتىن قۇتۇلۇپ بېيىش ئىرادىمىز كۈچەيدى ۋە بېيىش ئىشەنچىمىز يەنىمۇ مۇستەھكەملەندى. مىللىيچە كىيىم – كېچەك، كەشتىچىلىك ھۈنەر – سەنئىتى توغرىسىدا يېڭىچە تونۇشقا، مول بىلىمگە، زور تەربىيەگە ئىگە بولدۇق، – دېيىشتى.
</S>
<S ID=31153>
   خىزمەت گۇرۇپپىسىدىكى ليۇ لىپېڭ مۇنداق دېدى: بۇ قېتىملىق ئېكسكۇرسىيە ئارقىلىق ئاياللىرىمىزنىڭ نەزەر دائىرىسى كېڭەيدى، بېيىش يولىغا مېڭىش ئىشەنچىسى ئاشتى، بۇنىڭدىن كېيىن ئۇلارنى بىر جۈپ چېۋەر قولىغا تايىنىپ كىرىمىنى ئاشۇرۇشقا يېتەكلەيمىز.
</S>
<S ID=31154>
‏
</S>
</TEXT>
/BODY
/DOC