<DOC>
<DOCID>TIANSHAN.511744</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-22 10:45:42</DATE>
</HEADER>
<BODY>
<HEADLINE>
<S ID=21322>
قومۇل ۋىلايىتىدە كارخانىلار ئىشقا ئورۇنلاشتۇرۇشتا ‹‹ئاتاكىغا ئۆتتى››
</S>
</HEADLINE>
<TEXT>
<S ID=21323>
   ئابلىمىت ئابلىزنىڭ قومۇل ۋىلايەتلىك ئادەم كۈچى بايلىقى ۋە ئىجتىمائىي كاپالەت ئىدارىسىدىن ئىگىلىشىچە، يېقىندا قومۇل ۋىلايىتىدە ‹‹باھار شامىلى ھەرىكىتى››نىڭ باشلىنىش مۇراسىمى ۋە كارخانىلارنىڭ خادىم تەكلىپ قىلىش يىغىنى ئۆتكۈزۈلگەن. مۇراسىمغا 111 كارخانا، 28 نامرات كەنتنىڭ مەسئۇللىرى قاتنىشىپ، كارخانىلار ئىش ئىزدىگۈچىلەرنى 3480 ئىش ئورنى بىلەن تەمىنلىگەن.
</S>
<S ID=21324>
   ئۇقۇشىمچە، خادىم تەكلىپ قىلىش يىغىندا قومۇل قۇرۇلۇش گۇرۇھى چەكلىك مەسئۇلىيەت شىركىتى، ‹‹كاڭتەي›› توقۇمۇچىلىق چەكلىك مەسئۇلىيەت شىركىتى قاتارلىق ئالتە كارخانا قومۇل ۋىلايىتىدىكى 28 نامرات كەنتنىڭ پارتىيە ياچېيكا شۇجىلىرى بىلەن ئىشقا ئورۇنلىشىش ئارزۇسى بار دېھقانلارنى ئىشقا ئورۇنلاشتۇرۇش بويىچە توختام ئىمزالىغان.
</S>
<S ID=21325>
قومۇل شەھىرى تەڭرىتاغ يېزىلىق پارتكوم ۋە خەلق ھۆكۈمىتى 77 دېھقاننى خادىم قوبۇل قىلىش يىغىنىغا قاتنىشىشقا تەشكىللىگەن، بۇنىڭ ئىچىدە 34 دېھقان كارخانىلار بىلەن ئىشقا ئورۇنلىشىش توختامى ئىمزالىغان.
</S>
<S ID=21326>
خادىم تەكلىپ قىلىش يىغىنىدا 111 كارخانا ياسىمىچىلىق، كەپشەرلەش، تېرىقچىلىق، باقمىچىلىق، يېمەك – ئىچمەك مۇلازىمىتى قاتارلىق كەسىپلەر بويىچە 3480 ئىش ئورنى بىلەن تەمىنلىگەن.
</S>
<S ID=21327>
بۇنىڭ ئىچىدە %80تىن ئارتۇق كەسىپنىڭ ئىش ئورنىغا چىقىش تېخنىكا تەلىپى بار بولۇپ، ئىشقا ئورۇنلاشقۇچىلار قىسقا مۇددەتلىك تەربىيەلەنگەندىن كېيىن ئىش ئورنىغا چىقالايدىكەن.
</S>
<S ID=21328>
يىغىنغا قاتناشقان 5200 كىشىدىن 1800ى كارخانىلار بىلەن دەسلەپكى قەدەمدە ئىشقا ئورۇنلىشىش توختامى ئىمزالىغان.
</S>
<S ID=21329>
‏
</S>
</TEXT>
/BODY
/DOC