<DOC>
<DOCID>TIANSHAN.574896</DOCID>
<HEADER>
<CLASS>شىنجاڭ</CLASS>
<DATE>2016-12-27 11:02:24</DATE>
</HEADER>
<BODY>
<HEADLINE>
<S ID=67919>
ئاپتونوم رايونىمىزدىكى ھەر مىللەت ئامما ئابلېلىم ئابلىز ۋە ۋېي دېيۇ ئەر–خوتۇنغا بەس–بەستە بېلەت تاشلىدى
</S>
</HEADLINE>
<TEXT>
<S ID=67920>
ئۈلگىلەرنىڭ ئىش–ئىزلىرى كىشىلەرنى تەسىرلەندۈردى
</S>
<S ID=67921>
  لى لىن خەۋەر قىلىدۇ: ئۈلگىلەرنىڭ كۈچى ۋاقىتنىڭ ئۆتۈشىگە ئەگىشىپ ئاجىزلاپ قالماي، ئەكسىچە ئۇلۇغلۇقى بىلەن داۋام ئېتىدۇ.
</S>
<S ID=67922>
مەركىزىي تېلېۋىزىيە ئىستانسىسى تەشكىللىگەن 2016 – يىللىق ‹‹جۇڭگونى تەسىرلەندۈرگەن›› شەخسلەرنى باھالاش پائالىيىتى 12 – ئاينىڭ 5 – كۈنى بېلەت تاشلاش باسقۇچىغا كىردى.
</S>
<S ID=67923>
ئۇدا بىرنەچچە كۈندىن بۇيان، ئاپتونوم رايونىمىزدىكى ئابلېلىم ئابلىز ۋە ۋېي دېيۇ ئەر – خوتۇننىڭ ئىش – ئىزلىرى تورداشلارنى تەسىرلەندۈردى، ئاپتونوم رايونىمىزدىكى ھەر مىللەت كادىرلار ۋە ئاممىنى ئۆز ئىچىگە ئالغان پۈتۈن مەملىكەتتىكى تورداشلار ئۇلارغا بەس – بەستە بېلەت تاشلىدى.
</S>
<S ID=67924>
12 – ئاينىڭ 25 – كۈنى سائەت 19 دىن 30 مىنۇت ئۆتكىچە، ئابلېلىم ئابلىز 315 مىڭ 74 بېلەتكە ئېرىشىپ، ئېرىشكەن بېلەت سانى بويىچە 20 نامزات ئىچىدە 15 – ئورۇندا تۇردى، ۋېي دېيۇ ئەر – خوتۇن 2 مىليون 652 مىڭ 261 بېلەتكە ئېرىشىپ، ئېرىشكەن بېلەت سانى بويىچە 20 نامزات ئىچىدە 8 – ئورۇندا تۇردى.
</S>
<S ID=67925>
 ئابلېلىم ئابلىز قومۇل شەھەرلىك ئوتتۇرا خەلق سوت مەھكىمىسىدىن پېنسىيەگە چىققان ئۇيغۇر كادىر بولۇپ، ‹‹شىنجاڭدىكى جياۋ يۈلۇ›› دەپ نام ئالغان، ئىلگىرى مەملىكەتلىك مىللەتلەر ئىتتىپاقلىقى – تەرەققىياتىدىكى ئۈلگىلىك شەخس بولۇپ باھالىنىپ، ئالىي خەلق سوت مەھكىمىسى تەرىپىدىن 1 – دەرىجىلىك خىزمەت كۆرسەتتى، دەپ ئەنگە ئېلىنغان.
</S>
<S ID=67926>
 76 ياشلىق ۋېي دېيۇ شىنجاڭ ئىشلەپچىقىرىش – قۇرۇلۇش بىڭتۈەنى 9 – شىسى 161 – تۈەنىنىڭ پېنسىيەگە چىققان خىزمەتچىسى.
</S>
<S ID=67927>
ئەر – خوتۇن ئىككىيلەننىڭ 52 يىلدىن بۇيان چېگرانى خالىس چارلىغان ئومۇمىي مۇساپىسى 200 مىڭ كىلومېتىرغا يەتكەچكە، چېگرا لىنىيەسىدىكى ‹‹تىرىك خەرىتە›› دەپ نام ئالغان.
</S>
<S ID=67928>
 مەركىزىي تېلېۋىزىيە ئىستانسىسى توردا ئۇلارنىڭ ھېكايىسى ۋە بېلەت تاشلاش بېتىنى ئېلان قىلغاندىن كېيىن، تورداشلار بەس – بەستە سۆز قالدۇردى ۋە ئۇلارغا سالام يوللاپ، ئۈلگىلەرگە ھۆرمەت بىلدۈردى.
</S>
<S ID=67929>
 تورداش ‹‹سۆيۈملۈك كىچىك پاتمىچۇق›› مۇنداق دېدى: نۇرغۇن قېتىم قار كېچىپ، نامراتلارنىڭ ھالىغا يېتىپ، يامغۇرغا قارىماي ئاپەتتىن قۇتقۇزۇش ئاشلىقى ۋە پۇلىنى يەتكۈزۈپ، ئىگە – چاقىسىز ياشانغانلار، ئوقۇشسىز قالغان بالىلارغا كۆڭۈل بۆلدى...
</S>
<S ID=67930>
يېقىنقى يىللاردىن بۇيان، ئابلېلىم ئابلىز داتلاشماس بۇرما مىخقا ئوخشاش، دېلونى قانۇن بويىچە ئادىل، پاك بېجىرىپ، مىللەتلەر ئىتتىپاقلىقىنى قوغدىدى، ئۇ بىزنىڭ ياخشى ئۆگىنىش ئۈلگىمىز.
</S>
<S ID=67931>
 ‹‹ئۇلارنىڭ چېگرانى قوغدىغىنىلا ئەمەس، بەلكى يەنە بىر – بىرىگە ھەقىقىي ھەمراھ بولۇپ، بىر – بىرىدىن ئايرىلماسلىق روھى مېنى تەسىرلەندۈردى!››، ‹‹بۇ ئەر – خوتۇنغا بېلەت تاشلاپ، ئەسكەر تۇرغۇزۇپ بوز يەر ئۆزلەشتۈرگەن بىڭتۈەنلىكلەرگە ھۆرمەت بىلدۈرىمەن!›› بېلەت تاشلاش، ھۆرمەت بىلدۈرۈش، غېمىنى يېيىش، قىزغىن ھال – ئەھۋال سوراش... تورداشلار ئۆزلۈكىدىن ۋېي دېيۇ ئەر – خوتۇنغا يەنە ھۆرمەت بىلدۈرۈپ، بۇ زېمىستان قىشنى ئىللىتتى.
</S>
<S ID=67932>
ئابلېلىم ئابلىز ۋە ۋېي دېيۇ ئەر – خوتۇننىڭ ئىش – ئىزلىرى كىشىلەرنى تەسىرلەندۈرۈپ، كىشىنى ئالغا بېسىشقا ئۈندەيدىغان مەنىۋى ھەرىكەتلەندۈرگۈچى كۈچكە ئايلاندى.
</S>
<S ID=67933>
سىزمۇ ئۇلاردىن تەسىرلەنگەن بولسىڭىز، 2016 – يىللىق ‹‹جۇڭگونى تەسىرلەندۈرگەن شەخسلەر››نى باھالاش تور بېكىتى (index.shtml/toupiao2016/gdzg2016/special/news.cctv.com//:http)
</S>
<S ID=67934>
 ئارقىلىق ئۇلارغا قىممەتلىك بىر بېلەت تاشلاڭ.
</S>
<S ID=67935>
 ئىگىلىشىمچە، 2016 – يىللىق ‹‹جۇڭگونى تەسىرلەندۈرگەن شەخسلەر››نى باھالاش پائالىيىتى كېلەر يىلى 1 – ئاينىڭ 5 – كۈنى ئاخىرلىشىدىكەن.
</S>
<S ID=67936>
‏
</S>
</TEXT>
/BODY
/DOC