<DOC>
<DOCID>TIANSHAN.519786</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-26 16:24:56</DATE>
</HEADER>
<BODY>
<HEADLINE>
<S ID=26519>
شايار ناھىيەلىك خەلق سوت مەھكىمىسى 1 مىليون 330 مىڭ يۈەن دېلو ئىجرا پۇلىنى تارقاتتى
</S>
</HEADLINE>
<TEXT>
<S ID=26520>
   پەرھات مىجىت، رىزۋانگۈل راخمان خەۋەر قىلىدۇ: شايار ناھىيەلىك خەلق سوت مەھكىمىسى يېقىندا 26 ھەق تەلەپ دېلوسىدىكى 36 ئىلتىماس قىلغۇچىنىڭ 1 مىليون 330 مىڭ يۈەن پۇلىنى قانۇن بويىچە ئىجرا قىلىپ ئېلىپ بەردى.
</S>
<S ID=26521>
   گۈلباغ بازىرى ئىنچىكە كەنتىدىكى سىپىيەم ئەبەيدۇللا 2013 – يىلى ئىككى كالىسىنى 17 مىڭ يۈەنگە ساتقانىدى. ئەمما قارشى تەرەپ كالىنىڭ پۇلىنى ۋاقتىدا بەرمىگەچكە، ناھىيەلىك خەلق سوت مەھكىمىسىگە مەجبۇرىي ئىجرا قىلىپ بېرىشنى ئىلتىماس قىلغانىدى. ئۇ مۇنداق دېدى: ئۈچ يىلدىن بۇيان ئالالمىغان 17 مىڭ يۈەن پۇلۇمنى سوت مەھكىمىسى ئېلىپ بېرىپ، ھوقۇق – مەنپەئىتىمنى قانۇن بويىچە قوغدىدى، بۇنىڭدىن تولىمۇ خۇش بولدۇم.
</S>
<S ID=26522>
   ئارال شەھىرىنىڭ 14 – تۈەنىدىكى ۋاڭ شىجىڭ 2012 – يىلى شايار ناھىيەسىگە كېلىپ، ناھىيەلىك ‹‹فۇلىن›› دېھقانچىلىق مەيدانى بىلەن يەر ھۆددىگەرلىك توختامى ئىمزالىغانىدى. ‹‹فۇلىن›› دېھقانچىلىق مەيدانى 2015 – يىلى يەر ھۆددىگە ئېلىش توختامىنى ئەمەلدىن قالدۇرۇپ، ۋاڭ شىجىڭغا 210 مىڭ يۈەن ھۆددە پۇلىنى قايتۇرماقچى بولدى. پۇل قايتۇرۇش ۋاقتى توشقان بولسىمۇ قارشى تەرەپ ئارقىغا سۈرۈپ پۇلىنى قايتۇرۇپ بەرمىگەچكە، ۋاڭ شىجىڭ بۇ يىل 2 – ئايدا ناھىيەلىك خەلق سوت مەھكىمىسىگە مەجبۇرىي ئىجرا قىلىپ بېرىش ئىلتىماسى سۇندى. ناھىيەلىك خەلق سوت مەھكىمىسى بۇ ھۆكۈمنامىنى مەجبۇرىي ئىجرا قىلىپ بەردى.
</S>
<S ID=26523>
‏
</S>
</TEXT>
/BODY
/DOC