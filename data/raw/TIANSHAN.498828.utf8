<DOC>
<DOCID>TIANSHAN.498828</DOCID>
<HEADER>
<CLASS>مەملىكەت</CLASS>
<DATE>2016-02-18 16:50:15</DATE>
</HEADER>
<BODY>
<HEADLINE>
<S ID=12639>
ۋاڭ يى: نەنخەي دېڭىزىنى ھەربىيسىزلەشتۈرۈش ھەرقايسى دۆلەتلەرنىڭ ئورتاق تىرىشىشىغا مۇھتاج
</S>
</HEADLINE>
<TEXT>
<S ID=12640>
    شىنخۇا ئاگېنتلىقى، بېيجىڭ، 17-فېۋرال تېلېگراممىسى: دىپلوماتىيە مىنىستىرلىقىنىڭ مىنىستىرى ۋاڭ يى 17-فېۋرال بېيجىڭدا ئاۋسترالىيە دىپلوماتىيە مىنىستىرى بىشوپ بىلەن 3-نۆۋەتلىك جۇڭگو-ئاۋسترالىيە دىپلوماتىيە ۋە ئىستراتېگىيە سۆھبىتى ئۆتكۈزگەندىن كېيىن بىرلىكتە مۇخبىرلار بىلەن كۆرۈشتى.
</S>
<S ID=12641>
ۋاڭ يى مۇخبىرلارنىڭ جۇڭگو تەرەپنىڭ نەنخەي ئاراللىرىدىكى ھەربىي ئەسلىھەلەر توغرىسىدىكى سورىغا سوئاللىرىغا ئېنىق مەيدانىنى بىلدۈردى.
</S>
<S ID=12642>
    ۋاڭ يى مۇنۇلارنى بىلدۈردى: جۇڭگو تەرەپنىڭ مۇداپىئەدە تۇرۇۋاتقان ئالاقىدار نەنشا تاقىم ئاراللىرىدا چەكلىك، زۆرۈر مۇداپىئە ئەسلىھەلىرىنى ئورۇنلاشتۇرۇشى خەلقئارا قانۇننىڭ ھەرقانداق ئىگىلىك ھوقۇقلۇق دۆلەتكە بەرگەن قوغدىنىش ۋە مۇداپىئەلىنىش ھوقۇقىنى ئادا قىلىش بولۇپ، ئەقىلگە سىغمايدىغان يېرى يوق، بۇنىڭ ھەربىيلەشتۈرۈش بىلەن ئالاقىسى يوق.
</S>
<S ID=12643>
مەن تاراتقۇلارنىڭ جۇڭگونىڭ ئارالنى قوغداشتا ماياك قۇرغانلىقىغا، شۇنداقلا قۇرۇلۇش ئالدىدا تۇرۇۋاتقان مېتېئورولوگىيە تەكشۈرۈش، ئالدىن مەلۇمات، بېلىقچىلىق كېمىسىنى شامالدىن مۇداپىئەلىنىش، قۇتقۇزۇش جىددىي ئەسلىھەلىرىگە كۆپرەك دىققەت قىلىشىنى ئۈمىد قىلىمەن، بۇ، جۇڭگونىڭ نەنخەي دېڭىزىدىكى ئەڭ چوڭ قىرغاق دۆلىتى بولۇش سۈپىتى بىلەن خەلقئارا جەمئىيەتنى تەمىنلىگەن ئاممىۋى مۇلازىمەت مەھسۇلاتى ھېسابلىنىدۇ.
</S>
<S ID=12644>
    ۋاڭ يى مۇنداق تەكىتلىدى: ھەربىيسىزلەشتۈرۈش ھەرقايسى تەرەپلەرنىڭ مەنپەئەتىگە ئۇيغۇن بولسىمۇ، ئەمما ھەربىيسىزلەشتۈرۈش پەقەت بىرلا دۆلەتكە قارىتىلمايدۇ، يەنە قوش ئۆلچەم ۋە كۆپ ئۆلچەمنى يۈرگۈزۈشكىمۇ بولمايدۇ.
</S>
<S ID=12645>
نەنخەي دېڭىزىنى ھەربىيسىزلەشتۈرۈش ئالاقىدار ساھەلەر ۋە چەت ئەل دۆلەتلىرىنىڭ بىرلىكتە كۈچ چىقىرىشىغا مۇھتاج.
</S>
<S ID=12646>
بىز ئەمدىلا ئاياغلاشقان ئامېرىكا ـــ شەرقىي-جەنۇبىي ئاسىيا ئەللىرى ئىتتىپاقى رەھبەرلىرىنىڭ برەسمىي يىغىنىنىڭ بىرلەشمە باياناتىغا دىققەت قىلىۋاتىمىز.
</S>
<S ID=12647>
ئامېرىكا تەرەپ بىلەن شەرقىي-جەنۇبىي ئاسىيا ئەللىرى ئىتتىپاقى ھەربىيسىزلەشتۈرۈشنى يولغا قويۇشقا ۋەدە بەرگەن، بۇ ۋەدىنىڭ ئەمەلىشىشىنى ئۈمىد قىلىمىز.
</S>
</TEXT>
/BODY
/DOC