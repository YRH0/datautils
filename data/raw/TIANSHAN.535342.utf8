<DOC>
<DOCID>TIANSHAN.535342</DOCID>
<HEADER>
<CLASS>خەلقئارا</CLASS>
<DATE>2016-07-18 16:08:59</DATE>
</HEADER>
<BODY>
<HEADLINE>
<S ID=33597>
پارك گيۇنخاي تۇنجى قېتىم موڭغۇلىيەدە زىيارەتتە بولدى
</S>
</HEADLINE>
<TEXT>
<S ID=33598>
  يەر شارى تورى خەۋىرى: كورېيە بىرلەشمە ئاگېنتلىقىنىڭ 17-ئىيۇل خەۋەر قىلىشىچە، كورېيە زۇڭتۇڭى پارك گيۇنخاي موڭغۇلىيەدە ئۆتكۈزۈلگەن ئاسىيا-ياۋروپا باشلىقلار يىغىنىغا قاتنىشىش ئۈچۈن تۇنجى قېتىم موڭغۇلىيەدە زىيارەتتە بولغان، نۆۋەتتە ئۇنىڭ تەرجىمىھالى موڭغۇلىيەدىكى نەشرىيات ئەپكارلىرى ۋە ئوقۇرمەنلەرنىڭ دىققىتىنى تارتقان.
</S>
<S ID=33599>
   يەرلىك گېزىت «Udriin Sonin»نىڭ خەۋەر قىلىشىچە، پارك گيۇنخاي موڭغۇلىيەدە زىيارەتتە بولۇۋاتقان مەزگىلىدە ئۇنىڭ «ئۈمىدسىزلىك مېنى تاۋلىدى» تېمىسىدىكى تەرجىمىھالى يەنە بىر قېتىم بازارنى قاپلىغان. ئىگىلىنىشىچە، موڭغۇل يېزىقىدىكى بۇ تەرجىمىھال ئۇلانباتوردىكى تۈرلۈك ماللار سودا سارايلىرى قاتارلىق جايلاردا سېتىلغان بولۇپ، ئوقۇرمەنلەرنىڭ قىزغىن قارشى ئېلىشىغا ئېرىشكەن.
</S>
<S ID=33600>
   خەۋەردە دېيىلىشىچە، كورېيە تارىخىدا پارك گيۇنخاي سىياسىي سەھنىنىڭ ئەڭ يۇقىرى ئورنىغا چىققان ئايال ئىكەن. ئۇ قەيسەر، قابىلىيەتلىك ۋە ئالاھىدە ھۆكۈم چىقىرىش ئىقتىدارى بار شەخس بولغانلىقتىن، بۈگۈنكى كۈنگە كەلگەن.  ئاسىيا قىتئەسىدىن باشقا، دۇنيادا ھوقۇقنىڭ يۇقىرى پەللىسىگە يەتكەن ئاياللار ئىنتايىن ئاز بولۇپ، پارك گيۇنخاي دەل مۇشۇ مەنزىلگە يەتكەن.
</S>
</TEXT>
/BODY
/DOC