<DOC>
<DOCID>TIANSHAN.549698</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-09-18 12:38:21</DATE>
</HEADER>
<BODY>
<HEADLINE>
<S ID=49173>
بورتالا ئوبلاستىنىڭ باقمىچىلىقنى كۆلەملەشتۈرۈش تۈرى مەركەزنىڭ مەبلەغ ياردىمىگە ئېرىشتى
</S>
</HEADLINE>
<TEXT>
<S ID=49174>
   ئابدۇغېنى ھاجىيۇپ خەۋەر قىلىدۇ: بورتالا ئوبلاستلىق تەرەققىيات ۋە ئىسلاھات كومىتېتىدىن ئىگىلىشىمچە، بۇ يىل بورتالا ئوبلاستىدىكى 11 قوي باقمىچىلىق بازىسىنى كۆلەملەشتۈرۈش تۈرى مەركەزنىڭ 5 مىليون 500 مىڭ يۈەن ياردەم مەبلىغىگە ئېرىشكەن.
</S>
<S ID=49175>
بۇ مەبلەغ ئاساسلىقى قوي قوتانلىرىنى كېڭەيتىش، مال دوختۇرلۇق ئۆيى، دېزىنفېكسىيەلەش ئۆيى، ئۇرۇقلاندۇرۇش ئۆيى، قوي قىغىنى يىغىش مەيدانى ۋە ئۈسكۈنە سېتىۋېلىش قاتارلىقلارغا ئىشلىتىلىدىغان بولۇپ، ھەر بىر باقمىچىلىق مەيدانى 500 مىڭ يۈەن ياردەم مەبلىغىگە ئېرىشكەن.
</S>
<S ID=49176>
   جىڭ ناھىيەسىنىڭ داخىيەنزى بازىرىدىكى ‹‹كۆكلەم›› قوي، كالا باقمىچىلىقى كەسپىي ھەمكارلىق كوپىراتىپىغا يېقىندا بارغىنىمدا، كوپىراتىپنىڭ ئۇنىۋېرسال باقمىچىلىق رايونىنى كۆلەملەشتۈرۈش تۈر قۇرۇلۇشىنىڭ باشلانغانلىقىنى كۆردۈم، بۇ ھەمكارلىق كوپىراتىپىنىڭ مەسئۇلى ئەھۋال تونۇشتۇرۇپ مۇنداق دېدى: 30 مو كۆلەمدىكى باقمىچىلىق مەيدانىغا بۇ يىل مەركەزنىڭ 500 مىڭ يۈەن ياردەم مەبلىغىدىن پايدىلىنىپ، 1 مىليون يۈەن مەبلەغ سېلىپ قوتان، سىلوس كۆلچىكى، دېزىنفېكسىيەلەش ئۆيى، ئىشخانا سالىمىز.
</S>
<S ID=49177>
باقمىچىلىق مەيدانى كۆلەملەشكەندىن كېيىن كوپىراتىپنىڭ باقمىچىلىق كۆلىمى كېڭىيىپ، بېقىلىدىغان قوينىمۇ كۆپەيتىمىز.
</S>
<S ID=49178>
   بورتالا ئوبلاستلىق تەرەققىيات ۋە ئىسلاھات كومىتېتى تۇراقلىق مۈلۈك سېلىنمىسى بۆلۈمىنىڭ باشلىقى شاۋ يۈەنشى مۇنداق دېدى: 11 قوي باقمىچىلىق بازىسىنى كۆلەملەشتۈرۈش تۈرى پۈتكەندىن كېيىن، ھەر بىر باقمىچىلىق مەيداندا ھەر يىلى قوتاندىن چىقىرىدىغان قويدا ئەسلىدىكىدىن 1000ى كۆپىيىدۇ.
</S>
<S ID=49179>
بۇنىڭ بىلەن ئوبلاستىمىزنىڭ زامانىۋى چارۋىچىلىقنى تەرەققىي قىلدۇرۇش قەدىمى يەنىمۇ تېزلىتىلىپ، دېھقان – چارۋىچىلارنىڭ كىرىمى ئېشىپ، قوي گۆشى بازارلىرىنى گۆش بىلەن تەمىنلەش كاپالەتكە ئىگە بولىدۇ.
</S>
</TEXT>
/BODY
/DOC