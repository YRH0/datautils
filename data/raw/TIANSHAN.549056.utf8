<DOC>
<DOCID>TIANSHAN.549056</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-09-10 12:34:09</DATE>
</HEADER>
<BODY>
<HEADLINE>
<S ID=48262>
مەكىت ناھىيەسىنىڭ يېرىم يىللىق ساياھەتچىلىكتىن قىلغان كىرىمى 44 مىليون 416 مىڭ يۈەنگە يەتتى
</S>
</HEADLINE>
<TEXT>
<S ID=48263>
   ئىختىيارىي مۇخبىرىمىز غۇلام مەمەت خەۋىرى: مەكىت ناھىيەسىدە بۇ يىل يانۋاردىن ئىيۇنغىچە دولان مەدەنىيىتى ساياھەتچىلىك مەنزىرە رايونى كۈتۈۋالغان ساياھەتچى 131 مىڭ 100 ئادەم (قېتىم) بولۇپ، بۇنىڭدىن قىلغان ئىقتسادىي كىرىم 44 مىليون 416 مىڭ يۈەنگە يەتكەن.
</S>
<S ID=48264>
   مەكىت ناھىيەسى ئاكتىپلىق بىلەن ئىقتىسادىي يېڭى ھالەتكە ماسلىشىپ، ئۈنۈملۈك تەدبىرلەرنى قوللىنىپ، «دولانلىقلار دولاننى ساياھەت قىلىش» پائالىيىتىنى قانات يايدۇرۇپ، تەشۋىقات سالمىقىنى زورايتىپ، پۈتۈن كۈچ بىلەن مەكىت ناھىيەسىنىڭ ساياھەتچىلىك بىر پۈتۈن ئوبرازىنى تىكلىدى، كادىر، ئىشچى-خىزمەتچىلەرنى دوست-بۇرادەر، ئۇرۇق-تۇغقانلىرىنى دولان مەدەنىيىتىنىڭ ئۆزگىچە سېھرىي كۈچى ۋە قۇيۇق مىللىي ئۆرپ-ئادەتلىرىدىن ھۇزۇر ئېلىپ كېتىشكە تەكلىپ قىلىشقا چاقىرىق قىلىپ، تۈرلۈك يوللار بىلەن ساياھەتچىلەرنى جەلپ قىلىپ، بۇ ئارقىلىق دولان مەدەنىيەت ساياھەتچىلىكىنىڭ گۈللەپ ياشنىشىنى ئىلگىرى سۈردى.
</S>
<S ID=48265>
   2012- يىلىدىن بۇيان، مەكىت ناھىيەسىدە دولان يۇرتى، دولان رەسساملار يۇرتى، دولان مەدەنىيەت باغچىسى، دولان كۆلى قاتارلىق ساياھەت مەنزىرە رايونلىرىغا 400 مىليون يۈەن مەبلەغ سېلىنىپ، N39 قۇملۇق ئىكسپېدىتسىيە ئالاھىدە ساياھىتى، دۆلەت دەرىجىلىك قۇملۇق باغچىسى، تاڭ ۋاڭخۇ نەم يەر باغچىسى قۇرۇلۇشى قاتارلىقلار ئېلىپ بېرىلدى.
</S>
<S ID=48266>
دولان يۇرتى، دولان مەدەنىيەت باغچىسى، دولان مەدەنىيەت مەيدانى قاتارلىق ئورۇنلار دۆلەت AAA دەرىجىلىك مەنزىرە رايونى، دولان رەسساملار يۇرتى دۆلەت AAAA دەرىجىلىك ساياھەت مەنزىرە رايونى بولۇپ باھالاندى.
</S>
<S ID=48267>
   مەكىت ناھىيەسى يەنە دولان مەدەنىيەت باغچىسىنىڭ ئۈچىنچى باسقۇچلۇق قۇرۇلۇشى، قۇملۇق ئېكسپېدىتسىيە ئالاھىدە ساياھەت بازىسى، دۆلەت دەرىجىلىك قۇملۇق نەم يەر باغچىسى قاتارلىق ساياھەت مەنزىرە نۇقتىلىرىنىڭ قۇرۇلۇش قەدىمىنى تېزلىتىپ، بۇ يىل ئىچىدە پۈتۈن كۈچ بىلەن بارلىق مەنزىرە نۇقتىلىرىنى قۇرۇپ چىقىپ، AAAA دەرىجىلىك ساياھەت مەنزىرە رايونى بولۇشقا ئىلتىماس سۇنۇپ، مەدەنىيەت ساياھەتچىلىكى بىلەن كەسىپلەرنىڭ بىرلەشمە تەرەققىياتىنى ئىلگىرى سۈرۈپ، مەكىت ناھىيەسىدىكى ھەر مىللەت ئاممىسىنىڭ نامراتلىقتىن بالدۇرراق قۇتۇلۇشىغا ياردەم بەرمەكچى بولغان.
</S>
</TEXT>
/BODY
/DOC