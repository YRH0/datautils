<DOC>
<DOCID>TIANSHAN.566738</DOCID>
<HEADER>
<CLASS>پەن – مائارىپ</CLASS>
<DATE>2016-11-22 16:47:28</DATE>
</HEADER>
<BODY>
<HEADLINE>
<S ID=60958>
خوتەن ناھىيەلىك مائارىپ ئىدارىسى ئىنچىكە ئىشلارنى ئەستايىدىل ئىشلەپ، ئەل قەلبىنى مايىل قىلدى
</S>
</HEADLINE>
<TEXT>
<S ID=60959>
 سادىق ئىمىر خەۋەر قىلىدۇ: خوتەن ناھىيەلىك مائارىپ ئىدارىسىدىن ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى بىلەن بۇ ناھىيەنىڭ باغچى بازىرى تۆۋەنقاش كەنتىدە تۇرۇشلۇق كادىرلار كەنت ‹‹ئىككى كومىتېتى››غا ھەمكارلىشىپ، مەسلىھەتچىلىك، ياردەمچىلىك رولىنى تولۇق جارى قىلدۇرۇپ، كەنت دەرىجىلىك تەشكىلاتلار قۇرۇلۇشىنى كۈچەيتىپ، ئاممىغا ئەتراپلىق مۇلازىمەت قىلىشنى كىچىك ئىشلاردىن باشلاپ، ئىنچىكە ئىشلارنى ئەستايىدىل قىلىپ، ئەل قەلبىنى مايىل قىلدى.
</S>
<S ID=60960>
 بۇ خىزمەت گۇرۇپپىسى كەنت ‹‹ئىككى كومىتېتى›› بىلەن بىرلىكتە ئۆگىتىش، ياردەم بېرىش ۋە يېتەكلەش، باشقۇرۇش ۋە تەربىيەلەپ يېتىشتۈرۈشنى كۈچەيتىپ، ‹‹ئىككىنى ئۆگىنىش، بىر بولۇش›› ۋە ‹‹ئۈچنى تەرتىپكە سېلىش›› تەربىيە پائالىيىتىگە بىرلەشتۈرۈپ، كەنت كادىرلىرى، پارتىيە ئەزالىرىغا تەشكىلىي ئىنتىزام، خىزمەت ئىستىلى، سىياسىي پەرق ئېتىش ئىقتىدارى جەھەتتىكى تەربىيەنى كۈچەيتىپ، ئۇلارنىڭ ئومۇمىي ساپاسىنى ئۆستۈرۈپ، ئامما ئارىسىدىكى باشلامچىلىق، نەمۇنىلىك، ئاۋانگارتلىق رولىنى جارى قىلدۇردى؛ رەھبەرلىك كوللېكتىپىنىڭ ئۇيۇشۇشچانلىقى، ئىناق – ئىتتىپاقلىقىنى ئىلگىرى سۈرۈپ، قانۇن بويىچە ھاكىمىيەت يۈرگۈزۈش، پىرىنسىپ بويىچە ئىش بېجىرىش ئىقتىدارىنى ئۆستۈرۈپ، كەنت ‹‹ئىككى كومىتېتى››نىڭ كەنت ئاھالىلىرى ئارىسىدىكى ئوبرازىنى ياخشىلاشقا كۈچ چىقاردى؛ كەنت ئاھالىلىرىگە پىلانلىق، تەشكىللىك، سىستېمىلىق ھالدا پارتىيەنىڭ مىللەتلەر ئىتتىپاقلىقىنى كۈچەيتىپ، ئىجتىمائىي مۇقىملىقنى ساقلاش، زامانىۋى مەدەنىيەتنى يېتەكچى قىلىپ، ئەسەبىيلىكنى تۈگىتىش جەھەتتىكى فاڭجېن – سىياسەتلىرىنى يەتكۈزۈپ، كەنت ئاھالىلىرىنىڭ ئىدىيە – تونۇشىنى ئايدىڭلاشتۇرۇپ، ئەسەبىي ئىدىيەنىڭ تەسىرىنى تەلتۆكۈس تازىلاشقا ئاساس سالدى؛ بولۇپمۇ دائىملىق تەربىيەلەش خىزمىتىنى ئالاھىدە چىڭ تۇتۇپ، سىياسەتنى يېتەكچى، تەربىيەنى ئاساس قىلىش پىرىنسىپى بويىچە پارتىيەنىڭ مىللەت، دىن سىياسىتى، مىللەتلەر ئىتتىپاقلىقى نىزامى، قانۇن – تۈزۈم تەشۋىقاتىنى كۈچەيتىپ، كەنت ئاھالىلىرى يولۇققان مەسىلىلەرگە قانۇن – تۈزۈم، بەلگىلىمىلەرنى چىقىش قىلغان ھالدا مەسلىھەت بېرىپ، كەنت ئاھالىلىرىنى قانۇن بويىچە ئىش كۆرۈشكە يېتەكلەپ، ئۇلارنىڭ ئىدىيە – ئېڭىنى توغرىلاپ، مۇقىمسىزلىقنىڭ يىلتىزىنى تازىلاپ، ئەسەبىي ئىدىيەنىڭ تەسىرىنى تۈگىتىپ، ئەبەدىي ئەمىنلىكنى ئىشقا ئاشۇرۇپ، خەلق تۇرمۇشىنى ياخشىلاشنىڭ ئاساسىنى كۈچەيتتى؛ ھەر خىل چىگىش، مۇرەككەپ مەسىلىلەرنى ھەل قىلىپ، تۈرلۈك زىددىيەت – ماجىرالارنىڭ ئۈنۈملۈك ئالدىنى ئالدى.
</S>
<S ID=60961>
 تۆۋەنقاش كەنتىدە كىشى بېشىغا 0.49 مودىن يەر توغرا كېلەتتى، كەنت ئاھالىلىرىنىڭ ئاساسلىق يېزا ئىگىلىك كەسىپ تۈرى، شۇنداقلا ئاساسلىق كىرىم مەنبەسى بولغان ئەنئەنىۋى ياڭاقچىلىقنىڭ ئۈنۈمى دېگەندەك ئەمەس ئىدى.
</S>
<S ID=60962>
كەنت ئاھالىلىرى ياڭاق ئارىسىغا بۇغداي، قوناقنى كىرىشتۈرۈپ تېرىشنى ئاساس قىلاتتى، كونا ياڭاق دەرەخلىرى يوغىناپ، مېۋە ھوسۇلى كېمىيىپ كەتكەندىن باشقا، زىرائەتنىڭ ھوسۇلىغىمۇ تەسىر يەتكۈزگەنىدى؛ خىزمەت گۇرۇپپىسىدىكىلەر كەنت كادىرلىرى بىلەن بىرلىكتە يەر قىس، دېھقانلارنىڭ كىرىمى تۆۋەن بولۇش ئەھۋالىغا ئاساسەن، ياڭاقچىلىقنى ئاساس قىلغان ئالاھىدە باغۋەنچىلىك ۋە ياڭاق پىششىقلاش كەسپىنى راۋاجلاندۇرۇش ئارقىلىق كەنت ئاھالىلىرىنىڭ كىرىمىنى كۆپەيتىش پىلانىنى ئوتتۇرىغا قويۇپ، كەنت ئاھالىلىرىنى كونا ياڭاقلىق باغلارنى ئۆزگەرتىش بويىچە شالاڭلاشتۇرۇش، ياڭاق دەرەخلىرىنى ئۇلاپ سورتىنى ياخشىلاشقا يېتەكلەپ، ياڭاق دەرەخلىرىنى كەستۈرۈپ، سورتلۇق ياڭاققا ئۇلاتقۇزدى؛ كەنت بويىچە كۆلەملەشكەن ئالتە ياڭاق پىششىقلاش، سېتىش كارخانىسى، 20 ئائىلىۋى ياڭاق پىششىقلاش، سېتىش كارخانىسىنىڭ تەرەققىياتىغا تۈرتكە بولۇپ، كەنت ئاھالىلىرىنىڭ ياڭاقچىلىق بىلەن كىرىمىنى كۆپەيتىشىگە تۈرتكە بولدى.
</S>
<S ID=60963>

</S>
</TEXT>
/BODY
/DOC