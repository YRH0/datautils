<DOC>
<DOCID>TIANSHAN.518008</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-15 18:09:32</DATE>
</HEADER>
<BODY>
<HEADLINE>
<S ID=25346>
باھاردا تارقىتىلغان تولۇقلىما دېھقانلارغا ‹‹قۇۋۋەت›› تولۇقلىدى
</S>
</HEADLINE>
<TEXT>
<S ID=25347>
   شايار ناھىيەسىنىڭ قىزىل بايراق بازىرى بورىقاي كەنت قورۇسىنىڭ ئىچى يېقىنقى بىرقانچە كۈندىن بۇيان، قاينام – تاشقىنلىققا چۆمدى.
</S>
<S ID=25348>
2015 – يىللىق ئاخىرقى قېتىملىق پاختا تولۇقلىما پۇلىنى ئېلىش ئۈچۈن ئايىغى ئۈزۈلمەي كېلىۋاتقان دېھقانلارنىڭ چېھرىدە تەبەسسۇم جىلۋە قىلاتتى.
</S>
<S ID=25349>
ئەتىيازلىق تېرىلغۇ باشلىنىش ئالدىدا پاختا تولۇقلىما پۇلىنى دېھقانلارنىڭ قولىغا تېزرەك تەگكۈزۈش ئۈچۈن، كەنتنىڭ بوغالتىرى ئابلا توختى كەنت، گۇرۇپپا كادىرلىرىنىڭ ھەمكارلىقىدا ئۇدا ئۈچ كۈن ئارام ئالماي، دېھقانلارغا پاختا تولۇقلىما پۇلى تارقاتتى.
</S>
<S ID=25350>
ئۇ مۇنداق دېدى: بۇلتۇر كەنتىمىزدە 8331 مو كېۋەز تېرىلغانىدى، كەنتىمىزدىكى دېھقانلار بۇ قېتىمدىلا 4 مىليون 25 مىڭ يۈەن پاختا تولۇقلىما پۇلى ئالدى.
</S>
<S ID=25351>
1 – قېتىمدا 1 مىليون 207 مىڭ يۈەن تولۇقلىما تارقىتىلغانىدى.
</S>
<S ID=25352>
گەرچە مەن بىرقانچە كۈن ئارام ئالالمىغان بولساممۇ، دېھقانلارغا تولۇقلىما پۇلنى خاتاسىز، ۋاقتىدا تەگكۈزگىنىمدىن خۇشال.
</S>
<S ID=25353>
   ئۇقۇشىمىزچە، ھازىر شايار ناھىيەسىدە ئەتىيازلىق تېرىلغۇ ئومۇميۈزلىك باشلانغان بولۇپ، باھاردا تارقىتىلغان بۇ قېتىملىق پاختا تولۇقلىما پۇلى ناھىيەدىكى ‹‹قولى قىسقا›› دېھقانلارنىڭ ئەتىيازلىق تېرىلغۇغا كېرەكلىك ئەشيالارنى سېتىۋېلىشىغا ئىقتىسادىي جەھەتتىن ‹‹قۇۋۋەت تولۇقلاش›› رولىنى ئوينىغان.
</S>
<S ID=25354>
‏
</S>
</TEXT>
/BODY
/DOC