<DOC>
<DOCID>TIANSHAN.554096</DOCID>
<HEADER>
<CLASS>پەن – مائارىپ</CLASS>
<DATE>2016-09-30 12:11:54</DATE>
</HEADER>
<BODY>
<HEADLINE>
<S ID=51494>
توققۇزتارا ناھىيەسىدە يەسلىگە كىرىش تەس بولۇش ھالىتىگە خاتىمە بېرىلدى
</S>
</HEADLINE>
<TEXT>
<S ID=51495>
   ئىختىيارىي مۇخبىرىمىز دىلنۇر ئابدۇكېرىم خەۋىرى: يېقىنقى يىللاردىن بۇيان، توققۇزتارا ناھىيەسى ئوقۇشتىن بۇرۇنقى مائارىپنى چىڭ تۇتۇپ، سېلىنمىنى ئاشۇرۇپ، دېھقان-چارۋىچىلارنىڭ ئوقۇش يېشىغا توشمىغان پەرزەنتلىرىنىڭ ئۆز يېرىدە يەسلى مائارىپىدىن بەھرىمەن بولۇشىغا كاپالەتلىك قىلدى.
</S>
<S ID=51496>
   بۇ ناھىيەنىڭ ئاغارسىن بازىرى قوشياغاچ كەنتى ۋە تايتۇرغان كەنتلىرىدە ئىلگىرى يەسلى يوق ئىدى.
</S>
<S ID=51497>
ئاتا–ئانىلار بالىلىرىنى ئۈچ كىلومېتىر يىراقلىقتىكى يېزا-بازار يەسلىلىرىگە ئاپىراتتى. 
</S>
<S ID=51498>
دېھقان–چارۋىچىلارنىڭ بۇ قىيىنچىلىقىنى ھەل قىلىش ئۈچۈن، توققۇزتارا ناھىيەسى بۇ يىل 1 مىليون 520 مىڭ يۈەن مەبلەغ سېلىپ، ئاغارسىن بازىرىنىڭ قوشياغاچ كەنتىگە قوش تىللىق بالىلار باغچىسى قۇردى.
</S>
<S ID=51499>
3 مىليون 370 مىڭ يۈەن مەبلەغ سېلىنغان تايتۇرغان كەنتى يەسىلىسىدە قۇرۇلۇش قىلىنىۋاتقان بولۇپ، بۇ قۇرۇلۇشنى 2017-يىلى ئىشلىتىشكە تاپشۇرۇش پىلانلانغان.
</S>
<S ID=51500>
   ناھىيەلىك مائارىپ ئىدارىسى يەسلى مائارىپى مەسئۇلى چى خەييەن مۇنداق دېدى: بىز يەسلى مائارىپىغا ئالاھىدە كۆڭۈل بۆلۈپ، قاتتىق دېتال قۇرۇلۇشىنى چىڭ تۇتتۇق.
</S>
<S ID=51501>
ھازىرغىچە ناھىيەدە بار بولغان يەسلى 37 بولۇپ، يەسلىگە كىرگەن بالىلارنىڭ سانى 7201 نەپەرگە يەتتى.
</S>
</TEXT>
/BODY
/DOC