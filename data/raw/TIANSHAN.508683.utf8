<DOC>
<DOCID>TIANSHAN.508683</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-11 20:53:00</DATE>
</HEADER>
<BODY>
<HEADLINE>
<S ID=19454>
ئۇچتۇرپان ناھىيەسى قوغداش خاراكتېرلىك تېرىقچىلىق تۈرىنى يولغا قويدى
</S>
</HEADLINE>
<TEXT>
<S ID=19455>
    ئابدۇسالام نىياز، جاۋ لىنا خەۋەر قىلىدۇ: ئاپتونوم رايون بويىچە قوغداش خاراكتېرلىك تېرىقچىلىق تۈرى زىرائەت قالدۇق ئوت – چۆپلىرىنى ئېتىزدا قالدۇرۇش، چوڭقۇر بوشىتىش مەشغۇلاتىنى ئاساس قىلغان تېرىقچىلىق تېخنىكىسىنى داۋاملىق كېڭەيتىش تۈرى يېقىندا ئۇچتۇرپان ناھىيەسىدە يولغا قويۇلدى.
</S>
<S ID=19456>
   بۇ ناھىيە جەنۇبىي شىنجاڭدىكى بىردىنبىر سىناق نۇقتا ناھىيەسى بولۇش سۈپىتى بىلەن بۇ يىل قوغداش خاراكتېرلىك تېرىقچىلىق ئۈلگە رايونىدىن 5000 مو يەرنى تەييارلاپ، 40 مىڭ مو يەرنى چوڭقۇر بوشىتىشنى پىلانلىدى.
</S>
<S ID=19457>
   ئۇقۇشىمچە، تېرىلغۇ يەرنى چوڭقۇر ئاغدۇرۇش تېخنىكىسىنى قوللانغاندا يەرنىڭ چوڭقۇر قاتلىمىدا يېتەرلىك سۇ تەركىبىنى ساقلاپ، تېرىلغۇ قەۋىتى قۇرۇلمىسىنى ياخشىلىغىلى ھەم نەملىك ساقلاش مەقسىتىگە يەتكىلى بولىدىكەن.
</S>
<S ID=19458>
بوشىتىلغان يەرنىڭ چوڭقۇرلۇقى چوقۇم 40 سانتىمېتىرغا يېتىشى كېرەك ئىكەن، بۇ ئىلگىرىكى 25 سانتىمېتىرلىق بوشىتىش چوڭقۇرلۇقىدىن خېلى پەرقلىنىدىكەن. بۇ تېخنىكا قوللىنىلغان تەجرىبە ئېتىزىنىڭ ھەر موسىغا 30 يۈەندىن تولۇقلىما بېرىلىدىكەن.
</S>
<S ID=19459>
‏
</S>
</TEXT>
/BODY
/DOC