<DOC>
<DOCID>TIANSHAN.513693</DOCID>
<HEADER>
<CLASS>ئۈرۈمچى</CLASS>
<DATE>2016-03-29 16:45:52</DATE>
</HEADER>
<BODY>
<HEADLINE>
<S ID=22664>
خەلقنىڭ كۆڭلىنى ئىللىتقان ئاممىغا قولايلىق دورا ساندۇقى
</S>
</HEADLINE>
<TEXT>
<S ID=22665>
   شەھەر ئىستېمالى سەھەر گېزىتى خەۋىرى: «ئاممىۋى ئاپتوبوسقا قان توختىتش چاپلىقى، كۆڭۈل ئېلىشىشنىڭ ئالدىنى ئالىدىغان دورا، تېز ئۈنۈم بېرىدىغان قۇتقۇزۇش دورىلىرى سەپلىنىپ، ئەلا مۇزىمەتتىن ھەممەيلەن خۇشال بولدى...»
</S>
<S ID=22666>
28-مارت، ئۈرۈمچى شەھەر ئاھالىسى ۋاڭ خەيدۇڭ 512-يول ئاممىۋى ئاپتوبۇسىغا ئولتۇرغاندا ئىختىيارسىز ھالدا شوپۇر ئورۇندىقىنىڭ كەينىدىكى يول كۆرسەتكۈچ تاختىسىغا يېزىلغان سەمىمىي ئەسكەرتىشكە كۆزى چۈشتى.
</S>
<S ID=22667>
ئەسكەرتىشتە، ئەگەر سىز ئاممىۋى ئاپتوبۇسقا ئولتۇرغاندا يۈرىكىڭىز ساقسىز بولۇش، كۆڭۈل ئېلىشىشتەك ئەھۋاللار بايقالسا دەرھال شوپۇرغا مەلۇم قىلىڭ، شوپۇر سىزنى ھەقسىز ھالدا جىددىي ئالدىنى ئېلىش دورىلىرى بىلەن تەمىنلەيدۇ، دەپ يېزىلغان ئىدى.
</S>
<S ID=22668>
    مۇخبىرنىڭ 512-يول ئاممىۋى ئاپتوبۇس ئەترىتىدىن ئىگىلىشىچە، ئاممىغا قولايلىق دورا ساندۇقىنى سەپلەش ئەڭ ئاۋۋال 512-يول ئاممىۋى ئاپتوبوس شوپىرى ما جىنلۇڭنىڭ ئويلاپ تاپقان چارىسى بولۇپ، ئۇ ئۆز يېنىدىن پۇل چىقىرىپ بىر قانچە جىددىي ئەھۋالنىڭ ئالدىنى ئېلىش دورىلىرىنى سېتىۋېلىپ، ئاممىۋى ئاپتوبوستىكى يولۇچىلارنىڭ جىددىي ئەھۋالغا يولۇققاندا ئىشلىتىشىگە قولايلىق ياراتقان.
</S>
<S ID=22669>
بۇ ئەھۋالدىن باشقىلارمۇ خەۋەر تېپىپ ما جىنلۇڭنىڭ چارىسىنى قوللىغان. نۆۋەتتە، 512-يولدىكى 11 ئاممىۋى ئاپتوبۇسىنىڭ ھەممىسىدە ئاممىغا قولايلىق دورا ساندۇقى سەپلەنگەن.
</S>
</TEXT>
/BODY
/DOC