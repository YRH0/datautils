<DOC>
<DOCID>TIANSHAN.552841</DOCID>
<HEADER>
<CLASS>شىنجاڭ</CLASS>
<DATE>2016-09-26 10:48:57</DATE>
</HEADER>
<BODY>
<HEADLINE>
<S ID=50454>
قومۇشتا ئىشلەنگەن رەسىم ‹‹ئون ئىككى مۇقام››
</S>
</HEADLINE>
<TEXT>
<S ID=50455>
مۇبارەك ئىسمائىل
</S>
<S ID=50456>
   شىنجاڭدا كىشى قانچە ئاڭلىسىمۇ زېرىكمەيدىغان ئاجايىپ سېھرىي كۈچكە ئىگە بىر مىللىي مۇزىكا بار، ئۇ بولسىمۇ ‹‹ئۇيغۇر ئون ئىككى مۇقامى››، مېنىڭ يايمامدىكى شىنجاڭ مەدەنىيىتىنى، بولۇپمۇ ئۇيغۇر مەدەنىيىتىنى ئەكس ئەتتۈرگەن قومۇشتا ئىشلەنگەن ‹‹ئۇيغۇر ئون ئىككى مۇقامى›› ناملىق رەسىم كۆرگەزمە ئەھلىنى مەپتۇن قىلدى، دېدى قومۇش رەسىمى لايىھەلىگۈچى شۈ شياڭ.
</S>
<S ID=50457>
   5 – نۆۋەتلىك جۇڭگو ئاسىيا – ياۋروپا كۆرگەزمىسىدە، باغراش ناھىيەسى كۆرگەزمىگە قاتناشتۇرغان قومۇشتا ئىشلەنگەن ‹‹ئۇيغۇر ئون ئىككى مۇقامى›› ناملىق رەسىم ۋە قومۇش ھۈنەر – سەنئىتى دۆلەت ئىچى – سىرتىدىن كەلگەن مېھمانلارنىڭ دىققىتىنى تارتتى.
</S>
<S ID=50458>
   ئۇقۇشىمچە، شىنجاڭ ئۇيغۇر مەدەنىيىتىنىڭ ناماياندىلىك بەلگىسى بولغان ‹‹ئۇيغۇر ئون ئىككى مۇقامى›› ئەكس ئەتتۈرۈلگەن قومۇش رەسىمنىڭ ئۇزۇنلۇقى 1.2 مېتىر، كەڭلىكى 0.9 مېتىر بولۇپ، ئۇنى ئۇيغۇر، خەنزۇ، موڭغۇل، خۇيزۇ مىللىتىدىن تەركىب تاپقان بەش خەلق سەنئەتكارى بىر ئاي ۋاقىت سەرپ قىلىپ ياساپ چىقىپتۇ.
</S>
<S ID=50459>
رەسىمدىكى چىنلىق تۇيغۇسى ۋە بەدىئىي گۈزەللىك ئىختىيارسىز كىشىنى ئۆزىگە تارتماي قالمايدىكەن.
</S>
<S ID=50460>
   شۈ شياڭ مۇنداق دېدى: مەملىكەتنىڭ ھەر قايسى جايلىرىدىن كەلگەن ساياھەتچىلەرگە ‹‹ئۇيغۇر ئون ئىككى مۇقامى››نى يەنىمۇ تونۇتۇش، شىنجاڭ خەلقىنىڭ دوستلۇقىنى ھېس قىلدۇرۇش مەقسىتىدە بۇ ئەسەرنى لايىھەلىدىم.
</S>
<S ID=50461>
   ئۇنىڭ دېيىشىچە، ئۇ بۇ قېتىمقى كۆرگەزمىگە ئەنئەنىۋى قومۇش ھۈنەر – سەنئەت رەسىمىدىن باشقا يەنە قومۇش ئۈستەل كالېندارى، قومۇش بېزەك قاتارلىق ئەسەرلەرنىمۇ ئېلىپ كەپتۇ.
</S>
<S ID=50462>
بۇنىڭدىن كېيىن ئۇ ئەسەرلىرىگە تېخىمۇ كۆپ شىنجاڭ ئامىلىنى كىرگۈزۈپ، شىنجاڭنىڭ ئۆزگىچە مەدەنىيىتىنى دۇنياغا نامايان قىلىدىكەن.
</S>
<S ID=50463>
‏
</S>
</TEXT>
/BODY
/DOC