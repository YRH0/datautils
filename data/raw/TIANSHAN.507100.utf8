<DOC>
<DOCID>TIANSHAN.507100</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-08 18:44:58</DATE>
</HEADER>
<BODY>
<HEADLINE>
<S ID=18404>
تاجىك ئاياللىرى ئەنئەنىۋى قول ھۈنىرىگە تايىنىپ كىرىمىنى كۆپەيتتى
</S>
</HEADLINE>
<TEXT>
<S ID=18405>
   مۇختەر نۇرمۇھەممەد خەۋەر قىلىدۇ: ئاقتۇ ناھىيەسىنىڭ تارتاجىك يېزىسىدىكى تاجىك ئاياللىرى قول ھۈنەرۋەنچىلىك ھەمكارلىق كوپىراتىپلىرىدا تاجىكلارنىڭ ئەنئەنىۋى قول ھۈنەر بۇيۇملىرىنى ئىشلەپ، كىرىمىنى كۆپەيتتى.
</S>
<S ID=18406>
   2014 – يىلى 2 – ئايدا قۇرۇلغان ئاقتۇ ناھىيەسىدىكى ‹‹نادىر›› قول ھۈنەرۋەنچىلىك ھەمكارلىق كوپىراتىپى تاجىكلارنىڭ ئەنئەنىۋى قول ھۈنەر بۇيۇملىرىنى ئىشلەيدىغان بولۇپ، بۇ ھەمكارلىق كوپىراتىپىدىكى 30دىن ئارتۇق ئايال بۇلتۇر تاجىكلارنىڭ 40 خىلدىن ئارتۇق كەشتە بۇيۇمىنى ئىشلەپچىقىرىپ، 200 مىڭ يۈەندىن ئارتۇق كىرىم قىلدى.
</S>
<S ID=18407>
تاشبۈۋى قۇربان بۇلتۇر ھەمكارلىق كوپىراتىپىدا ئىشلەپ، 20 مىڭ يۈەن كىرىم قىلدى، ئۇ مۇنداق دېدى: ئىلگىرى تىرىقچىلىق قىلىپ، چارۋا بېقىپ، يىلدا ئاران نەچچە مىڭ يۈەن كىرىم قىلاتتىم.
</S>
<S ID=18408>
ھەمكارلىق كوپىراتىپىغا ئەزا بولغاندىن بۇيان كىرىمىم نەچچە ھەسسە ئاشتى، تۇرمۇش شارائىتىممۇ كۆرۈنەرلىك ياخشىلاندى.
</S>
<S ID=18409>
   ئۇقۇشىمچە، بۇ يېزا تاجىك ئاياللىرىنىڭ كەشتە بۇيۇملىرى ئىشلەشكە ماھىر بولۇشتەك ئالاھىدىلىكىنى چىقىش قىلىپ، قول ھۈنەرۋەنچىلىك ھەمكارلىق كوپىراتىپى قۇرۇش ئارقىلىق كەشتە بۇيۇملىرىنى ئىشلەشنى كۆلەملەشتۈرگەن.
</S>
<S ID=18410>
ھازىر يېزا بويىچە قول ھۈنەرۋەنچىلىك ھەمكارلىق كوپىراتىپى ئۈچكە، ئەزالىرى 100دىن كۆپرەككە يېتىپ، ئۇلارنىڭ قول ھۈنەرۋەنچىلىكتىن قىلغان ئوتتۇرىچە كىرىمى 5000 يۈەندىن ئاشقان.
</S>
<S ID=18411>
‏
</S>
</TEXT>
/BODY
/DOC