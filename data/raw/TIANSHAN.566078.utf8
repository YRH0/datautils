<DOC>
<DOCID>TIANSHAN.566078</DOCID>
<HEADER>
<CLASS>شىنجاڭ</CLASS>
<DATE>2016-11-20 14:44:49</DATE>
</HEADER>
<BODY>
<HEADLINE>
<S ID=60578>
شىنجاڭ كۆرگەزمە ئۆمىكى 2016 – يىللىق جۇڭگو خەلقئارا ساياھەت يەرمەنكىسىگە قاتناشتى
</S>
</HEADLINE>
<TEXT>
<S ID=60579>
 ‹‹خېلىدىن بېرى گۈزەل شىنجاڭغا تەلپۈنۈپ كەلدىم، ئۆزۈم ئاپتوموبىل ھەيدەپ شىنجاڭغا بېرىپ ساياھەت قىلىش ئويۇم بار››،دېدى 11 – ئاينىڭ 11 – كۈنى چۈشتىن بۇرۇن شاڭخەي خەلقئارا كۆرگەزمە مەركىزىگە 2016 – يىللىق جۇڭگو خەلقئارا ساياھەت يەرمەنكىسىگە قاتنىشىش مەقسىتىدە گۈيجۇدىن كەلگەن دەي لې شىنجاڭ كۆرگەزمە ئۆمىكىنىڭ يايما ئورنى ئالدىدا قەدىمىنى خېلى ئۇزاققىچە توختىتىپ.
</S>
<S ID=60580>
ئۇ:‹‹ئاپتوموبىل ھەيدەپ شىنجاڭغا ساياھەتكە بارغىنىمنى خەۋەر قىلىپ يېزىپ، تېخىمۇ كۆپ كىشىنىڭ شىنجاڭغا ساياھەتكە بېرىشىغا تۈرتكە بولۇشنى ئۈمىد قىلىمەن››، دېدى.
</S>
<S ID=60581>
 جۇڭگو خەلقئارا ساياھەت يەرمەنكىسى ئاسىيا بويىچە ئەڭ چوڭ كەسپىي ساياھەت يەرمەنكىسى بولۇپ، يىلدا بىر نۆۋەت ئۆتكۈزۈلىدۇ.
</S>
<S ID=60582>
بۇ نۆۋەتلىك يەرمەنكىدە شىنجاڭ كۆرگەزمە ئۆمىكى ئىلى قازاق ئاپتونوم ئوبلاستى، ئۈرۈمچى شەھىرى، سانجى خۇيزۇ ئاپتونوم ئوبلاستى، بايىنغولىن موڭغۇل ئاپتونوم ئوبلاستى، قەشقەر ۋىلايىتى، خوتەن ۋىلايىتى قاتارلىق سەككىز ۋىلايەت، ئوبلاست، شەھەر ۋە شىنجاڭ ‹‹غەربىي دىيار›› دۆلەت ساياھەت كوپىراتىپى، شىنجاڭ ‹‹كاڭخۇي›› دۆلەت ساياھەت كوپىراتىپى قاتارلىق ساياھەت كوپىراتىپلىرىدىن كەلگەن 300 كىشىدىن تەشكىللەنگەن بولۇپ، يەرمەنكە كۆلىمى ئۆتكەن ھەر نۆۋەتتىكىدىن چوڭ بولغان.
</S>
<S ID=60583>
 شىنجاڭ چىلىنىغا ئېغىز تېگىش، خوتەننىڭ قاشتېشىدىن ھۇزۇرلىنىش ۋە باھالاش، ساياھەت لىنىيەلىرىدىن مەسلىھەت سوراش ...
</S>
<S ID=60584>
شىنجاڭ يايما ئورنىنىڭ مول ساياھەت مەھسۇلاتلىرى ۋە ئۆزگىچە ساياھەت لىنىيەلىرى، شۇنىڭدەك مىللىيچە ناخشا – ئۇسسۇللار كۆرگەزمىگە كەلگەنلەرنى ئالاھىدە جەلپ قىلدى.
</S>
<S ID=60585>
 ‹‹يەرمەنكىگە كەلگەن سودىگەرلەر، شەھەر ئاھالىلىرىگە بايىنغولىن موڭغۇل ئاپتونوم ئوبلاستى ۋە شىنجاڭنى تونۇشتۇرىمىز، ئۇلار جەزمەن بايىنغولىن موڭغۇل ئاپتونوم ئوبلاستىنى، شىنجاڭنى ياخشى كۆرۈپ قالىدۇ››، دېدى بايىنغولىن موڭغۇل ئاپتونوم ئوبلاستلىق ساياھەت ئىدارىسىنىڭ باشلىقى ما يەنچېڭ زىيارىتىمنى قوبۇل قىلىپ.
</S>
<S ID=60586>
ئۇ: بۇ قېتىمقى يەرمەنكىگە بايىنبۇلاق مەنزىرە رايونى تۇنجى قېتىم دۆلەت 5A دەرىجىلىك ساياھەت رايونى دېگەن سالاھىيەت بىلەن قاتناشتى، بايىنبۇلاق مەنزىرە رايونى بىلەن بىرلا ۋاقىتتا دۆلەت 5A دەرىجىلىك ساياھەت رايونى دېگەن سالاھىيەتكە ئېرىشكەن قاراجول مەنزىرە رايونىمۇ ساياھەت لىنىيەسى مەھسۇلاتى ۋە مەنزىرىلىك گۈزەل جايلىرىنى تونۇشتۇردى.
</S>
<S ID=60587>
 ‹‹ئېتىبار كارتىمىزغا ئېرىشكەن ساياھەتچىلەر شىنجاڭدىكى مەنزىرە رايونلىرىنى يېرىم باھادا ياكى ھەقسىز ساياھەت قىلىش پۇرسىتىگە ئېرىشەلەيدۇ››، دېدى شىنجاڭ ‹‹غەربىي دىيار›› دۆلەت ساياھەت كوپىراتىپى چەكلىك مەسئۇلىيەت شىركىتىنىڭ مۇئاۋىن باش دىرېكتورى سەي چياڭ.
</S>
<S ID=60588>
ئۇ: ‹‹بۇ قېتىمقى يەرمەنكىدە ساياھەت كوپىراتىپىمىز شاڭخەي شەھىرى ئاھالىسىگە 100 مىڭغا يېقىن ساياھەت ئېتىبار كارتىسى تارقىتىپ، تېخىمۇ كۆپ شاڭخەيلىكنى شىنجاڭغا كېلىپ ساياھەت قىلىشقا رىغبەتلەندۈرىدۇ›› دېدى.
</S>
</TEXT>
/BODY
/DOC