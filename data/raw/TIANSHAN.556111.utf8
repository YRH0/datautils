<DOC>
<DOCID>TIANSHAN.556111</DOCID>
<HEADER>
<CLASS>ئۈرۈمچى</CLASS>
<DATE>2016-10-13 10:50:57</DATE>
</HEADER>
<BODY>
<HEADLINE>
<S ID=53202>
‹‹تەڭرىتاغ بۇلۇتى›› ئۈرۈمچى بۇلۇت ھېسابلاش كەسىپلەر بازىسىغا ئۇل سېلىندى
</S>
</HEADLINE>
<TEXT>
<S ID=53203>
   لى لىن خەۋەر قىلىدۇ: ئاپتونوم رايوننىڭ ‹‹تەڭرىتاغ بۇلۇتى›› پىلانىدىكى يادرولۇق كەسىپلەر رايونى ئۈرۈمچى بۇلۇت ھېسابلاش كەسىپلىرى بازىسىغا 10 – ئۆكتەبىر ئۇل سېلىندى.
</S>
<S ID=53204>
بۇ بازا پۈتكەندىن كېيىن، يىپەك يولى ئىقتىساد بەلبېغى يادرولۇق رايونىدىكى ‹‹بەش چوڭ مەركەز›› قۇرۇلۇشىنى كۈچلۈك زامانىۋى ئۇچۇر مۇلازىمىتى بىلەن تەمىنلەيدۇ.
</S>
<S ID=53205>
   ئۈرۈمچى بۇلۇت ھېسابلاش كەسىپلىرى بازىسى (1 – قارار) ئۈرۈمچى ئىقتىساد – تېخنىكا تەرەققىيات رايونى (تۇدۇنخابا رايونى)دىكى 12 – شى ھەمكارلىق رايونىغا جايلاشقان بولۇپ، پىلاندىكى ئومۇمىي قۇرۇلۇش كۆلىمى تەخمىنەن 470 مىڭ كىۋادرات مېتىر كېلىدۇ، ئاپپارات ئىشكاپى 6000 دىن، ئومۇمىي سېلىنما 5 مىليارد يۈەندىن ئاشىدۇ.
</S>
<S ID=53206>
بازا قۇرۇلۇشىدىكى نۇقتىلىق تۈرلەردىن ‹‹تەڭرىتاغ بۇلۇت ھېسابلاش پەن – تېخنىكا سارىيى››، ‹‹يىپەك يولى سودا مەركىزى››، ‹‹يىپەك يولى تەڭرىتاغ بۇلۇتى ئۇچۇر پورتى››، ‹‹IDC سانلىق مەلۇمات مەركىزى››، ‹‹شىنجاڭ تەڭرىتاغ بۇلۇت ھېسابلاش ئۇنىۋېرسال سۇپىسى››، ‹‹تەڭرىتاغ تاراتقۇلار بۇلۇتى مەدەنىيەت، پەن – تېخنىكا تايانچ بازىسى››، ‹‹ئالاقە تورى+يېزا ئىگىلىك ۋە ئۇچۇر بىخەتەرلىكى بۇلۇت كەسپى رايونى››، ‹‹كۇئالكوم بۇلۇتى›› قاتارلىقلار بار.
</S>
<S ID=53207>
   ئۈرۈمچى بۇلۇت ھېسابلاش كەسىپلىرى بازىسى (1 – قارار) ئۇنىۋېرسال بۇلۇت سۇپىسىلىق فۇنكسىيەنى ئۈستىگە ئالغان بولۇپ، ‹‹ئالدى دۇكان، كەينى زاۋۇت›› ئەندىزىسى بىلەن شىنجاڭنىڭ بۇلۇت ھېسابلاش چوڭ سانلىق مەلۇمات بايلىقىنى بىرىكتۈرۈپ، مەمۇرىيەت بۇلۇتى، ج خ بۇلۇتى، ئېلېكتىرونلۇق سودا بۇلۇتى، پاراسەت ئەشيا ئوبوروت بۇلۇتى، پاراسەت قاتناش بۇلۇتى، پاراسەت ساياھەت بۇلۇتى، پاراسەت شەھەر بۇلۇتى ۋە تەڭرىتاغ تاراتقۇلار بۇلۇتى قاتارلىق كەسىپلەرنى نۇقتىلىق تەرەققىي قىلدۇرۇپ، شىنجاڭ، يىپەك يولى بويىدىكى جايلار ۋە ئىچكىرى جايلارنىڭ تۈرلۈك بۇلۇت ھېسابلاش، چوڭ سانلىق مەلۇمات ئېھتىياجى ئۈچۈن ئۇنىۋېرسال مۇلازىمەت قىلىدۇ.
</S>
<S ID=53208>

</S>
</TEXT>
/BODY
/DOC