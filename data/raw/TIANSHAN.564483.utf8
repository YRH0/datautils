<DOC>
<DOCID>TIANSHAN.564483</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-11-13 13:33:16</DATE>
</HEADER>
<BODY>
<HEADLINE>
<S ID=58817>
ۋەتەنپەرۋەرلىك تەربىيەسى ‹‹كۆچمە مۇزېيى››
</S>
</HEADLINE>
<TEXT>
<S ID=58818>
    ئاينۇر ئابلىمىت خەۋەر قىلىدۇ: ئاتۇش شەھىرىدە بازار ئارىلاپ كېتىۋېتىپ، كىچىككىنە يايما ئەتراپىغا نۇرغۇن كىشىنىڭ ئولىشىۋالغانلىقى دىققىتىمنى تارتتى.
</S>
<S ID=58819>
ئۇلارنى جەلپ قىلىۋالغىنى، جۇڭگو كوممۇنىستىك پارتىيەسىنىڭ مەملىكەتلىك 1 – قۇرۇلتىيىدىن 18 – قۇرۇلتىيىغىچە بولغان ھەر نۆۋەتلىك قۇرۇلتايلاردا تۈزىتىش كىرگۈزۈلۈپ ماقۇللانغان ‹‹جۇڭگو كوممۇنىستىك پارتىيەسى نىزامنامىسى››، ‹‹پارتىيە نىزامنامىسى توپلىمى›› قاتارلىق ھۆججەت – ماتېرىياللارنىڭ خەنزۇچە، ئاز سانلىق مىللەت يېزىقى، ئەمالار يېزىقى، ھەتتا چەت ئەل يېزىقى ۋە قوليازما نۇسخىسىدىكى نەچچە يۈز پارچە كىتاب، ژۇرنال، تۈپلىمە ئوقۇشلۇقلىرى ئىدى.
</S>
<S ID=58820>
    ئاقچى ناھىيەلىك ئىقتىساد – ئۇچۇرلاشتۇرۇش كومىتېتىنىڭ پېنسيۇنېرى گو چۈەنسۇڭ ج ك پ شىنجاڭ ئۇيغۇر ئاپتونوم رايونلۇق 9 – قۇرۇلتىيىنىڭ ئېچىلغانلىقىنى تەبرىكلەش يۈزىسىدىن بۇ ‹‹كۆچمە مۇزېي››نى قىزىلسۇ قىرغىز ئاپتونوم ئوبلاستىنىڭ ناھىيە(شەھەر)لىرىدە سەييارە كۆرگەزمە قىلىۋاتقانىدى.
</S>
<S ID=58821>
    ئۇقۇشىمچە، گو چۈەنسۇڭ 25 يىلدىن بۇيان يىغىپ ساقلىغان پارتىيە نىزامنامىسى ۋە تۈرلۈك ھۆججەت – ماتېرىياللار 600 پارچىدىن، جۇڭگو كوممۇنىستىك ياشلار ئىتتىپاقى نىزامنامىسى 100 پارچىدىن كۆپرەككە يېتىدىكەن.
</S>
<S ID=58822>
بۇ ھۆججەت – ماتېرىياللارنىڭ خەنزۇچە، ئۇيغۇرچە، قازاقچە (كونا، يېڭى يېزىق) نۇسخىسى، موڭغۇلچە، زاڭزۇچە، جۇاڭزۇچە، چاۋشيەنچە، قىرغىزچە نۇسخىلىرى، ئىنگلىزچە، فىرانسۇزچە، نېمىسچە، رۇسچە، ياپونچە، تايلاندچە، ۋىيېتنامچە نۇسخىلىرىمۇ بار ئىكەن.
</S>
<S ID=58823>
ئۇزاق يىللاردىن بۇيان، گو چۈەنسۇڭ بۇ ‹‹كۆچمە مۇزېيى››نى ئاساسىي قاتلامدىكى پارتىيە، ھۆكۈمەت ئورگانلىرى، مەھەللە، مەكتەپ، كارخانا، يېزا، كەنت، ھەتتا ئېتىز باشلىرىغىچە ئاپىرىپ سەييارە كۆرگەزمە قىلىپ، پارتىيە تارىخى ۋە پارتىيە نىزامنامىسى بىلىملىرىنى ئومۇملاشتۇرۇپ، ھەر مىللەت ئاممىغا ۋەتەنپەرۋەرلىك تەربىيەسى بېرىپ كەپتۇ.
</S>
<S ID=58824>
    گو چۈەنسۇڭ: جۇڭگو كوممۇنىستىك پارتىيەسىنىڭ تەرەققىيات مۇساپىسى ئەگرى – توقاي بولسىمۇ، پارتىيە قۇرۇلغان 95 يىلدىن بۇيان، جۇڭگو كوممۇنىستىك پارتىيەسى ئەمەلىيىتى ئارقىلىق ئۆز قۇدرىتىنى نامايان قىلىپ كەلدى.
</S>
<S ID=58825>
پارتىيە ئەزاسى بولۇش سۈپىتىم بىلەن بىر ئۆمۈر يىغقان ھۆججەت – ماتېرىياللىرىمنى شىنجاڭنىڭ جاي – جايلىرىدا كۆرگەزمە قىلىپ، ھەر مىللەت ئاممىنى پارتىيە نىزامنامىسىگە ئالاقىدار مول بىلىملەر بىلەن ئۇچرىشىش ئىمكانىيىتىگە ئىگە قىلماقچىمەن، دېدى.
</S>
<S ID=58826>
‏    
</S>
</TEXT>
/BODY
/DOC