<DOC>
<DOCID>TIANSHAN.570843</DOCID>
<HEADER>
<CLASS>شىنجاڭ</CLASS>
<DATE>2016-12-09 12:12:06</DATE>
</HEADER>
<BODY>
<HEADLINE>
<S ID=64063>
ئاپتونوم رايونلۇق خەلق دوختۇرخانىسى‹‹داۋالاش ئارقىلىق خەلققە نەپ يەتكۈزۈش››چاقىرىقىغا ئاكتىپ ئاۋاز قوشتى
</S>
</HEADLINE>
<TEXT>
<S ID=64064>
 گۈلمىرە مۇھەممەدنىڭ 12 – ئاينىڭ 8 – كۈنى ئاپتونوم رايونلۇق خەلق دوختۇرخانىسىدىن ئىگىلىشىچە، بۇ دوختۇرخانا ئاپتونوم رايوننىڭ ‹‹داۋالاش ئارقىلىق خەلققە نەپ يەتكۈزۈش›› چاقىرىقىغا ئاكتىپ ئاۋاز قوشۇپ، ‹‹ئاممىنىڭ ساغلاملىقىغا كۆڭۈل بۆلۈش›› تېمىسىدا چوڭ تىپتىكى ھەقسىز كېسەل كۆرۈش ئېيى پائالىيىتى ئۇيۇشتۇرۇپ، ھەقسىز كېسەل كۆرسىتىشكە كەلگەن ئاغرىقلارنىڭ نومۇر ئېلىش ھەققى ۋە كېسەل كۆرسىتىش ھەققىنى (جىددىي قۇتقۇزۇشتىن باشقا) كەچۈرۈم قىلغان.
</S>
<S ID=64065>
    ئۇقۇشىمچە، ئاپتونوم رايونلۇق خەلق دوختۇرخانىسى 11 – ئايدىن باشلاپ ھازىرغىچە يەكشەنبە كۈنلىرىدە ئۈچ قېتىم ھەقسىز كېسەل كۆرۈش پائالىيىتى يولغا قويغان، ئىچكى كېسەللىكلەر بۆلۈمى، تاشقى كېسەللىكلەر بۆلۈمى، ئاياللار كېسەللىكلىرى بۆلۈمى، بالىلار كېسەللىكلىرى بۆلۈمى قاتارلىق 22 بۆلۈمدىكى 108 مۇتەخەسسىس 4557 ئاغرىققا دىياگنوز قويۇپ، ئۇلارنىڭ ۋاقتىدا داۋالىنىشىغا قولايلىق ياراتقان.
</S>
<S ID=64066>
بۇ جەرياندا، ئاغرىقلارنىڭ 18مىڭ 316يۈەن داۋالىنىش خىراجىتى كەچۈرۈم قىلىنغان.
</S>
<S ID=64067>
بۇ قېتىمقى ھەر يەكشەنبە كۈنى ئېلىپ بېرىلىدىغان ‹‹ئاممىنىڭ ساغلاملىقىغا كۆڭۈل بۆلۈش›› تېمىسىدىكى ھەقسىز كېسەل كۆرۈش پائالىيىتى 12 – ئاينىڭ 31 – كۈنىگىچە داۋاملىشىدىكەن.
</S>
<S ID=64068>
‏    
</S>
</TEXT>
/BODY
/DOC