<DOC>
<DOCID>TIANSHAN.534630</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-14 11:26:46</DATE>
</HEADER>
<BODY>
<HEADLINE>
<S ID=33260>
كەنتكە چۈشكەن كادىرلار نامرات دېھقانلارنىڭ غېمىنى يېدى
</S>
</HEADLINE>
<TEXT>
<S ID=33261>
   ھەسەن ئىمىن خەۋەر قىلىدۇ: لوپنۇر ناھىيەلىك خەلق ھۆكۈمىتى ئىشخانىسىدىن شىڭپىڭ يېزىسىنىڭ كۆنچى كەنتىگە چۈشكەن خىزمەت گۇرۇپپىسىدىكى كادىرلار دېھقانلارنى توخۇ باقمىچىلىقى ئارقىلىق نامراتلىقتىن قۇتۇلۇشقا يېتەكلەپ، ئۇلارنىڭ ماختىشىغا ئېرىشتى.
</S>
<S ID=33262>
   كەنتكە چۈشكەن كادىرلار ئائىلە زىيارىتى جەريانىدا بىر قىسىم ئائىلىلەرنىڭ ئەمگەك كۈچى يوق بولۇش سەۋەبلىك ئىقتىسادىي ئەھۋالىنىڭ ناچارلىقىنى بىلگەندىن كېيىن، مۇزاكىرە قىلىش ئارقىلىق ئۇلارنى توخۇ باقمىچىلىقى ئارقىلىق كىرىمىنى ئاشۇرۇشقا يېتەكلەشنى قارار قىلدى. كادىرلار پۇل يىغىشىپ 1200 چۈجە سېتىۋېلىپ، بۇ چۈجىلەرنى 12 نامرات ئائىلىگە تارقىتىپ بېرىپ، ئۇلارنى توخۇ باقمىچىلىقى بىلەن ئائىلە كىرىمىنى ئاشۇرۇشقا يېتەكلىدى.
</S>
<S ID=33263>
   3 – مەھەللىدىكى مېيىپ غېنى قادىرغا 100 چۈجە تەگكەن بولۇپ، ئۇ تولىمۇ خۇشال كۆرۈنەتتى. ئۇ كەنتكە چۈشكەن كادىرلارنى ئاغزى – ئاغزىغا تەگمەي ماختاپ مۇنداق دېدى: مەن مېيىپ بولغاچقا تىرىكچىلىك قىلىشقا ئامالسىز قالغانىدىم، شۇڭا تۇرمۇشۇممۇ غورىگىل ئۆتەتتى. خىزمەت گۇرۇپپىسىدىكى كادىرلار ئۆيۈمگە كېلىپ، ئائىلەمنىڭ ئەھۋالىنى ئىگىلەپ كەتكەندىن كېيىن، ئۇزاق ئۆتمەيلا ماڭا 100 چۈجە ئېلىپ بەردى، مەن چۈجىلەرنى خىزمەت گۇرۇپپىسىدىكى كادىرلارنىڭ كۆرسەتمىسى بويىچە بېقىپ، 90 چۈجىنى ئەي قىلىپ سېتىپ، 3000 يۈەن كىرىم قىلدىم. بىزگە ئوخشاش قىيىنچىلىقى بار، نامرات مېيىپلەرنى ئۇنتۇپ قالمىغان پارتىيەنىڭ كادىرلىرىغا كۆپتىن كۆپ رەھمەت.
</S>
</TEXT>
/BODY
/DOC