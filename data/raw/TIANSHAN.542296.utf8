<DOC>
<DOCID>TIANSHAN.542296</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-08-18 13:00:19</DATE>
</HEADER>
<BODY>
<HEADLINE>
<S ID=40834>
كۇچا ناھىيەسى دېھقانلار جىددىي ئېھتىياجلىق تۈرلەرگە كۆپلەپ مەبلەغ سالدى
</S>
</HEADLINE>
<TEXT>
<S ID=40835>
    ئەھمەد ئىسمائىل خەۋەر قىلىدۇ: كۇچا ناھىيەسى بۇ يىل كىرگەندىن بۇيان خەلق تۇرمۇشى قۇرۇلۇشى تۈرلىرىگە 206 مىليون يۈەندىن ئارتۇق مەبلەغ سېلىپ، دېھقان – چارۋىچىلارنىڭ ئىشلەپچىقىرىش، تۇرمۇشىغا زور قولايلىقلارنى ياراتتى.
</S>
<S ID=40836>
   بۇ ناھىيە بۇ يىل مەركەز ۋە ئاپتونوم رايوننىڭ تۈر ياردىمى ۋە جېجياڭ ئۆلكىسى نىڭبو شەھىرىنىڭ نىشانلىق ياردىمىنى قولغا كەلتۈرۈپ، 35 مىليون 610 مىڭ يۈەن مەبلەغ سېلىپ، ناھىيەدىكى 90دىن ئارتۇق كەنتتە ئاشخانا، زال، تاللا بازىرى بىر گەۋدىلەشكەن ئاممىۋى مەدەنىيەت مۇلازىمەت زالى قۇرۇلۇشىنى پۈتتۈرۈپ دېھقانلارنىڭ مەدەنىيەت پائالىيەتلىرى، توي – تۆكۈن، نەزىر – چىراغ ئىشلىرىنى تەرتىپلىك، تېجەشلىك ئۆتكۈزۈشىگە قولايلىق ياراتتى.
</S>
<S ID=40837>
ئۇنىڭدىن باشقا 81 مىليون 790 مىڭ يۈەن مەبلەغ سېلىپ، يېزىلارنىڭ ئەمىن ئۆي ۋە ئىچىدىغان سۇ قۇرۇلۇشى قاتارلىق 15 نۇقتىلىق قۇرۇلۇش تۈرىنى يولغا قويۇپ، 97 كىلومېتىر ئېرىق – ئۆستەڭنى سۇ سىڭمەسلەشتۈردى، 73 كىلومېتىر سۇ تۇرۇبىسى ياتقۇزۇپ، دېھقانلارنى بىخەتەر سۇ ئىچىش ئىمكانىيىتىگە ئىگە قىلدى.
</S>
<S ID=40838>
26 مىليون 400 مىڭ يۈەندىن ئارتۇق مەبلەغ سېلىپ، يىراق، چەت رايونلارنىڭ 62 كىلومېتىر تۆۋەن بېسىملىق توك لىنىيەسىنى ئۆزگەرتتى.
</S>
<S ID=40839>
40 مىليون 200 مىڭ يۈەندىن كۆپرەك مەبلەغ سېلىپ، 40 كىلومېتىر يېزا، كەنت تاشيولىنى يېڭىدىن ئاسفالتلاشتۇرۇش قۇرۇلۇشىنى باشلىدى.
</S>
<S ID=40840>
دېھقانلارنىڭ ھويلا – ئاران ئىگىلىكىنى يۈكسەلدۈرۈشىگە 22 مىليون يۈەندىن ئارتۇق مەبلەغ سالدى.
</S>
<S ID=40841>
‏
</S>
</TEXT>
/BODY
/DOC