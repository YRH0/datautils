<DOC>
<DOCID>TIANSHAN.540698</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-08-12 11:32:28</DATE>
</HEADER>
<BODY>
<HEADLINE>
<S ID=39026>
ئۇچتۇرپان ناھىيەسىدىكى تۇنجى گۆش كەپتىرى بېقىش، پىششىقلاپ ئىشلەش ئۈلگە كۆرسىتىش بازىسىدا ئىش باشلاندى
</S>
</HEADLINE>
<TEXT>
<S ID=39027>
   ئىختىيارىي مۇخبىرلىرىمىز ئابدۇسالام نىياز، ئادىلە ئابلىمىت خەۋىرى: شىنجاڭ خەلقئارا ئىقتسادىي ھەمكارلىق گۇرۇھى چەكلىك مەسئۇلىيەت شىركىتى 35 مىليون يۈەن مەبلەغ سالغان ئۇچتۇرپان ناھىيەسىدىكى تۇنجى گۆش كەپتىرى بېقىش، پىششىقلاپ ئىشلەش ئۈلگە كۆرسىتىش بازىسىدا يېقىندا ئىش باشلاندى.
</S>
<S ID=39028>
   ئۇچتۇرپان ناھىيەسىنىڭ گۆش كەپتىرى بېقىش، پىششىقلاپ ئىشلەش ئۈلگە كۆرسىتىش بازىسى قۇرۇلۇشى ئاپتونوم رايونلۇق پارتكوم تەشكىلات بۆلۈمىنىڭ كەنتتە تۇرۇشلۇق خىزمەت گۇرۇپپىسى ياردىمىدە كىرگەن چوڭ تۈر قۇرۇلۇشى.
</S>
<S ID=39029>
بۇ تۈر قۇرۇلۇشىنىڭ ئومۇمىي كۆلىمى 235 مو بولۇپ، بۇ تۈرگە 35 مىليون يۈەن مەبلەغ سېلىنغان.
</S>
<S ID=39030>
بۇنىڭدا 28 مىڭ 80 كىۋادرات مېتىر كۆلەمدە 39 يۈرۈش كەپتەرخانا سېلىنىدۇ ھەمدە تۇخۇم چىقىرىش ئۆيى، دېزىنفېكسىيە ئۆيى، تەجرىبىخانا، كېسەللىكلەرنىڭ ئالدىنى ئېلىش-داۋالاش مەركىزى، ئىشخانا، ياتاق بىناسى، يەم-خەشەك ئۆيى قاتارلىق يۈرۈشلۈك ئەسلىھەلەر قۇرۇلۇشى ئېلىپ بېرىلىدۇ. 
</S>
<S ID=39031>
تۈر قۇرۇلۇشى پۈتكەندىن كېيىن، يىللىق ئۇۋىدىن چىقىدىغان گۆش كەپتىرى 87 مىڭ 300 جۈپ بولۇپ، يىلدا بىر مىليوندىن ئارتۇق تاۋار گۆش كەپتىرى، ئىككى مىليون 400 مىڭدىن ئارتۇق كەپتەر تۇخۇمى چىقىرىلىدۇ.
</S>
<S ID=39032>
يۈزدىن ئارتۇق ئىش ئورنى تەمىنلىنىپ، گۆش كەپتىرى باقمىچىلىقى بىلەن شۇغۇللىنىدىغانلارنىڭ يىللىق كىشى بېشى كىرىمى 30 مىڭ يۈەنگە يەتكۈزۈلۈپ، نامرات ئاممىنىڭ نامراتلىقتىن قۇتۇلۇپ بېيىشىغا ياردەم بېرىلىدۇ.
</S>
</TEXT>
/BODY
/DOC