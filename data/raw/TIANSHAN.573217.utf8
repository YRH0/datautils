<DOC>
<DOCID>TIANSHAN.573217</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-20 11:51:10</DATE>
</HEADER>
<BODY>
<HEADLINE>
<S ID=66400>
پىچاندا ئەسلىھەلىك يېزا ئىگىلىك مەھسۇلاتلىرىنىڭ سېتىلىش يوللىرى كېڭەيدى
</S>
</HEADLINE>
<TEXT>
<S ID=66401>
 مىجىت ئىبراھىم خەۋەر قىلىدۇ: پىچان ناھىيەسى بۇ يىل تۈرلۈك ئېتىبار سىياسەتلەرنى يولغا قويۇش، تولۇقلىما بېرىش قاتارلىق تەدبىرلەر ئارقىلىق ئەسلىھەلىك يېزا ئىگىلىك مەھسۇلاتلىرىنىڭ سېتىلىشىنى ئىلگىرى سۈردى.
</S>
<S ID=66402>
 ناھىيە بۇ يىل ئەسلىھەلىك يېزا ئىگىلىك مەھسۇلاتلىرىنى سېتىشقا رەھبەرلىك قىلىش گۇرۇپپىسى قۇرۇپ، بىر قاتار يۆلەش تەدبىرلىرىنى يولغا قويدى.
</S>
<S ID=66403>
ئالدى بىلەن ناھىيەدە ئەسلىھەلىك يېزا ئىگىلىك مەھسۇلاتلىرىنى بىۋاسىتە سېتىش نۇقتىسىدىن بەشنى قۇرۇپ، ئىش كۈتۈپ تۇرغانلارنى ئىش ئورنى بىلەن تەمىنلەش بىلەن بىرگە، ئەسلىھەلىك يېزا ئىگىلىك مەھسۇلاتلىرىنىڭ ئۆز يېرىدە سېتىلىشىغا سورۇن ھازىرلىدى.
</S>
<S ID=66404>
بىۋاسىتە سېتىش نۇقتىلىرىدا ئەسلىھەلىك يېزا ئىگىلىك مەھسۇلاتلىرىنى سېتىۋاتقانلاردىن سېتىش مىقدارى كۆپرەك تىجارەتچىلەرگە ھەر توننا مەھسۇلاتقا 50 يۈەندىن توشۇش تولۇقلىمىسى تارقاتتى.
</S>
<S ID=66405>
ئەسلىھەلىك يېزا ئىگىلىك مەھسۇلاتلىرىنى سىرتقا يۈزلەندۈرۈش ئۈچۈن، مۇناسىۋەتلىك تارماقلارنى پائال ھەرىكەتلەندۈرۈپ، ئۈرۈمچى ‹‹بېييۈەنچۈن›› مېۋە – چىۋە، كۆكتات توپ تارقىتىش بازىرىدا پىچاننىڭ ئەسلىھەلىك يېزا ئىگىلىك مەھسۇلاتلىرىنى بىۋاسىتە سېتىش نۇقتىسى قۇردى.
</S>
<S ID=66406>
دېھقانلارنى كەسپىي ھەمكارلىق كوپىراتىپلىرىنى قۇرۇشقا تەشكىللەپ، ئۇلارنىڭ ئۆزى ئىشلەپچىقارغان مەھسۇلاتلارنى ئۆزى سېتىشىغا ئىلھام بەردى.
</S>
<S ID=66407>
نەتىجىدە ئەسلىھەلىك يېزا ئىگىلىك مەھسۇلاتلىرى كۆڭۈلدىكىدەك باھادا سېتىلىپ، پارنىك تېرىقچىلىقى بىلەن شۇغۇللانغان دېھقانلارنىڭ كىرىمىنى ئاشۇردى.
</S>
</TEXT>
/BODY
/DOC