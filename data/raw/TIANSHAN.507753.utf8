<DOC>
<DOCID>TIANSHAN.507753</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-09 21:54:40</DATE>
</HEADER>
<BODY>
<HEADLINE>
<S ID=18898>
خانىم–قىزلارغا بايراملىق كىتاب سوۋغا قىلىندى
</S>
</HEADLINE>
<TEXT>
<S ID=18899>
    مۇخبىرىمىز ئاينۇر ئابلىمىت خەۋەر قىلىدۇ: ‹‹8 – مارت›› ئاياللار بايرىمى يېتىپ كېلىش ھارپىسىدا، مەملىكەتلىك ئاياللار بىرلەشمىسى شىنجاڭدىكى خانىم – قىزلارغا ‹‹گۈزەل ئاياللار، بەختلىك ئائىلە›› ناملىق كىتابنى سوۋغا قىلدى.
</S>
<S ID=18900>
    يېقىندا مەملىكەتلىك ئاياللار بىرلەشمىسى پارتگۇرۇپپىسىنىڭ شۇجىسى، مۇئاۋىن رەئىسى سۇڭ شيۇيەن شىنجاڭغا كېلىپ، مەملىكەتلىك ئاياللار بىرلەشمىسى نەشرگە تەييارلىغان ‹‹گۈزەل ئاياللار، بەختلىك ئائىلە›› ناملىق تۇرمۇشقا ئائىت كىتابنىڭ ئۇيغۇرچە، خەنزۇچە نۇسخىسىنىڭ تارقىتىش مۇراسىمىغا قاتناشتى.
</S>
<S ID=18901>
مەملىكەتلىك ئاياللار بىرلەشمىسى بۇلتۇر ‹‹گۈزەل ئاياللار، بەختلىك ئائىلە›› ناملىق يۈرۈشلۈك كىتاب(تۆت پارچە)تىن 2 مىليون پارچىنى ئاپتونوم رايونىمىزدىكى ھەر مىللەت ئاياللىرىغا تارقاتقانىدى، بۇ كىتابنىڭ شىنجاڭدىكى ھەر مىللەت ئاياللىرىنىڭ تۇرمۇش سۈپىتىنى ئۆستۈرۈش، دىن ئەسەبىيلىك ئىدىيەسىنىڭ سىڭىپ كىرىشىنىڭ ئالدىنى ئېلىش، مىللەتلەر ئىتتىپاقلىقىنى كۈچەيتىش قاتارلىق جەھەتلەردە ناھايىتى ياخشى ئۈنۈمى بولدى.
</S>
<S ID=18902>
يېقىندا مەملىكەتلىك ئاياللار بىرلەشمىسى يەنە ئىككىنچى تۈركۈمدە نەشر قىلىنغان ‹‹گۈزەل ئاياللار، بەختلىك ئائىلە›› ناملىق يۈرۈشلۈك كىتاب(تۆت پارچە)نى تارقىتىپ، ئاساسىي قاتلامدىكى ھەر مىللەت ئاياللىرىنىڭ ئەسەبىيلىكنى تۈگىتىش، مىللەتلەر ئىتتىپاقلىقىنى كۈچەيتىش ۋە ئىجتىمائىي مۇقىملىقنى قوغداشتىكى ‹‹يېرىم دۇنيا››لىق رولىنى تولۇق جارى قىلدۇرۇشىغا تۈرتكە بولدى.
</S>
<S ID=18903>
‏    
</S>
</TEXT>
/BODY
/DOC