<DOC>
<DOCID>TIANSHAN.507109</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-08 18:49:24</DATE>
</HEADER>
<BODY>
<HEADLINE>
<S ID=18452>
پۇل مۇئامىلە سەپىرىدىكى مۇھەببەتلىك قەدەملەر
</S>
</HEADLINE>
<TEXT>
<S ID=18453>
  ئۇچتۇرپان ناھىيەلىك يېزا ئامانەت – قەرز كوپىراتىپىنىڭ توققۇز مۇلازىمەت تور نۇقتىسى، بىر پۇل مۇئامىلە سەييارە مۇلازىمەت پونكىتى ئەلا مۇلازىمىتى، ئۆلچەملەشكەن باشقۇرۇش ۋە مەسئۇلىيەت تۇيغۇسى ئارقىلىق ناھىيەدىكى دېھقان – چارۋىچىلارنى يۇقىرى ئۈنۈملۈك، قولايلىق پۇل مۇئامىلە مۇلازىمىتى بىلەن تەمىنلەپ، ئۇلارنىڭ نامراتلىقتىن قۇتۇلۇپ بېيىشىغا ياردەم بېرىپ كەلدى.
</S>
<S ID=18454>
ھەر يىلى دېھقانچىلىققا چېتىلىدىغان تۈرلەرگە تارقىتىدىغان قەرز پۇل سوممىسى ئومۇمىي تارقىتىلىدىغان قەرز پۇلنىڭ %95تىن كۆپرەكىنى ئىگىلەپ، كوپىراتىپ ھەقىقەتەن دېھقانلارنىڭ ‹‹ئۆزىنىڭ بانكىسى››غا ئايلاندى.
</S>
<S ID=18455>
   بۇ كوپىراتىپ ‹‹پۇل – مال خەلقتىن كېلىدۇ، خەلققە ئىشلىتىلىدۇ. نامراتلارنى يۆلەش، جەمئىيەتكە مۇلازىمەت قىلىش ھەر بىر كارخانىنىڭ باش تارتىپ بولمايدىغان مەسئۇلىيىتى›› دېگەن كارخانا تۈپ مەۋقەسىدە چىڭ تۇردى.
</S>
<S ID=18456>
ئۇزاق يىللاردىن بۇيان شەكىللەنگەن كارخانا مەدەنىيىتى ئارقىلىق ئىشچى – خىزمەتچىلەرنى ئىللىقلىق يەتكۈزۈشكە ئىلھاملاندۇرۇپ، سىچۈەندە ۋە كېرىيەدە يۈز بەرگەن يەر تەۋرەش ئاپىتى، ناھىيەدىكى كەلكۈن ئاپىتىگە ئۇچرىغان ئائىلىلەرگە ۋە نامرات ئائىلىلەرنى يۆلەشكە 130 مىڭ يۈەندىن ئارتۇق ئىجتىمائىي پاراۋانلىق ئىئانىسى توپلىدى. كارخانىدىكى 100دىن ئارتۇق ئىشچى – خىزمەتچى 100 مىڭ يۈەندىن ئارتۇق ئىئانە قىلدى.
</S>
<S ID=18457>
   2013 – يىلى 17 – ئىيۇن ناھىيەدە قارا يامغۇر ياغقانلىقتىن كەلكۈن ئاپىتى يۈز بېرىپ، ناھىيەدىكى توققۇز يېزا – بازار، 58 كەنتتىكى زىرائەت، يول، ئۆي، سۇچىلىق ئەسلىھەلىرى ئاپەتكە ئۇچرىدى.
</S>
<S ID=18458>
ئاپەت يۈز بەرگەندىن كېيىن ئامانەت – قەرز كوپىراتىپى 40 كىشىدىن تەركىب تاپقان ئاپەتتىن قۇتقۇزۇش زەربىدارلار ئەترىتىنى تەشكىللەپ، ئاپەتنىڭ زىيىنىغا ئېغىر ئۇچرىغان ئاقيار بازىرىنىڭ غوللۇق كەنتىگە بېرىپ، ئاپەتكە ئۇچرىغان ئاممىنىڭ مال – مۈلكىنى يۆتكەش، يۇرت – ماكانىنى قايتا قۇرۇشىغا ياردەم بەردى.
</S>
<S ID=18459>
   2012 – يىلى 5 – ئايدا ‹‹يېزا ئامانەت – قەرز كوپىراتىپى مېھىر – شەپقەت فوندى›› رەسمىي يولغا قويۇلدى.
</S>
<S ID=18460>
فوند ئامانەت قەرز كوپىراتىپىدىكى ئىشچى – خىزمەتچىلەرنىڭ خالىس ئىئانىسى، ئىشچىلار ئۇيۇشمىسىنىڭ ياردىمى ۋە كوپىراتىپ تەمىنلىگەن مەبلەغدىن تەركىب تاپتى.
</S>
<S ID=18461>
ھازىرغا قەدەر ‹‹ئۇچتۇرپان ناھىيەلىك يېزا ئامانەت – قەرز كوپىراتىپى مېھىر – شەپقەت فوندى›› ياردەم قىلغان نامرات ئائىلە توققۇزغا، ئوقۇشقا ياردەم بەرگەن نامرات ئىشچى – خىزمەتچى پەرزەنتى 11گە، ياردەم سوممىسى 82 مىڭ يۈەنگە يەتتى.
</S>
<S ID=18462>
كوپىراتىپ نىشانلىق ياردەم بېرىدىغان ئاقتوقاي يېزىسىنىڭ ئاقتوقاي كەنتىدىكى كۆپ قىسىم دېھقانلار ياڭاق ئۆستۈرەتتى، كەنت ئاھالىلىرىنىڭ بېيىشىغا ياردەم بېرىش ئۈچۈن ئامانەت – قەرز كوپىراتىپى كۆپ تەرەپلىمە تەكشۈرۈپ تەتقىق قىلىش ئارقىلىق كەنت كوللېكتىپىغا قىممىتى 18 مىڭ 500 يۈەنلىك ياڭاق يۇيۇش ماشىنىسىدىن بىرنى ياردەم قىلىپ، كەنت ئاھالىلىرىنى ياڭاقلىرىنى ھەقسىز يۇيۇش ئىمكانىيىتىگە ئىگە قىلدى.
</S>
<S ID=18463>
كەنت ئاھالە كومىتېتىنىڭ كوللېكتىپ كىرىمىنى يۇقىرى كۆتۈرۈشكە ياردەم بېرىش ئۈچۈن 100 مىڭ يۈەن ياردەم قىلىپ، بەش ئېغىزلىق دۇكان سېلىپ بەردى ۋە 10 مىڭ يۈەن قىممىتىدىكى ئىشخانا ئەسلىھەلىرىنى ياردەم قىلدى.
</S>
<S ID=18464>
بۇلتۇر قىش كېلىش ئالدىدا 10 توننا كۆمۈر سېتىۋېلىپ، كەنتتىكى نامرات ئائىلىلەرگە يەتكۈزۈپ بەردى.
</S>
</TEXT>
/BODY
/DOC