<DOC>
<DOCID>TIANSHAN.508680</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-11 20:51:04</DATE>
</HEADER>
<BODY>
<HEADLINE>
<S ID=19431>
ئېلېكتىرونلۇق سودا توققۇزتارادىكى ياشلارنىڭ ئىگىلىك تىكلەش ئارزۇسىنى ‹‹قاناتلاندۇردى››
</S>
</HEADLINE>
<TEXT>
<S ID=19432>
    گۈزەلنۇر ئۆمەر خەۋەر قىلىدۇ: توققۇزتارا ناھىيەسىدىكى ئالاقىدار تارماقلار يېقىنقى يىللاردىن بۇيان ناھىيەدىكى ئىش كۈتۈۋاتقان ياشلارنى ئېلېكتىرونلۇق سودا بىلەن شۇغۇللىنىشقا پائال يېتەكلىگەنلىكتىن، ناھىيەدىكى ئېلېكتىرونلۇق سودا دۇكانلىرى 110غا يېتىپ، نۇرغۇن ياشنىڭ ئىگىلىك تىكلەش ئارزۇسى رېئاللىققا ئايلاندى.
</S>
<S ID=19433>
   توققۇزتارا ناھىيەسىنىڭ تىكئېرىق يېزىسى كۆكئاغاچ كەنتىدىكى گۈلنار كىچىكىدىن تارتىپ كىيىم لايىھەلەشنى ياخشى كۆرەتتى.
</S>
<S ID=19434>
ھازىر ئالىي مەكتەپنىڭ 3 – يىللىقىدا ئوقۇۋاتقان بۇ قىز ئىككى يىلدىن بۇيان ئېلېكتىرونلۇق سودا كەسپىدىن ئۈنۈملۈك پايدىلىنىپ، ئەتلەس كىيىم ۋە زىبۇ – زىننەت بۇيۇملىرىنى لايىھەلەپ ساتتى، خېرىدارلىرىنىڭ بارغانسېرى كۆپىيىشىگە ئەگىشىپ، ئۇ يەنە كەنتتىكى باشقا ئاياللار بىلەن بىرلىشىپ، مال تۈرلىرىنى كۆپەيتىپ، تىجارەت كۆلىمىنى كېڭەيتتى.
</S>
<S ID=19435>
ئۇلار لايىھەلەپ بازارغا سالغان ئەتلەس كىيىم، زىبۇ – زىننەت بۇيۇملىرى تۈركىيە، ئامېرىكا قاتارلىق دۆلەتلەردىمۇ بازار تاپتى، ئۇلار كۈنىگە 600 نەچچە قۇر كىيىم ۋە زىبۇ – زىننەت بۇيۇمى سېتىپ، ئايلىق كىرىمىنى 20 مىڭ يۈەندىن ئاشۇردى.
</S>
<S ID=19436>
   ئاغارسىن بازىرىنىڭ ئاغارسىن كەنتىدىكى ياڭ جى ئالىي مەكتەپنى پۈتكۈزگەندىن كېيىن، ئۈرۈمچىدىكى ئېلېكتىرونلۇق سودا ھەۋەسكارى دوستلىرى بىلەن بىر گۇرۇپپا بولۇپ تەشكىللىنىپ، بۇلتۇر ‹‹تاۋباۋ›› تورىدا تور دۇكىنى ئېچىپ، ئايلىق كىرىمىنى 50 مىڭ يۈەندىن ئاشۇردى.
</S>
<S ID=19437>
ياڭ جى مۇنداق دېدى: يۇرتۇمدا ئېلېكتىرونلۇق سودا بىلەن شۇغۇللىنىش بوشلۇقىنىڭ كەڭرىلىكىنى سېزىپ، يۇرتۇمنىڭ خاس مەھسۇلاتلىرىنى توردا سېتىش يوللىرىنى ئېچىش ئۈچۈن يۇرتۇمغا قايتىپ كەلدىم.
</S>
<S ID=19438>
‏
</S>
</TEXT>
/BODY
/DOC