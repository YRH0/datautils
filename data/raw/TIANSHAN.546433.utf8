<DOC>
<DOCID>TIANSHAN.546433</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-09-02 11:43:33</DATE>
</HEADER>
<BODY>
<HEADLINE>
<S ID=45263>
توقسۇ ناھىيەسى خاس باغۋەنچىلىك مەھسۇلاتلىرىنىڭ سېتىلىش يوللىرىنى كېڭەيتتى
</S>
</HEADLINE>
<TEXT>
<S ID=45264>
    تەكلىپلىك مۇخبىرىمىز نىياز ساتتار خەۋەر قىلىدۇ: توقسۇ ناھىيەسىنىڭ باغۋەنچىلىك مەھسۇلاتلىرىنى مەخسۇس سېتىش دۇكانلىرى ئۈچ يىل ئىلگىرى جېجياڭ ئۆلكىسىنىڭ لىشۈي شەھىرىدە قۇرۇلۇشقا باشلىغانىدى، شۇنىڭدىن بۇيان لىشۈي شەھىرىدىكى ئاھالىلەر توقسۇنىڭ چىلان، ياڭاقلىرىدىن ئىنچىكە پىششىقلانغان مەھسۇلاتلارغا ئالاھىدە قىزىقىپ قالدى.
</S>
<S ID=45265>
ناھىيە بۇ پۇرسەتنى چىڭ تۇتۇپ، خاس باغۋەنچىلىك مەھسۇلاتلىرىنىڭ ئىچكىرى ئۆلكە، شەھەرلەردە سېتىلىش يوللىرىنى كېڭەيتتى.
</S>
<S ID=45266>
    بۇ ناھىيە يېقىنقى يىللاردىن بۇيان خاس باغ – ئورمانچىلىقنى تەرەققىي قىلدۇرۇش ئىستراتېگىيەسى ۋە باغ – ئورمانچىلىقنىڭ سۈپىتىنى ئۆستۈرۈپ، ئۈنۈمىنى ئاشۇرۇش قۇرۇلۇشىنى يولغا قويغانلىقتىن، ھازىر ناھىيە بويىچە چىلانلىق، ياڭاقلىق ئاساس قىلىنغان خاس باغ – ئورمانچىلىق بازىسى 400 مىڭ موغا، مېۋىگە كىرگەن كۆلەم 360 مىڭ موغا، مېۋە ھوسۇلى 150 مىڭ توننىغا يېتىپ، مېۋە ھوسۇلى يىلىغا ئوتتۇرىچە %15.3 ئاشتى.
</S>
<S ID=45267>
    جېجياڭ ئۆلكىسىدىكى ‹‹شۈشىڭتاڭ›› يېمەكلىك چەكلىك مەسئۇلىيەت شىركىتى لىشۈي شەھىرىنىڭ توقسۇ ناھىيەسىگە نىشانلىق ياردەم بېرىش قوماندانلىق ئىشتابىنىڭ ماسلاشتۇرۇشى بىلەن توقسۇنىڭ سانائەت رايونىغا ماكانلاشقاندىن بۇيان بۇ شىركەت توقسۇ ناھىيەسىنىڭ چىلان، ياڭاق قاتارلىق خاس باغ – ئورمانچىلىق مەھسۇلاتلىرىنى جېجياڭ سودا يەرمەنكىسى، جېجياڭ يېزا ئىگىلىك مەھسۇلاتلىرى يەرمەنكىسى ھەم لىشۈي شەھىرىنىڭ يېزا ئىگىلىك مەھسۇلاتلىرى يەرمەنكىسىگە قاتناشتۇرۇپ، توقسۇنىڭ خاس باغ – ئورمانچىلىق مەھسۇلاتلىرىنىڭ تەسىر دائىرىسىنى يەنىمۇ كېڭەيتتى.
</S>
<S ID=45268>
    توقسۇ ناھىيەلىك پارتكومنىڭ مۇئاۋىن شۇجىسى تۇرغۇن سىيىت مۇنداق دېدى: بىز يېزا ئىگىلىك مەھسۇلاتلىرىنى پىششىقلاشتىكى باشلامچى كارخانىلار، كەسپىي ھەمكارلىق كوپىراتىپلىرى ۋە ۋاسىتىچىلارنىڭ رولىدىن ئۈنۈملۈك پايدىلىنىپ، باغ – ئورمانچىلىق مەھسۇلاتلىرىنى سىرتقا يۈزلەندۈرۈش قەدىمىنى تېزلەتتۇق.
</S>
<S ID=45269>
بۇ يىل ناھىيەمىزدىن جېجياڭ ئۆلكىسىنى مەركەز قىلغان ئىچكىرى ئۆلكە، شەھەرلەردە سېتىلىدىغان خاس باغۋەنچىلىك مەھسۇلاتلىرىنىڭ ئومۇمىي قىممىتىنى 35 مىليون يۈەنگە يەتكۈزۈشنى پىلانلىدۇق.
</S>
<S ID=45270>
‏    
</S>
</TEXT>
/BODY
/DOC