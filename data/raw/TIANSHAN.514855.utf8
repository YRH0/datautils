<DOC>
<DOCID>TIANSHAN.514855</DOCID>
<HEADER>
<CLASS>شىنجاڭ</CLASS>
<DATE>2016-04-05 10:47:51</DATE>
</HEADER>
<BODY>
<HEADLINE>
<S ID=23435>
چوكانتال بايرىمىلىق دەم ئېلىش مەزگىلىدە كىشىلەرنىڭ گۈل–چېچەكلەرنى تاماشا قىلىش قىزغىنلىقى يۇقىرى بولدى
</S>
</HEADLINE>
<TEXT>
<S ID=23436>
   ۋاڭ يايۈن خەۋەر قىلىدۇ: بۇ يىل ئەتىيازدا شىنجاڭنىڭ ھەر قايسى جايلىرىنىڭ تېمپېراتۇرىسى تېز ئۆرلىدى، ھەرقايسى جايلاردا خېلى بۇرۇنلا ‹‹گۈل تاماشاسى›› باشلىنىپ كەتتى.
</S>
<S ID=23437>
چوكانتال بايرىمىلىق قىسقا دەم ئېلىش مەزگىلىدە، شىنجاڭنىڭ ھەر قايسى جايلىرىدىكى گۈللەر بەس – بەستە ئېچىلىپ ساياھەتچىلەرنى ئۆزىگە جەلپ قىلدى.
</S>
<S ID=23438>
كۈنەس ناھىيەسىنىڭ تۈرگېن ياۋا ئۆرۈكلۈك جىلغىسىدىكى ياۋا ئۆرۈكلەر بۇ يىل ئىلگىرىكى يىللاردىكىدىن بالدۇر چېچەكلەپ نۇرغۇن ساياھەتچىنى جەلپ قىلدى.
</S>
<S ID=23439>
   تۇرپان ‹‹تۇڭيى›› ساياھەتچىلىك چەكلىك ھەسسىدارلىق شىركىتىنىڭ باش دىرېكتورى جاڭ خۇيجىڭ تونۇشتۇرۇپ مۇنداق دېدى: شىركىتىمىزنىڭ بۇلتۇر 4 – ئايدىكى كىرىمى 2 مىليون 800 مىڭ يۈەن بولغانىدى، بۇ يىل ئۈچ كۈنلۈك دەم ئېلىش مەزگىلىدىلا 1 مىليون 200 مىڭ يۈەندىن كۆپرەك كىرىم قىلدۇق.
</S>
<S ID=23440>
   ئاپتونوم رايونلۇق ساياھەت ئىدارىسى ئۇيۇشتۇرغان، شىنجاڭ بىڭتۈەن جۇڭگو ياشلار ساياھەت كوپىراتىپى ئۆتكۈزگەن ‹‹تەڭرىتاغنى ئايلىنىپ داڭلىق جايلارنى ساياھەت قىلىش›› پائالىيىتى نۇرغۇن كىشىنى جەلپ قىلدى.
</S>
<S ID=23441>
ساياھەتچىلەر ئون ئاپتوبۇس ۋە 25 شەخسىي ئاپتوموبىل بىلەن مورى – پىچان تاشيولى ئارقىلىق جىمىسار بېشبالىق مەيدانى، جامبۇلاق مەنزىرە رايونى، پىچان قۇمتاغ باغچىسى، تۇرپان بېزەكلىك يالقۇنتاغ، يارغول قەدىمىي شەھىرى، كارىز مەنزىرىلىرىدىن ھۇزۇرلاندى.
</S>
<S ID=23442>
   بۇ قېتىمقى قىسقا دەم ئېلىش مەزگىلىدە شىمالىي شىنجاڭدىكى قىسمەن رايونلاردا يامغۇرلۇق ھاۋارايى كۆرۈلگەن بولسىمۇ، ساياھەتچىلەرنىڭ قىزغىنلىقى يەنىلا يۇقىرى بولدى.
</S>
<S ID=23443>
تەڭرىتاغ بوغدا مەنزىرە رايونىدا 2847 ساياھەتچى كۈتۈۋېلىنغان بولۇپ، 2015 – يىلىدىكى ئوخشاش مەزگىلدىكىدىن %29.43 ئاشقان. بۇنىڭ ئىچىدە تارقاق ساياھەتچىلەر ساياھەتچىلەر ئومۇمىي سانىنىڭ %74 ىنى ئىگىلىگەن.
</S>
<S ID=23444>
‏
</S>
<S ID=23445>
‏
</S>
</TEXT>
/BODY
/DOC