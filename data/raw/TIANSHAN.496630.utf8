<DOC>
<DOCID>TIANSHAN.496630</DOCID>
<HEADER>
<CLASS>شىنجاڭ</CLASS>
<DATE>2016-02-09 16:45:45</DATE>
</HEADER>
<BODY>
<HEADLINE>
<S ID=10058>
ھەرمىللەت ئاممىنىڭ چاغاننى تىنچ، خۇشال–خۇرام، خەيرلىك ئۆتكۈزۈشى ئۈچۈن مەسئۇلىيەتنى تولۇق ئادا قىلىش كېرەك
</S>
</HEADLINE>
<TEXT>
<S ID=10059>
چې جۈن 1–سەپنى ساقلاۋاتقان ج خ خەلق ساقچىلىرى، قوراللىق ساقچى قىسىم ئوفىتسېر–ئەسكەرلىرى ۋە ئاساسىي قاتلامدا مۇقىملىقنى ساقلاۋاتقانلارنى يوقلىدى
</S>
<S ID=10060>
    مۇخبىرىمىز سۈي يۈنيەن خەۋەر قىلىدۇ: دېھقانلار كالېندارى بويىچە چاغاننىڭ 1 – كۈنى، ئاپتونوم رايونلۇق پارتكومنىڭ مۇئاۋىن شۇجىسى چې جۈن ئۈرۈمچى شەھىرىدە مۇقىملىقنى ساقلاش خىزمىتىنى تەكشۈرۈپ تەتقىق قىلىپ، خىزمەت ئورنىدا چىڭ تۇرۇپ ئىشلەۋاتقان، 1 – سەپتە پىداكارلىق بىلەن كۈرەش قىلىۋاتقان ج خ خەلق ساقچىلىرى، قوراللىق ساقچى قىسىم ئوفىتسېر – ئەسكەرلىرى ۋە ئاساسىي قاتلامدا مۇقىملىقنى ساقلاۋاتقانلارنى يوقلىدى ھەم كۆپچىلىكتىن چاغانلىق ھال سورىدى ۋە ئۇلارغا بەخت تىلىدى.
</S>
<S ID=10061>
    چاغان مەزگىلىدە، ئاپتونوم رايونىمىزدىكى ساقچىلار ۋە مۇقىملىقنى ساقلاۋاتقانلار خىزمەت ئورنىدا چىڭ تۇرۇپ، جەمئىيەتنىڭ تىنچ، ئىناقلىقىغا كاپالەتلىك قىلدى.
</S>
<S ID=10062>
چې جۈن ۋە ئۇنىڭ ھەمراھلىرى ئۈرۈمچى شەھەرلىك ج خ ئىدارىسىنىڭ مۇقىملىقنى ساقلاش بويىچە جىددىي ئەھۋالغا تاقابىل تۇرۇش قوماندانلىق مەركىزىدە ئۈرۈمچى شەھەرلىك ج خ ئىدارىسىنىڭ چاغان مەزگىلىدىكى جىددىي ئەھۋالغا تاقابىل تۇرۇش، تەييارلىق كۆرۈش، ۋەزىپىگە چىقىش ئەھۋالى توغرىسىدىكى دوكلاتىنى ئاڭلاپ، سىنلىق باشقۇرۇش سىسىتېمىسى ئارقىلىق جەمئىيەتنى چارلاپ كونترول قىلىش، چارلاپ ۋەزىپە ئىجرا قىلىش ئەھۋالىنى كۆردى؛ ئۈرۈمچى شەھەرلىك ج خ ئوت ئۆچۈرۈش تارماق ئەترىتى ئالاھىدە ۋەزىپە ئىجرا قىلىش چوڭ ئەترىتىنىڭ 2 – ئوتتۇرا ئەترىتىدە ئوت ئۆچۈرۈش ئوفىتسېر – ئەسكەرلىرى كۆتۈرەڭگۈ روھ بىلەن تولۇق تەييارلانغان بولۇپ، چاغان ھارپىسىدىكى ئوت ئاپىتى يۈز بېرىش قېتىم سانىنىڭ ئازىيىشىدەك ياخشى ھالەتنى ساقلاش غەيرىتىنى تېخىمۇ كۈچەيتكەنىدى؛ ئۈرۈمچى شەھىرىدىكى مۇۋەپپەقىيەت مەيدانىنىڭ خەلققە قولايلىق مۇلازىمەت پونكىتى (رېشاتكىلىق چارلاپ كونترول قىلىش نۇقتىسى)دا ساقچىلار ۋە مۇقىملىقنى ساقلىغۇچىلار خىزمەت ئورنىدا تەۋەلىك رايوننىڭ تىنچلىقى ۋە ئىناقلىقىنى ساقلاۋاتاتتى.
</S>
<S ID=10063>
    چې جۈن مۇنداق دېدى: جاڭ چۈنشيەن شۇجىنىڭ ھاۋالىسى بىلەن ئاپتونوم رايونلۇق پارتكوم، خەلق ھۆكۈمىتىگە ۋاكالىتەن كۆپچىلىكنىڭ چاغىنىنى قۇتلۇقلايمەن، كۆپچىلىكنىڭ چاغاننى خۇشال – خۇرام ئۆتكۈزۈپ، ئائىلىسىنىڭ بەختلىك بولۇشىنى تىلەيمەن!
</S>
<S ID=10064>
‹‹ئۆزۈڭلار جەم بولالمىساڭلارمۇ، باشقىلارنىڭ جەم بولۇشى ئۈچۈن كۈچ چىقىرىۋاتىسىلەر››، بۈگۈن مايمۇن يىلىدىكى چاغاننىڭ تۇنجى كۈنى، ھەممە ئائىلە جەم بولغان مۇشۇ پەيتتە، بارلىق ج خ خەلق ساقچىلىرى، قوراللىق ساقچى قىسىم ئوفىتسېر – ئەسكەرلىرى ۋە مۇقىملىقنى ساقلاش ۋەزىپىسىنى ئىجرا قىلىۋاتقانلار كۆپچىلىكنىڭ تىنچلىقى ۋە بەختى ئۈچۈن، ئائىلىسىدىكىلەر بىلەن جەم بولۇش پۇرسىتىدىن ۋاز كېچىپ، خىزمەت ئورنىدا چىڭ تۇرۇۋاتىدۇ.
</S>
<S ID=10065>
كۆپچىلىكنىڭ مەسئۇلىيەتنى ھەقىقىي ئادا قىلىپ، خالىس قۇربان بېرىشى بەدىلىگە جەمئىيەت تىنچ، ئىناق بولۈۋاتىدۇ ۋە تۈمەنلىگەن ئائىلە جەم بولۇۋاتىدۇ.
</S>
<S ID=10066>
    چې جۈن مۇنداق دېدى: ئۆتكەن بىر يىلدا ئاپتونوم رايونلۇق پارتكوم، خەلق ھۆكۈمىتىنىڭ كۈچلۈك رەھبەرلىكىدە، ھەر دەرىجىلىك مۇقىملىقنى ساقلاش كۈچلىرى پۈتۈن كۈچى بىلەن ئاتلىنىپ، زىچ ھەمكارلىشىپ، نۇرغۇن ئۈنۈملۈك خىزمەت ئىشلىدى، قاقشاتقۇچ زەربە بېرىش مەخسۇس ھەرىكىتى، جەمئىيەت ئامانلىقىنى ھەر تەرەپلىمە تۈزەش، ‹‹ئەسەبىيلىكنى تۈگىتىش›› ۋە تەربىيەلەپ ئۆزگەرتىش، ئاساسىي قاتلامنىڭ ئۇل خىزمىتى قاتارلىق خىزمەتلەرنى چوڭقۇر ئىلگىرى سۈرۈپ، مۇقىملىقنى ساقلاش ئىقتىدارىنى زور دەرىجىدە ئۆستۈرۈپ، ئاپتونوم رايونىمىزنىڭ ئىجتىمائىي ئومۇمىي ۋەزىيىتىنىڭ مۇقىم بولۇشىنى، ياخشىلىنىشقا يۈزلىنىشىنى ئىشقا ئاشۇردى.
</S>
<S ID=10067>
يېڭى بىر يىلدا ھەر دەرىجىلىك مۇقىملىقنى ساقلاش كۈچلىرى باش شۇجى شى جىنپىڭنىڭ مۇھىم تەستىقىي يوليورۇقىنىڭ روھىنى داۋاملىق قەتئىي ئىزچىللاشتۇرۇپ، مەركەز ۋە ئاپتونوم رايونلۇق پارتكومنىڭ مۇقىملىقنى ساقلاش توغرىسىدىكى ئورۇنلاشتۇرما ۋە تەلەپلىرىنى ھەقىقىي ياخشى ئەمەلىيلەشتۈرۈپ، ئەسلىدىكى خىزمەت ئاساسىدا، ئىدىيەنى يەنىمۇ بىرلىككە كەلتۈرۈپ، ئىشەنچنى چىڭىتىپ، ئىقتىدارىنى ئۆستۈرۈپ، تېررورلۇققا قارشى تۇرۇش، مۇقىملىقنى ساقلاش خىزمەتلىرىنى يېڭى باسقۇچقا كۆتۈرۈشكە تىرىشىپ، ئاپتونوم رايونىمىزنىڭ ئىناقلىقى، مۇقىملىقى ئۈچۈن، تېخىمۇ زور تۆھپە قوشۇشى كېرەك.
</S>
<S ID=10068>
    ئاپتونوم رايون رەھبەرلىرىدىن جۇ خەيلۇن، جۇ چاڭجيې، قوراللىق ساقچى قىسىم شىنجاڭ باش ئەترىتىنىڭ قوماندانى گو لوتەي بىللە ھال سورىدى. 
</S>
<S ID=10069>
‏
</S>
</TEXT>
/BODY
/DOC