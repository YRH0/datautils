<DOC>
<DOCID>TIANSHAN.498373</DOCID>
<HEADER>
<CLASS>پەن – مائارىپ</CLASS>
<DATE>2016-02-17 12:27:35</DATE>
</HEADER>
<BODY>
<HEADLINE>
<S ID=11983>
يەكەن ناھىيەسى مەبلەغ كاپالىتى ئارقىلىق مائارىپ تەرەققىياتىنى ئىلگىرى سۈردى
</S>
</HEADLINE>
<TEXT>
<S ID=11984>
    ئىختىيارىي مۇخبىرىمىز نۇرمۇھەممەد ئايۇپ خەۋىرى، فوتوسى: يەكەن ناھىيەسى «12-بەش يىل» لىقپىلان مەزگىلىدە مائارىپ ئىشلىرى خىراجىتىنى ئۈزلۈكسىز ئۆستۈرۈپ، مائارىپ ئۇل ئەسلىھەسىنى مۇستەھكەملىدى.
</S>
<S ID=11985>
    بۇ ناھىيەدە ھەر دەرىجىلىك تولۇق ئوتتۇرا، كەسپى تولۇق ئوتتۇرا، تولۇقسىز ئوتتۇرا-باشلانغۇچ مەكتەپ ۋە بالىلار باغچىسىدىن 449ى، ئۇلاردا تەربىيەلىنىۋاتقان 19 مىڭدىن ئارتۇق ئوقۇغۇچى، 11 مىڭ 496 نەپەر ئوقۇتقۇچى، ئىشچى-خىزمەتچى بار. يەكەن ناھىيەلىك پارتكوم، خەلق ھۆكۈمىتى ناھىيە يەرلىك مالىيەسى ئاجىز بولۇشتەك ئوبيېكتىپ شارائىتقا ئاساسەن ھەر تەرەپلىمە مەبلەغ غەملەپ، ئوتتۇرا-باشلانغۇچ مەكتەپ ، بالىلار باغچىلىرىنىڭ ئاساسىي مائارىپ خىراجىتىنى كاپالەتكە ئىگە قىلدى.
</S>
<S ID=11986>
    بۇ ناھىيە ئۆتكەن بەش يىل ئىچىدە ناھىيە مالىيەسىدىن 173 مىليون يۈەن مەبلەغ سىلىپ، جەنۇبىي  شەھەر ئوقۇتۇش رايونىدىكى يەتتە مەكتەپ ۋە بەش كەنت قوش تىل تەجرىبە تولۇق ئوتتۇرا مەكتىپى قاتارلىق مەكتەپلەرنىڭ قۇرۇلۇشلىرىنى مۇۋەپپىەقىيەتلىك تاماملاپ ئوقۇش باشلىدى.
</S>
<S ID=11987>
ئوقۇتۇشقا مەكتەپلەر مەسئۇل بولۇش، مەبلەغ بىلەن ئوقۇغۇچىلار مەنبەسىگە پارتكوم، ھۆكۈمەت مەسئۇل بولۇشتىن ئىبارەت ھەرىكەت مېخانىزمىنى يولغا قويۇپ مائارىپتا كۈچلۈك ناھىيە بولۇش قەدىمىنى تېزلەتمەكتە.
</S>
<S ID=11988>
    ئوقۇتۇش بايلىقلىرىنىڭ ئىسراپ بولۇپ كېتىشنىڭ ئالدىنى ئىلىش ئۈچۈن، ناھىيەلىك 1-،3-،5- ئوتتۇرا مەكتەپلەرنى بىر گەۋدىلەشتۈرۈش، 21 مەكتەپ ئوقۇتۇش نۇقتىسىنى قوشۇۋېتىش بىلەن بىرگە، تاغلىق رايونلاردىكى دامسى، قوشراپ يېزىلىرى ۋە تۈزلەڭ رايونلاردىكى ئىلىشقۇ بازارلىق ئوتتۇرا مەكتەپنى مۇۋەپپەقىيەتلىك ھالدا ناھىيە بازىرىغا يۆتكەپ كىردى.
</S>
<S ID=11989>
بۇ ئارقىلىق ئوتتۇرا مەكتەپلەرنى ناھىيە مەركىزىگە يىغىش، باشلانغۇچلارنى يېزا مەركىزىگە يىغىش، يەسلىلەرنى كەنت مەركىزىگە يىغىش قەدىمىنى تېزلەتتى.
</S>
</TEXT>
/BODY
/DOC