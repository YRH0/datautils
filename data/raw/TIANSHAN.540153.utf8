<DOC>
<DOCID>TIANSHAN.540153</DOCID>
<HEADER>
<CLASS>ئۈرۈمچى</CLASS>
<DATE>2016-08-10 12:45:19</DATE>
</HEADER>
<BODY>
<HEADLINE>
<S ID=38363>
ئۈرۈمچى باش ئىشچىلار ئۇيۇشمىسى ئوقۇش ياردەم پۇلى تارقىتىدۇ
</S>
</HEADLINE>
<TEXT>
<S ID=38364>
    يېقىندا، ئۈرۈمچى شەھەرلىك باش ئىشچىلار ئۇيۇشمىسى ئالتۇن كۈز ئوقۇش ياردەم پۇلى پائالىيىتىنى تەشكىللەپ ۋە قانات يايدۇرغان بولۇپ، ئائىلىسىدە قىيىنچىلىقى بار ئىشچى-خىزمەتچىلەرنىڭ مەكتەپتە ئوقۇۋاتقان پەرزەنتلىرى بۇ ئوقۇش ياردەم پۇلىدىن بەھرىمەن بولالايدىكەن.
</S>
<S ID=38365>
    مۇخبىرنىڭ ئۈرۈمچى شەھەرلىك باش ئىشچىلار ئۇيۇشمىسىدىن ئىگىلىشىچە، ئالتۇن كۈز ئوقۇش ياردەم پۇلىدىن بەھرىمەن بولىدىغانلار ئائىلە كىرىمى شۇ يەردىكى «تۆۋەن كاپالەت» ئائىلىلىرىنىڭ كىرىمىدىن سەل يۇقىرى، بىراق ئائىلە ئەزالىرى ئارىسىدا ئېغىر كېسەل، مېيىپ قاتارلىق ئالاھىدە قىيىنچىلىقى بار ئىشچى-خىزمەتچىلەرنىڭ پەرزەنتلىرى؛ «تۆۋەن كاپالەت» تۇرمۇش پۇلىدىن بەھرىمەن بولىدىغان، ھۆكۈمەتنىڭ ياردىمىدىن كېيىنمۇ تۇرمۇشى يەنىلا قىيىنچىلىقتا ئۆتۈۋاتقان ئىشچى-خىزمەتچىلەرنىڭ پەرزەنتلىرى؛ ئادەم ئىشلەتكۈچى ئورۇن بىلەن بىر يىلدىن ئارتۇق ئەمگەك توختامى ئىمزالىغان ھەمدە سۇغۇرتا تاپشۇرغان، ئىشچىلار ئۇيۇشمىسىغا كىرگەن ئائىلىسىدە قىيىنچىلىقى بار دېھقان ئىشلەمچىلەرنىڭ شەھەرلەردە ئوقۇۋاتقان پەرزەنتلىرىنى ئۆز ئىچىگە ئالىدىكەن.
</S>
<S ID=38366>
    «ئۈرۈمچى شەھىرىنىڭ ئائىلىسىدە قىيىنچىلىقى بار ئىشچى-خىزمەتچىلەرگە ياردەم بېرىش، يۆلەش خىزمىتىنى باشقۇرۇش، يۈرگۈزۈش چارىسى» ۋە «ئۈرۈمچى باش ئىشچىلار ئۇيۇشمىسىنىڭ <ئالتۇن كۈز __ ئالىي مەكتەپ ئوقۇغۇچىلىرىغا ياردەم بېرىش>نى باشقۇرۇش چارىسى»غا ئاساسەن، ئائىلىسىدە قىيىنچىلىقى بار ئىشچى-خىزمەتچىلەرنىڭ ئالىي مەكتەپنى پۈتكۈزىدىغان ياكى ئالىي مەكتەپكە يېڭىدىن قوبۇل قىلىنىدىغان پەرزەنتلىرى بەھرىمەن بولىدىغان ياردەم پۇلى تۆۋەندىكىدەك بېكىتىلدى.
</S>
<S ID=38367>
ئىچكىرىدىكى ئالىي مەكتەپلەرنىڭ تولۇق كۇرس كەسىپلىرىگە قوبۇل قىلىنغان ئوقۇغۇچىلارغا 5000 يۈەن ئوقۇش ياردەم پۇلى بېرىلىدۇ؛ ئاپتونوم رايونىمىز ئىچىدىكى ئالىي مەكتەپلەرنىڭ تولۇق كۇرس كەسىپلىرىگە قوبۇل قىلىنغان ئوقۇغۇچىلارغا 4000يۈەن ئوقۇش ياردەم پۇلى بېرىلىدۇ؛ ئىچكىرىدىكى ئالىي مەكتەپلەرنىڭ مەخسۇس كۇرس كەسىپلىرىگە قوبۇل قىلىنغان ئوقۇغۇچىلارغا 4000 يۈەن ئوقۇش ياردەم پۇلى بېرىلىدۇ؛ ئاپتونوم رايونىمىز ئىچىدىكى ئالىي مەكتەپلەرنىڭ مەخسۇس كۇرس كەسىپلىرىگە قوبۇل قىلىنغان ئوقۇغۇچىلارغا 3000يۈەن ئوقۇش ياردەم پۇلى بېرىلىدۇ؛ ئوتتۇرا تېخنىكوم مەكتەپلىرىگە قوبۇل قىلىنغان ئوقۇغۇچىلارغا 2000 يۈەن، تولۇق ئوتتۇرىغا قوبۇل قىلىنغان ئوقۇغۇچىلارغا 1000 يۈەن ياردەم بېرىلىدۇ.
</S>
<S ID=38368>
    ئالىي مەكتەپ ئوقۇغۇچىلىرى ئۈچۈن تارقىتىلىدىغان ئوقۇش ياردەم پۇلى بىرىنچى يىلى «يۈرگۈزۈش چارىسى» دىكى ئالاقىدار ئۆلچەملەر بويىچە تارقىتىلىدۇ.
</S>
<S ID=38369>
ئىككىنچى يىلدىن باشلاپ، ئاپتونوم رايونىمىز ئىچى-سىرتىدىكى تولۇق كۇرس كەسىپلىرىگە قوبۇل قىلىنغان ئالىي مەكتەپ ئوقۇغۇچىلىرى ئۈچۈن 4000 يۈەن پۇل تارقىتىپ بېرىلىدۇ.
</S>
<S ID=38370>
ئاپتونوم رايونىمىز ئىچى-سىرتىدىكى تولۇق كۇرس كەسىپلىرىگە قوبۇل قىلىنغان ئالىي مەكتەپ ئوقۇغۇچىلىرى ئۈچۈن 3000 يۈەن پۇل تارقىتىپ بېرىلىدۇ، ھەمدە بۇ ياردەم پۇل مەزكۇر ئوقۇغۇچى ئوقۇش پۈتكۈزگىچە تارقىتىلىدۇ.
</S>
</TEXT>
/BODY
/DOC