<DOC>
<DOCID>TIANSHAN.522532</DOCID>
<HEADER>
<CLASS>شىنجاڭ</CLASS>
<DATE>2016-05-11 11:13:09</DATE>
</HEADER>
<BODY>
<HEADLINE>
<S ID=27735>
سۈپەت ۋە ئادىمىيلىك – ‹‹گۈلىستان››نىڭ تەۋرەنمەس مىزانى
</S>
</HEADLINE>
<TEXT>
<S ID=27736>
    قۇرۇلغاندىن بېرى كىشىلەرگە ساغلاملىق ئاتا قىلىشنى ئىزچىل ئۆزىنىڭ باش تارتىپ بولمايدىغان مۇھىم ئىجتىمائىي مەسئۇلىيىتى دەپ بىلىپ، سۈپەت ۋە ئادىمىيلىكنى ئىزچىل بىرىنچى ئورۇنغا قويۇپ كەلگەن شىنجاڭ تەيئەيتەي شىركىتىدىن يېقىندا ئادەمنى خۇشاللاندۇرىدىغان خەۋەرلەر تارقالدى. بۇ خەۋەرلەرنى ئاڭلىغان ھەر بىرەيلەن شىركەت لىدىرى رىزۋانگۈل ئابلىز باشچىلىقىدىكى جەڭگىۋار كوللېكتىپقا ئاپىرىن ئېيتماي تۇرالمىدى، چۈنكى رىزۋانگۈل ئابلىز 2013 – يىلى دۇكان ھالىتىدە كوللاگېنلىق پېپتىدنى تۇنجى بولۇپ شىنجاڭغا ئەكىرىپ ئىش باشلىغان، بىر يىلدىن كېيىن شىنجاڭ تەيئەيتەي شىركىتى، شىنجاڭ دۆلەت پېپتىدى شىركەتلىرىنى قۇرغان ھەم ئارقىدىنلا بېيجىڭدا زاۋۇت سېتىۋېلىپ، ‹‹دۆلەت پېپتىدى›› ماركىسىدىكى كوللاگېنلىق پېپتىدلارنى ئايرىپ ئالغان، شۇنداقلا يەنە ياپونىيە، ئەرەب بىرلەشمە خەلىپىلىكى، ئامېرىكا قاتارلىق ئەللەردە تارماق شىركەتلەرنى قۇرۇپ، دۆلەت ئىچى – سىرتىدا تەتقىقات، ئىشلەپچىقىرىش ۋە سېتىش تورىنى شەكىللەندۈرگەن بولسا، مانا ھازىر ‹‹گۈلىستان گۇرۇھى›› بولۇپ قۇرۇلغانىدى. بۇ ئاپتونوم رايونىمىزدىكى 400 دىن ئارتۇق ‹‹تەيئەيتەي كوللاگېنلىق پېپتىد›› دۇكىنىنىڭ ‹‹گۈلىستان›› دۇكانلىرىغا ئۆزگىرىدىغانلىقىدىن دېرەك بېرىدۇ.
</S>
<S ID=27737>
    جۇڭخۇا سۇڭ چىڭلىڭ خەلقئارا فوندى جەمئىيىتىنىڭ كېڭەش ئەزاسى، ‹‹گۈلىستان›› گۇرۇھىنىڭ لىدىرى رىزۋانگۈل ئابلىز مۇنداق دېدى: شىركىتىمىزنىڭ بىر تۇتاش، سىستېمىلىق باشقۇرۇشىدىكى ‹‹تەيئەيتەي كوللاگېنلىق پېپتىد دۇكانلىرى›› تەڭرىتاغنىڭ جەنۇبى ۋە شىمالىنى قاپلىغان ھەمدە زەنجىرسىمان دۇكان 400دىن، خادىمى 2000دىن ئاشقانىدى. مانا ھازىر كۆپچىلىكنىڭ ئورتاق تىرىشىشى نەتىجىسىدە، ‹‹گۈلىستان›› گۇرۇھىمىز غەلىبىلىك قۇرۇلدى. بۇنىڭدىن كېيىن شىنجاڭ تەيئەيتەي شىركىتىمىزنى ئۆز ئىچىگە ئالغان بارلىق شىركەتلىرىمىز ‹‹گۈلىستان›› گۇرۇھىغا تەۋە بولىدۇ، بارلىق ‹‹تەيئەيتەي كوللاگېنلىق پېپتىد›› دۇكانلىرى ‹‹گۈلىستان›› دۇكانلىرىغا ئۆزگىرىدۇ.
</S>
<S ID=27738>
    مۇخبىرنىڭ: ‹‹شىركىتىڭلار قۇرۇلغاندىن بېرى سۈپەت ۋە ئادىمىيلىكنى ئىزچىل بىرىنچى ئورۇنغا قويۇپ كېلىۋاتىسىلەر. ئاخىرغىچە مۇشۇ مىزانىڭلاردا مېڭىشقا ئىشەنچىڭلار تولۇقمۇ؟›› دېگەن سوئالىغا، لىدىر رىزۋانگۈل ئابلىز مۇنداق جاۋاب بەردى: بىز شىركىتىمىز قۇرۇلغاندىن بېرى سۈپەت ۋە ئادىمىيلىكنى بىرىنچى ئورۇنغا قويۇپ كەلدۇق ھەم بۇنىڭغا قاتتىق ئەمەل قىلىپ كېلىۋاتىمىز. بىز بىلەن ھەمكارلىق ئورناتقان ھەر قانداق شەخس ياكى شىركەت سۈپەت ۋە ئادىمىيلىكىگە ئىزچىل كاپالەتلىك قىلمىسا، مەيلى ئۇ قانچىلىك پايدا يارىتىدىغان تۈر بولۇشىدىن قەتئىينەزەر، ھەرقانداق بەدەل تۆلەشتىن يانماي، شۇ ھامان ھەمكارلىقنى توختىتىمىز. بىزنىڭ مەڭگۈلۈك مىزانىمىز شۇكى، سۈپىتىگە كاپالەتلىك قىلالمىغان، ئادىمىيلىكى دۇرۇس بولمىغان كارخانىلارنىڭ مەھسۇلاتى دۇكانلىرىمىزدا مەيلى قانچىلىك تېز ئوبوروت قىلىنىۋاتقان، بىزگە قانچىلىك پايدا يارىتىۋاتقان بولسۇن، ئۇ خىل مەھسۇلات دەرھال مال پەشتاختىلىرىمىزدىن چۈشۈرۈلىدۇ، دۇكانلىرىمىزدىن چىقىرىپ تاشلىنىدۇ. بىز يېقىندا مەلۇم بىر كارخانا بىلەن دەل سۈپەت مەسىلىسى سەۋەبىدىن ھەمكارلىقنى ئۈزۈل – كېسىل توختاتتۇق ھەم سۈپەت مەسىلىسى كۆرۈلگەن ماللارنى دەرھال بىر تەرەپ قىلىۋەتتۇق. بۇ سەۋەبتىن شىركىتىمىزگە نۇرغۇن زىيان بولدى، بىراق ھېچقىسى يوق، سۈپەت ۋە ئادىمىيلىك بىزنىڭ تەۋرەنمەس مىزانىمىز، ھەمكارلاشقۇچىلىرىمىزنىڭ تۇتقان يولى بىز بىلەن بىردەك بولمىسا، زىياندىن قورقماي مۇناسىۋەتنى ئۈزىمىز.
</S>
<S ID=27739>
    ھەممىمىزگە مەلۇم، بۇ شىركەت بۇلتۇر 25 – ئۆكتەبىر شىنجاڭ خەلق سارىيىدا داغدۇغىلىق يىغىن ئېچىپ، ئاپتونوم رايونىمىزدىكى بىر بۆلۈك مۇنەۋۋەر دوكتور – تەتقىقاتچىلار رەھبەرلىكىدىكى شىنجاڭ يېشىل بىيو پەن – تېخنىكا چەكلىك شىركىتى بىلەن ئۇزاق يىللىق ھەمكارلىق ئورناتقان ۋە ‹‹تەكلىماكان قۇملۇق ئالگاسى›› ماركىسىدىكى يۈرۈشلۈك مەھسۇلاتلارنى ئىشلەپچىقىرىپ بازارغا سالغانىدى.
</S>
<S ID=27740>
    بۇ شىركەت يېقىندا يەنە ‹‹غەربىي دىياردىكى ساغلاملىق ئەلچىسى›› دەپ نام ئالغان، ئاپتونوم رايونىمىز بويىچە ئەڭ دەسلەپ تالالىق يېمەكلىك تەتقىقاتىنى باشلىغان، شىنجاڭ ‹‹ئامىنە›› بىيو پەن – تېخنىكا چەكلىك شىركىتىنىڭ لىدىرى ئامىنە ئابلىمىت بىلەن ئۇزاق يىللىق ھەمكارلىق ئورناتتى. ئىككى شىركەت ھەمكارلىقىنىڭ تۇنجى مېۋىسى بولغان ‹‹شىپايى تالا›› ماركىسىدىكى يۈرۈشلۈك مەھسۇلاتلار بازارغا سېلىنىش ئالدىدا تۇرماقتا.
</S>
<S ID=27741>
    ئۇنىڭدىن باشقا، بۇ شىركەت ياپونىيەدە قۇرۇلغىلى خېلى بولغان S&H شىركىتىنى ئوڭۇشلۇق ئۆتكۈزۈۋالدى ھەمدە ياپونىيەدىكى بىردىنبىر مۇسۇلمانچە يېمەكلىك ئىشلەپچىقىرىدىغان ياپونىيە ئۇمېكېن(UMEKEN) پاي ھەسسىدارلىق شىركىتى بىلەن ھەمكارلىق ئورناتتى. ئۇمېكېن قۇرۇلغىنىغا ئۇزاق يىل بولغان كارخانا بولۇپ، ياپونىيە خان جەمەتىنى مەخسۇس ساغلاملىق يېمەكلىكى بىلەن تەمىنلەيدىكەن. ئۇنداقتا بىز ‹‹UMEKEN››نىڭ شىنجاڭ بازىرىغا كىرگەن بىر قىسىم كوزىر مەھسۇلاتلىرى بىلەن تونۇشۇپ چىقايلى:
</S>
<S ID=27742>
‏    ‹‹UMEKEN›› پرېمىئۇم لىپوپو
</S>
<S ID=27743>
‏    LIPOPO PREMIUM
</S>
<S ID=27744>
    بۇ مەھسۇلات ياپونىيە ئالىملىرىنىڭ ئۇزاق يىللىق تەتقىقات نەتىجىسى بولۇپ، ئادەم ئورگانىزمىغا تاجاۋۇز قىلىپ كىرگەن باكتېرىيە، ۋىرۇسلارنى يوقىتىش، كېسەللىكنىڭ ئالدىنى ئېلىپ، بۇزۇلغان ھۈجەيرىلەرنى ئەسلىگە كەلتۈرۈش ئۈنۈمىگە ئىگە. مەھسۇلاتنىڭ ئاساسلىق رولى تۆۋەندىكىچە:
</S>
<S ID=27745>
    .1 راكنىڭ ئالدىنى ئېلىش ھەم بۇزۇلغان ھۈجەيرىنى ئەسلىگە كەلتۈرۈش؛ .2 قېرىشنىڭ ئالدىنى ئېلىش؛ .3 زىيادە سېزىمچانلىق رېئاكسىيەسىنىڭ فىزىيولوگىيەلىك ھالىتىنى ياخشىلاش؛ .4 قەنت كېسىلىنىڭ ئالدىنى ئېلىش؛ .5 يۇقىرى قان بېسىم، قاندىكى ماي مىقدارى يۇقىرى بولۇشنىڭ ئالدىنى ئېلىش؛ .6 مېڭە يىگىلەش كېسىلىنىڭ ئالدىنى ئېلىش؛ .7 بەدەن گۈزەللەشتۈرۈش؛ .8 گۈل چېڭى زىيادە سېزىمچانلىق ئالامىتىنى تۆۋەنلىتىش؛ .9 ئاشقازان يارىسىنى ياخشىلاش قاتارلىقلار.
</S>
<S ID=27746>
    ياپونىيە ئالىملىرىنىڭ تەتقىقاتىغا قارىغاندا، بۇ مەھسۇلات كىلىنىكىدا سىناق قىلىنىش جەريانىدا، ئۆپكە راكى ھۈجەيرىلىرى يوقالغان؛ خىمىيەلىك داۋالاشنىڭ ئەكس تەسىرى تۆۋەنلىگەن؛ زىققا كېسىلى ياخشىلانغان؛ ئانتىبىيوتىكلارنىڭ ئەكس تەسىرى تۆۋەنلىگەن؛ سۆڭەكنىڭ زىچلىقى ئاشقان؛ قان قەنتى نورماللاشقان؛ قان بېسىمى تۇراقلاشقان؛ ئاشقازان يارىسى ياخشىلانغان؛ ھەر خىل ياللۇغلارغا مەنپەئەت قىلغان؛ قەۋزىيەت ئوڭشالغان.
</S>
<S ID=27747>
‏    ‹‹UMEKEN›› ئويىستېر قۇلۇلىسى تابلىتى
</S>
<S ID=27748>
‏    MACA OYSTER
</S>
<S ID=27749>
    ياۋروپادا ئويىستېر قۇلۇلىسى ئوزۇقلۇق قىممىتىنىڭ يۇقىرىلىقى سەۋەبلىك دېڭىز ياڭىقى، دەپمۇ ئاتىلىدۇ. ئەمەلىيەتتە، ئۇنىڭ ئوزۇقلۇق قىممىتى ياڭاق ۋە باشقا قۇلۇلىلەرنىڭكىدىن بىرنەچچە ھەسسە يۇقىرى. ئۇنىڭ تەركىبىدە تۆۋەندىكىدەك ماددىلار بار:
</S>
<S ID=27750>
    بىرىنچى، مىنېرال ماددىلار، مەسىلەن، سىنك، كالتسىي، تۆمۈر، ماگنىي، مىس، سىلىتسىي.
</S>
<S ID=27751>
    ئويىستېر تەركىبىدە كۆپ مىقداردا سىنك بار بولۇپ، ئۇنىڭ رولى تۆۋەندىكىچە:
</S>
<S ID=27752>
    بىرىنچىدىن، ھۈجەيرىلەرنىڭ كۆپىيىشىنى ئىلگىرى سۈرۈش ۋە مېتابولىزمنى ياخشىلاش؛ ئىككىنچىدىن، ئۇرۇقنى كۆپەيتىش؛ ئۈچىنچىدىن، مېڭىنى تىنچلاندۇرۇش؛ تۆتىنچىدىن، تىرناق ۋە چاچنىڭ نورمال ئۆسۈشىنى ئىلگىرى سۈرۈش؛ بەشىنچىدىن، ئىممۇنىتېت كۈچىنى ئاشۇرۇش؛ ئالتىنچىدىن، بەدەندىكى ئسپىرتنى پارچىلاپ، جىگەرنىڭ ئىقتىدارىنى ئاشۇرۇش.
</S>
<S ID=27753>
    ئىككىنچى، ئامىنو كىسلاتاسى. ئامىنو كىسلاتاسىنىڭ رولى تۆۋەندىكىچە:
</S>
<S ID=27754>
    بىرىنچىدىن، چارچاشنى تۈگىتىش؛ ئىككىنچىدىن، بەدەننىڭ تەڭپۇڭلۇقىنى تەڭشەش؛ ئۈچىنچىدىن، جىگەرنىڭ ئىقتىدارىنى يۇقىرى كۆتۈرۈش؛ تۆتىنچىدىن، قان بېسىمنى تۆۋەنلىتىش؛
</S>
<S ID=27755>
    ئۈچىنچى، ۋىتامىن، يەنى ۋىتامىن B12,B9,B6,B2,B1 قاتارلىقلار؛
</S>
<S ID=27756>
    تۆتىنچى، كىراخمال. كىراخمال ئادەم بەدىنىنىڭ ھەرىكەت ئېنېرگىيەسى سۈپىتىدە جىگەردە ساقلىنىدىغان بولۇپ، ئادەتتە يېمەكلىك ئارقىلىق قوبۇل قىلىنىدۇ. ئۇنىڭ رولى بولسا:
</S>
<S ID=27757>
    بىرىنچىدىن، چارچاشنى تۈگىتىش؛ ئىككىنچىدىن، ئېنېرگىيە تولۇقلاش.
</S>
<S ID=27758>
‏    ‹‹UMEKEN›› قەنت كېسىلى قالقىنى
</S>
<S ID=27759>
‏    BLOCK TRIPLE
</S>
<S ID=27760>
    بۇ ياپونىيە دورىگەرلەر جەمئىيىتىنىڭ ھەمكارلىقىدا تەتقىق قىلىپ چىقىلغان، تۇرمۇش ئادىتىنى چوڭ تىپتا ئۆزگەرتمەي تۇرۇپمۇ قەنتنىڭ بەدەنگە قوبۇل قىلىنىش مىقدارىنى ئازايتقىلى بولىدىغان مەھسۇلات.
</S>
<S ID=27761>
    بۇ مەھسۇلاتنىڭ رولى تۆۋەندىكى ئۈچ باسقۇچقا بۆلىنىدۇ:
</S>
<S ID=27762>
    بىرىنچى، بۇ مەھسۇلاتنى ئىستېمال قىلغاندىن كېيىن، مەھسۇلات تەركىبىدىكى ئاق پۇرچاق ئېلېمېنتى ئاۋۋال شۆلگەي سۇيۇقلۇقى تەركىبىدىكى كىراخمالنى پارچىلىغۇچى ماددىنىڭ مىقدارىنى كونترول قىلىپ ئۈنۈمىنى تۆۋەنلىتىدۇ، شۇنىڭ بىلەن بىز يېگەن تاماق تەركىبىدىكى كىراخمالنىڭ پارچىلىنىپ قەنتكە ئايلىنىشى بىرىنچى قەدەمدە كونترول قىلىنىدۇ.
</S>
<S ID=27763>
    ئىككىنچى، ئۇنىڭدىن كېيىن ئاشقازانغا كىرگەن قەنت ئۈچەيدە ئاسان قوبۇل قىلىنىش ئۈچۈن كىچىك ئۈچەي دىۋارىدىن چىقىدىغان پارچىلىغۇچى ماددا ئارقىلىق يەنىمۇ ئىلگىرىلىگەن ھالدا پارچىلىنىدىغان بولۇپ، مەھسۇلات تەركىبىدىكى ئۈجمە يوپۇرمىقىدىن ئېلىنغان كونترول قىلغۇچى ماددا ئارقىلىق ئۈچەيدىن ئاجرىلىپ چىقىپ قەنتنى پارچىلايدىغان ماددىنى كونترول قىلىپ قەنتنىڭ ئۈچەيگە سىڭىپ كىرىشىنى توسۇپ قالىدۇ.
</S>
<S ID=27764>
    ئۈچىنچى، ئەڭ ئاخىرىدا بولسا مەھسۇلات تەركىبىدىكى گىمنىما كىسلاتاسى كىچىك ئۈچەيگە سۈمۈرۈلمەكچى بولغان قەنتنى بىراقلا پارچىلاپ توسۇپ قالىدۇ.
</S>
<S ID=27765>
‏    ‹‹UMEKEN›› كۆز گۆھىرى
</S>
<S ID=27766>
‏    CLEAR EYE
</S>
<S ID=27767>
    نۆۋەتتە ئېلېكتىرون تېخنىكىسى كەلتۈرۈپ چىقارغان كۆز كېسەللىكلىرى ئومۇملاشتۇرۇلۇپ، IT كۆز كېسەللىكى، دەپ ئاتالماقتا. بۇ ئۇزاق ۋاقىت كومپيۇتېر، يان تېلېفون ئىشلىتىشتىن كېلىپ چىققان كۆز كېسىلى بولۇپ، بۇنىڭدا كۆز تېلىش، كۆزگە قان تولۇش، كۆز قۇرغاقلىشىش، باش ئاغرىش، بويۇن، مۈرە، بەل تېلىش، ھېرىپ كېتىش قاتارلىق ئالامەتلەر كۆرۈلىدۇ. بەزىلەردە يەنە، سەپرا بولۇش، ئىچى تىتىلداش قاتارلىق نېرۋا كېسەللىك ئالامەتلىرىمۇ كۆرۈلىدۇ.
</S>
<S ID=27768>
    بۇ مەھسۇلات تەركىبىدە سىئانىدىن، كىسانتوفىل، ۋىتامىن A، كاروتىن، كۈمۈشئۆرۈك يوپۇرماق پىگمېنتى قاتارلىقلار مول. بۇ تەركىبلەرنىڭ رولى تۆۋەندىكىچە:
</S>
<S ID=27769>
    بىرىنچى، سىئانىدىن. بۇ ئوكسىدلىنىشقا قارشى پىگمېنت بولۇپ، كۆز ھارغىنلىقىنى تۈگىتىدۇ، كۆرۈش قۇۋۋىتىنى ياخشىلايدۇ؛
</S>
<S ID=27770>
    ئىككىنچى، كىسانتوفىل. بۇ كۆز ئىچىدىكى كىرىستال تەنچە ۋە سېرىق بەلباغ قىسمىدا بولىدىغان تەركىب بولۇپ، ئېلېكتىرونلۇق ئەسۋاب چىقارغان ئۇلترا بىنەپشە نۇرنى توسۇش رولىغا ئىگە؛
</S>
<S ID=27771>
    ئۈچىنچى، ۋىتامىن A ۋە كاروتىن. ۋىتامىن A كەملەپ كېتىلگەندە كېچىدە كۆرۈش قۇۋۋىتى ئاجىزلاش، نامازشام قارىغۇسىلىق كېسىلىنى كەلتۈرۈپ چىقىرىدۇ؛
</S>
<S ID=27772>
    تۆتىنچى، كۈمۈشئۆرۈك يوپۇرماق پىگمېنتى. بۇ قان ئايلىنىشىنى راۋانلاشتۇرۇش، چوڭ مېڭە ھەم كۆز فۇنكسىيەسىنى ياخشىلاش رولىغا ئىگە.
</S>
<S ID=27773>
‏    ‹‹UMEKEN›› تائام كالتسىي
</S>
<S ID=27774>
‏    CALCIUM TAAM
</S>
<S ID=27775>
    تائام كالتسىي سۈت كىسلاتالىق كالتسىي تۈرىگە تەۋە بولۇپ، سۇدا ئېرىشچانلىقى ياخشى، بەدەنگە سۈمۈرۈلۈشى تېز بولۇشتەك ئالاھىدىلىككە ئىگە بولغاچقا، قان، سۆڭەك ۋە ھەرقايسى ئورگانىزم مۇسكۇللىرىدا خورىغان، ئادەم بەدىنى ئەڭ ئېھتىياجلىق كالتسىينى ئۈنۈملۈك تولۇقلاپ، كالتسىي كەملىكتىن كېلىپ چىققان تۈرلۈك كېسەللىك ئالامەتلىرىنى ياخشىلايدۇ.
</S>
<S ID=27776>
    تائام كالتسىي تەركىبىدىكى ئېرىشچان مىنېرال ماددىلار يۈرەك، مېڭە، قان تومۇرى كېسەللىكلىرىنىڭ ئالدىنى ئېلىشتىمۇ بەلگىلىك ئۈنۈمگە ئىگە. تائام كالتسىينى تائامغا سېلىپ ئىستېمال قىلغاندا، مەھسۇلات تەركىبىدىكى تۇزلۇق سۇدىن ئايرىپ ئېلىنغان كۆپ خىل مىنېرال ماددىلار بەدەننى ئەڭ ئېھتىياجلىق مىنېرال ماددىلار بىلەن تولۇقلاش بىلەن بىللە، كۆكتات ۋە دانلىق زىرائەتلەرگە ئىشلىتىلگەن خىمىيەلىك دورىلارنىڭ زىيىنىنى تۈگىتىشتىمۇ بەلگىلىك تەسىرگە ئىگە.
</S>
<S ID=27777>
‏    ‹‹UMEKEN›› ئۇمې جەۋھىرى (مەلھىمى)، (كۇمىلىچى)
</S>
<S ID=27778>
‏    ）BALL（EXTRACT APRICOT
</S>
<S ID=27779>
    ئۇمې ياپونىيە تاقىم ئاراللىرىدا ئۆسىدىغان ياۋا ئۆرۈك بولۇپ، تەركىبىدىكى ئورگانىك كىسلاتا ۋە لىمون كىسلاتاسى جىگەردىكى ئارتۇقچە مايلارنى كۆيدۈرۈپ، جىگەر ئىقتىدارىنى ئاشۇرۇش، ئۈچەينى راۋانلاشتۇرۇش، ھەزم قىلىش سۇيۇقلۇقىنىڭ ئاجرىلىشىنى كۈچەيتىپ، ئاشقازاننىڭ خىزمىتىنى ياخشىلاش، بۆرەككە تاش چۈشۈشنىڭ ئالدىنى ئېلىش ۋە تىزگىنلەش، قاندىكى ماي ھەم قان تومۇرغا يىغىلغان ئەخلەت ماددىلارنى چىقىرىپ تاشلاپ، قان ئايلىنىشنى ياخشىلاش، مىنېرال ماددىلارنىڭ سۈمۈرۈلۈشىگە ياردەم بېرىش قاتارلىق ئالاھىدىلىكلەرگە ئىگە.
</S>
<S ID=27780>
    بۇ مەھسۇلاتنىڭ ئاساسلىق ئالاھىدىلىكى:
</S>
<S ID=27781>
    .1 روھىي بېسىمنى تۆۋەنلىتىش؛ .2 قان بېسىمنى تۇراقلاشتۇرۇش؛ .3 زىيادە سېزىمچانلىق (ماددىلارنىڭ ئادەم بەدىنىگە بولغان رېئاكسىيەسى)نى يوقىتىش؛ .4 جىگەر ئىقتىدارىنى ياخشىلاپ، كىسلاتالىقىنى تەڭشەش؛ .5 قاننى تازىلاپ، تېرىنى گۈزەللەشتۈرۈش؛ .6 ئىممۇنىتېت كۈچىنى ئاشۇرۇش؛ .7 راك كېسەللىكىنىڭ ئالدىنى ئېلىش؛ .8 ئاغرىق توختىتىش؛ .9 بەدەن كىسلاتالىقىنىڭ ئېشىپ كېتىشىنىڭ ئالدىنى ئېلىش؛ .10 مىكروب ئۆلتۈرۈپ، ئۈچەي رولىنى ياخشىلاش؛ .11 قاندىكى زەھەرلىك ماددىلارنى چىقىرىپ تاشلاش؛ .12 ھارغىنلىقنى يوقىتىپ، بەدەن ساپاسىنى يۇقىرى كۆتۈرۈش؛ .13 ھەرخىل ۋىرۇسلۇق باكتېرىيەلەرنى يوقىتىش قاتارلىقلار.
</S>
<S ID=27782>
‏    ‹‹UMEKEN›› تۆمۈر قوشۇلغان بۇرمىسىمان يۇسۇن
</S>
<S ID=27783>
‏    IRON SPIRULINA
</S>
<S ID=27784>
    بۇ مەھسۇلاتنى ب د ت ئاشلىق ۋە دېھقانچىلىق تەشكىلاتى كەلگۈسىدىكى ئەڭ كۆڭۈلدىكىدەك ئوزۇقلۇق، دەپ تەشەببۇس قىلغان؛ دۇنيا ساغلاملىق تەشكىلاتى بىرلەشمىسى 21 – ئەسىردىكى ئەڭ ياخشى ئاقسىل، دەپ ئېتىراپ قىلغان؛ ئامېرىكا يېمەكلىك – دورا نازارەت قىلىپ باشقۇرۇش ئىدارىسى ئەكس تەسىرى يوق يۇقىرى دەرىجىلىك ئاقسىل، دەپ ئېتىراپ قىلغان؛ ئامېرىكا ناسا ئالەم قاتنىشى ئىدارىسى ۋە ياپونىيە ئالەم قاتنىشى ئىدارىسى ھاياتلىقنى داۋاملاشتۇرۇشتىكى ئالەم يېمەكلىكى قىلىپ تاللىغان.
</S>
<S ID=27785>
    بۇ مەھسۇلات ئاساسلىقى تۆمۈر كەملىكتىن بولغان قان ئازلىق، قەۋزىيەت، سېمىزلىك، ئىممۇنىتېت كۈچى تۆۋەنلەش، يۈرەك، مېڭىگە قان يېتىشمەسلىك، نېرۋا ئاجىزلىق، ئۇيقۇسىزلىق قاتارلىق ئالامەتلەرگە ئۈنۈملۈك مەنپەئەت قىلىدۇ.
</S>
<S ID=27786>
‏    ‹‹UMEKEN›› گىلۇكوسامىن
</S>
<S ID=27787>
‏    GLUCOSAMINE
</S>
<S ID=27788>
    ھازىر نۇرغۇن كىشىلىرىمىزدە بەدەن ئېھتىياجلىق بولغان كالتسىي ۋە باشقا مىنېرال ماددىلارنىڭ ئۇزاق مەزگىل تولۇقلانماسلىقى، قالايمىقان يېمەك – ئىچمەك ئادىتى سەۋەبىدىن بوغۇملاردىكى سىلىقلىغۇچى سۇيۇقلۇق خوراپ كېتىش، بوغۇملاردا ئۇپراش ۋە سۆڭەك ئۆسۈۋېلىش قاتارلىق كېسەللىكلەر كۆپ كۆرۈلمەكتە. بۇ مەھسۇلات سۆڭەك توقۇلمىلىرىنى ياخشىلاشتا ئىنتايىن ياخشى ئۈنۈمگە ئىگە بولۇپ، ياشنىڭ چوڭىيىشىغا ئەگىشىپ، پۈتۈن بەدەندىكى 206 تال سۆڭەك ئارىسىدىكى سۇيۇقلۇق مىقدارى كېمىيىپ ماڭىدۇ، بۇ سۇيۇقلۇق تۈگەپ كەتكەندە، بەدەندىكى سۆڭەكلەر ئارىسىدىكى ئېلاستىكىلىق يوقىلىپ، سۆڭەكلەر ئۆزئارا سۈركۈلۈپ ئۇپراپ، سۆڭەكتە يېرىق پەيدا بولۇپ، ھەرىكەت قىلغاندا بەدەندىن قاراسلاپ ئاۋاز چىقىش، بوغۇملار ئاغرىش ئالامەتلىرى كۆرۈلۈپ، ئەڭ ئاخىرىدا ئادەم نورمال ھەرىكەت قىلىش ئىقتىدارىدىن قېلىش خەۋپى بار.
</S>
<S ID=27789>
    ماس كېلىش دائىرىسى: بوغۇم ئۇپرىغان، كۆمۈرچەك ئۇپرىغان، ھەرخىل بوغۇم ئاغرىقلىرىغا ئىنتايىن ماس كېلىدۇ. بولۇپمۇ ئۇزاق مەزگىل ھەرىكەت قىلالمايدىغان، ئېغىر نەرسە كۆتۈرەلمەيدىغان، پەلەمپەيدىن چىقىپ چۈشەلمەيدىغانلار ئىستېمال قىلسا ئۈنۈمى ياخشى.
</S>
<S ID=27790>
‏    ‹‹UMEKEN›› سىنول
</S>
<S ID=27791>
‏    SEANOL
</S>
<S ID=27792>
    بۇ مەھسۇلات تەركىبىدىكى كاجىمې بولسا كورېيەنىڭ چېجۇ ئارىلىدىن چىقىدىغان، كۆپ خىل مىنېرال ماددىلار بولغان دېڭىز گىياھى بولۇپ، يىغىلىپ قالغان ئارتۇقچە خولېستېرىنلارنى ئۈنۈملۈك تازىلاپ، قان تومۇرلارنىڭ ئېلاستىكىلىقىنى ياخشىلاش ئارقىلىق قان قويۇلۇش، قاننىڭ يېپىشقاقلىقى ئېشىپ كېتىش، قان تومۇرلاردا توسالغۇ پەيدا بولۇش، قان بېسىم ئۆرلەپ كېتىش قاتارلىق ئەھۋاللارغا نىسبەتەن ئۈنۈملۈك ئالدىنى ئېلىش ۋە كونترول قىلىش ئىقتىدارىغا ئىگە.
</S>
<S ID=27793>
    ماس كېلىش دائىرىسى: يۈرەك، مېڭە، قان تومۇرى توسۇلۇش، يۇقىرى قان بېسىم، قان قويۇلۇش، قاندىكى ماي مىقدارى ئېشىپ كېتىش، جىگەرنى ماي قاپلاش قاتارلىق كېسەللىكلەرگە ياخشى ئۈنۈم بېرىدۇ.
</S>
<S ID=27794>
    ‹‹دۆلەت پېپتىدى›› نىڭ رولى
</S>
<S ID=27795>
    ‹‹گۈلىستان›› گۇرۇھىنىڭ لىدىرى رىزۋانگۈل ئابلېز ‹‹دۆلەت پېپتىدى››نىڭ رولى توغرىسىدا توختىلىپ مۇنداق دېدى:
</S>
<S ID=27796>
    شىركىتىمىزنىڭ ئىشلەپچىقىرىش بازىسىدا ئايرىپ ئېلىنغان ‹‹دۆلەت پېپتىدى›› تۆۋەندىكىدەك روللارغا ئىگە:
</S>
<S ID=27797>
    بىرىنچى، سۆڭەكنى چىڭىتىدۇ؛ ئىككىنچى، بەدەننى قۇۋۋەتلەپ، مۇسكۇللارنىڭ كۈچىنى ئاشۇرىدۇ؛ ئۈچىنچى، جىگەرنى قۇۋۋەتلەپ، قېرىش سۈرئىتىنى ئاستىلىتىدۇ؛ تۆتىنچى، ئاشقازاننى قۇۋۋەتلەپ، ئۈچەي – ئاشقازاننى 20 ياشلىق ھالىتىدە ساقلايدۇ؛ بەشىنچى، كۆزنى قۇۋۋەتلەپ، تېخىمۇ نۇرلۇق قىلىدۇ؛ ئالتىنچى، چىراينى گۈزەللەشتۈرۈپ، تېرىنىڭ ئېلاستىكىلىقلىقىنى ئاشۇرىدۇ؛ يەتتىنچى، يۈرەك، مېڭىنى قۇۋۋەتلەپ، قان بېسىمنى تۇراقلاشتۇرىدۇ؛ سەككىزىنچى، نېرۋىنى قۇۋۋەتلەپ، ئۇيقۇ سۈپىتىنى ياخشىلايدۇ.
</S>
<S ID=27798>
    ‹‹دۆلەت پېپتىدى››نىڭ ئۇتۇقلىرى
</S>
<S ID=27799>
    مۇخبىرنىڭ ئىگىلىشىچە، بۇ شىركەت ئىشلەپچىقارغان ‹‹دۆلەت پېپتىدى›› ماركىسىدىكى كوللاگېنلىق پېپتىدلار مۇناسىۋەتلىك ئورگانلارنىڭ ‹‹جۇڭگو خەلق ئازادلىق ئارمىيەسى 1 – ئاۋغۇست ئاياللار ۋالىبول كوماندىسى ئۈچۈن بەلگىلەنگەن مەھسۇلات››، ‹‹مەركەز دۆلەت ئورگانلىرى ئۈچۈن مۇلازىمەت قىلىدىغان مەھسۇلات››، ‹‹CCTV مەركىزىي تېلېۋىزىيە تورى سودا شەھەرچىسىدىن ئورۇن ئالغان مەھسۇلات›› قاتارلىق كاتتا شەرەپلەرگە نائىل بولغان. ئۇنىڭدىن باشقا، مىلان دۇنيا يەرمەنكىسىدە ‹‹1000 يىل ئالتۇن مۇكاپاتى››غا ئېرىشكەن ھەم خەلقئارالىق ‹‹مۇسۇلمانچە›› ئېتىراپنامىسى بېرىلگەن.
</S>
<S ID=27800>
    دەرۋەقە، ‹‹گۈلىستان››لىقلار توختاۋسىز ئىلگىرىلەپ، ئوتتۇرا شەرقتىكى پۇل مۇئامىلە مەركىزى بولغان دۇبەيدە تارماق شىركەت قۇردى ھەم ‹‹دۆلەت پېپتىدى››، ‹‹كوللاگېنلىق پېپتىد››، ‹‹UMEKEN››، ‹‹تەكلىماكان قۇملۇق ئالگاسى››، ‹‹شىپايى تالا›› ماركىسىدىكى يۈرۈشلۈك مەھسۇلاتلىرىنى دۇنيا بازىرىغا يۈزلەندۈرۈش يولىدا ئىزچىل تىرىشماقتا.
</S>
<S ID=27801>
    لىدىر رىزۋانگۈل ئابلىز ئاخىردا مۇنداق دېدى: شىركىتىمىزنىڭ باش مىزانى، شۇنداقلا تەۋرەنمەس نىشانى سۈپەت ۋە ئادىمىيلىك. بىزنىڭ گۈلىستانىمىزغا ئالىي مەكتەپلەرنىڭ قانۇن پەنلىرى ئوقۇتقۇچىلىرى باش بولغان، رايونىمىز ئىچى ۋە سىرتىدىكى مۇنەۋۋەر تەتقىقاتچى، دوكتورلار ئۆزىنىڭ ئۇزاق يىللىق قان – تەرى بەدىلىگە ياراتقان نەتىجىلىرىنى ئەل ساغلاملىقى ئۈچۈن بەدەلسىز قوشقان. بۇ گۈلىستان سۈپەت ۋە ئادىمىيلىكنىڭ گۈلىستانى، بۇ گۈلىستان مىننەتدارلىق، ياخشىلىق، ساغلاملىق، مېھرىبانلىق، ۋاپادارلىق، سەمىمىيەت، مۇھەببەت، ئاكتىپ ئېنېرگىيە گۈلىستانى.
</S>
<S ID=27802>
    مۇلازىمەت قىزىق لىنىيەمىز: 236 – 0800 – 400
</S>
<S ID=27803>
    ئاخىرىدا ئاپتونوم رايونىمىزدىكى ھەر مىللەت خەلقىگە سالامەتلىك تىلەيمەن. ئىستېمالچىلارنىڭ پېپتىد سېتىۋالغاندا، ‹‹دۆلەت پېپتىدى›› ۋە ‹‹كوللاگېنلىق پېپتىد›› ماركىسىغا ئالاھىدە دىققەت قىلىشىنى تەۋسىيە قىلىمەن.
</S>
<S ID=27804>
    مۇخبىرىمىز ئىمىنجان داۋۇت تەييارلىغان.
</S>
<S ID=27805>
‏    
</S>
</TEXT>
/BODY
/DOC