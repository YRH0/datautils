<DOC>
<DOCID>TIANSHAN.490006</DOCID>
<HEADER>
<CLASS>مەملىكەت</CLASS>
<DATE>2016-01-19 18:04:29</DATE>
</HEADER>
<BODY>
<HEADLINE>
<S ID=3914>
ئۆتكەن يىلىنىڭ ئاخىرى جۇڭگو چوڭ قۇرۇقلۇقنىڭ ئومۇمىي نوپۇسى 1 مىليارد 370 مىليونغا يەتتى
</S>
</HEADLINE>
<TEXT>
<S ID=3915>
    دۆلەتلىك ئىستاتىستىكا ئىدارىسى 19-يانۋار 2015-يىللىق خەلق ئىگىلىكىنىڭ ئايلىنىش ئەھۋالىنى ئېلان قىلدى، سانلىق مەلۇماتتىن ئايان بولۇشىچە، 2015-يىلىنىڭ ئاخىرى جۇڭگو چوڭ قۇرۇقلۇقنىڭ ئومۇمىي نوپۇسى بىر مىليارد 370 مىليونغا يېتىپ، ئالدىنقى يىلنىڭ شۇ مەزگىلىدىكىدىن 6 مىليون 800 مىڭ ئاشقان، بۇ نوپۇس 31 ئۆلكە، ئاپتونوم رايون، مەركەزگە بىۋاسىتە قاراشلىق شەھەر ۋە جۇڭگو خەلق ئازادلىق ئارمىيەسىدە ۋەزىپە ئۆتەۋاتقان ھەربىيلەرنى ئۆز ئىچىگە ئالىدۇ، بۇ شياڭگاڭ، ئاۋمېن ئالاھىدە مەمۇرىي رايونى ۋە تەيۋەن ئۆلكىسى ھەمدە چەتئەللەردىكى جۇڭگو مۇھاجىرلىرىنى ئۆز ئىچىگە ئالمايدۇ.
</S>
<S ID=3916>
جىنىس قۇرۇلمىسىدىن قارىغاندا، ئەرلەرنىڭ نوپۇسى 700 مىليون، ئاياللارنىڭ نوپۇسى 670 مىليون بولۇپ، ئەرلەرنىڭ نوپۇسى ئاياللارنىڭكىدىن 33 مىليون 660 مىڭى كۆپ ئىكەن.
</S>
<S ID=3917>
    سانلىق مەلۇماتتىن ئايان بولۇشىچە، پۈتۈن يىلدا تۇغۇلغان نوپۇس 16 مىليون 550 مىڭ بولۇپ، نوپۇسنىڭ تەبىئىي ئېشىشى 4.96 پىرسەنتكە يەتكەن.
</S>
<S ID=3918>
    پۈتۈن مەملىكەتتىكى تۇرۇشلۇق جايى ۋە نوپۇس تىزىملاتقان جايى ئوخشاش بىر يېزا-بازار، مەھەللە كوچا باشقارمىسىدا بولمىغان، ئۇنىڭ ئۈستىگە نوپۇس تىزىملاتقان جايىدىن ئايرىلغىنىغا يېرىم يىلدىن ئاشقان نوپۇس 294 مىليونغا يېتىپ، ئۆتكەن يىلىنىڭ ئاخىرىدىكىدىن 3 مىليون 770 مىڭى ئازايغان.
</S>
</TEXT>
/BODY
/DOC