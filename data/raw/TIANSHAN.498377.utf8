<DOC>
<DOCID>TIANSHAN.498377</DOCID>
<HEADER>
<CLASS>مەملىكەت</CLASS>
<DATE>2016-02-17 12:17:23</DATE>
</HEADER>
<BODY>
<HEADLINE>
<S ID=11972>
جاڭ دېجياڭنىڭ رىياسەتچىلىكىدە مەملىكەتلىك خەلق قۇرۇلتىيى دائىمىي كومىتېتىنىڭ كومىتېت باشلىقلىرى يىغىنى ئېچىلدى
</S>
</HEADLINE>
<TEXT>
<S ID=11973>
   شىنخۇا ئاگېنتلىقى، بېيجىڭ، 16 – فېۋرال تېلېگراممىسى: 12 – نۆۋەتلىك مەملىكەتلىك خەلق قۇرۇلتىيى دائىمىي كومىتېتىنىڭ 61 – قېتىملىق كومىتېت باشلىقلىرى يىغىنى 15 – فېۋرال چۈشتىن بۇرۇن ‹‹خەلق›› سارىيىدا ئېچىلدى. يىغىندا، 12 – نۆۋەتلىك مەملىكەتلىك خەلق قۇرۇلتىيى دائىمىي كومىتېتىنىڭ 19 – قېتىملىق يىغىنىنى 24 – فېۋرالدىن 26 – فېۋرالغىچە بېيجىڭدا ئۆتكۈزۈش قارار قىلىندى.
</S>
<S ID=11974>
   كومىتېت باشلىقى جاڭ دېجياڭ يىغىنغا رىياسەتچىلىك قىلدى.
</S>
<S ID=11975>
   يېقىندا ئۆتكۈزۈلىدىغان 12 – نۆۋەتلىك مەملىكەتلىك خەلق قۇرۇلتىيىنىڭ 4 – يىغىنىغا تەييارلىق قىلىش 12 – نۆۋەتلىك مەملىكەتلىك خەلق قۇرۇلتىيى دائىمىي كومىتېتىنىڭ 19 – قېتىملىق يىغىنىنىڭ مۇھىم ۋەزىپىسى.
</S>
<S ID=11976>
كومىتېت باشلىقلىرى يىغىنىدا، دائىمىي كومىتېتنىڭ 19 – يىغىنىدا 12 – نۆۋەتلىك مەملىكەتلىك خەلق قۇرۇلتىيى 4 – يىغىنىنىڭ قاراپ چىقىشىغا سۇنۇلىدىغان مەملىكەتلىك خەلق قۇرۇلتىيى دائىمىي كومىتېتىنىڭ خىزمەت دوكلاتىنىڭ دەسلەپكى لايىھەسىگە قاراپ چىقىش، مەملىكەتلىك خەلق قۇرۇلتىيى دائىمىي كومىتېتى كومىتېت باشلىقلىرى يىغىنىنىڭ 12 – نۆۋەتلىك مەملىكەتلىك خەلق قۇرۇلتىيى 4 – يىغىنىنىڭ قارالمىسىنىڭ دەسلەپكى لايىھەسى، ھەيئەت رىياسىتى ۋە باش كاتىپ تىزىملىكىنىڭ دەسلەپكى لايىھەسى، سىرتتىن قاتنىشىدىغانلار ئىسىملىكىنىڭ دەسلەپكى لايىھەسىدىن ئىبارەت ئۈچ تەكلىپنى قاراپ چىقىشىغا سۇنۇش تەكلىپى بېرىلدى.
</S>
<S ID=11977>
   كومىتېت باشلىقلىرى يىغىنى تەۋسىيە قىلغان دائىمىي كومىتېت 19 – قېتىملىق يىغىنىنىڭ قارالمىلىرىدىن يەنە دېڭىز ئاستىدىكى بايلىقلارنى چارلاش – ئېچىش قانۇنىنىڭ دەسلەپكى لايىھەسىنى قاراپ چىقىش، گوۋۇيۈەننىڭ كەسپىي مائارىپ قانۇنىنىڭ ئىجراسىنى تەكشۈرۈش دوكلاتى ۋە قاراپ چىقىش پىكرى توغرىسىدىكى دوكلات قاتارلىقلار بار.
</S>
</TEXT>
/BODY
/DOC