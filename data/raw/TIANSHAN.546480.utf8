<DOC>
<DOCID>TIANSHAN.546480</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-09-02 12:28:45</DATE>
</HEADER>
<BODY>
<HEADLINE>
<S ID=45528>
باغۋەنچىلىك مەيدانىدىكى دېھقانلار قىزىلمۇچ سودىسىدىن شادلاندى
</S>
</HEADLINE>
<TEXT>
<S ID=45529>
   ئەھەت مۇھەممەت خەۋەر قىلىدۇ: شايار ناھىيەسىنىڭ تويبولدى بازىرى باغۋەنچىلىك مەيدانىدىكى دېھقانلار يېقىنقى كۈنلەردىن بۇيان قىزىلمۇچ سودىسى بىلەن تولىمۇ ئالدىراش بولۇپ كەتتى.
</S>
<S ID=45530>
بۇ كەنتتىكى دېھقان مۆدۈن ئابدۇرېھىم تۆت مو يېرىدىن ئېلىنغان 1600 كىلوگىرام قىزىلمۇچنى 4100 يۈەنگە سېتىپ تولىمۇ شادلاندى.
</S>
<S ID=45531>
   باغۋەنچىلىك مەيدانىنىڭ مەسئۇللىرى بۇ يىلنىڭ بېشىدا دېھقانلارنى پارنىك كۆكتاتچىلىقى بىلەن شۇغۇللىنىشقا يېتەكلەپ، ئۇلارنى كۆكتات ئۇرۇقلۇقى، تېخنىكا مۇلازىمىتى بىلەن ھەقسىز تەمىنلىدى.
</S>
<S ID=45532>
بۇنىڭ بىلەن باغۋەنچىلىك مەيدانىدا پارنىك كۆكتاتچىلىقى بىلەن شۇغۇللىنىدىغان دېھقان ئائىلىسى 50تىن ئاشتى.
</S>
<S ID=45533>
ئۇلار بازار رەھبەرلىرى تەمىنلىگەن ئۇچۇرغا ئاساسەن قىزىلمۇچ تېرىپ، تەلەپ بويىچە پەرۋىش قىلدى.
</S>
<S ID=45534>
كەنتتىكىلەرنىڭ قىزىلمۇچى بازارغا كىرىشى بىلەن ئۈرۈمچى قاتارلىق جايلاردىن كەلگەن سودىگەرلەر ئېتىز بېشىغا بېرىپ قىزىلمۇچ سېتىۋالدى.
</S>
<S ID=45535>
نەتىجىدە، بۇ مەيداندىكى قىزىلمۇچ تېرىغان دېھقانلار 8 – ئاينىڭ بېشىغىچە 60 توننىدىن ئارتۇق قىزىلمۇچ ساتتى.
</S>
</TEXT>
/BODY
/DOC