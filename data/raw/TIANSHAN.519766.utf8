<DOC>
<DOCID>TIANSHAN.519766</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-26 16:13:46</DATE>
</HEADER>
<BODY>
<HEADLINE>
<S ID=26492>
دېھقانلارنىڭ ئەتىيازلىق تېرىقچىلىقىغا ياردەم بېرىلدى
</S>
</HEADLINE>
<TEXT>
<S ID=26493>
   پولات ئامانيار خەۋەر قىلىدۇ: تېكەس ناھىيەسىنىڭ تېكەس بازىرى گۈلباغ كەنتىدىكى دېھقانلار خىزمەت گۇرۇپپىسىدىكى كادىرلارنىڭ ياردىمىدە تەييارلىقنى بالدۇر پۈتكۈزۈپ ئەتىيازلىق تېرىلغۇغا كىرىشىپ كەتتى.
</S>
<S ID=26494>
   بۇ يىل تېكەس ناھىيەلىك دېھقانچىلىق ئىدارىسىدىن بۇ كەنتكە چۈشكەن خىزمەت گۇرۇپپىسىدىكى كادىرلار ئائىلە زىيارىتى داۋامىدا، كۆپ ساندىكى دېھقانلارنىڭ قىيىنچىلىق سەۋەبىدىن ئەتىيازلىق تېرىلغۇغا كېرەكلىك ماددىي ئەشيالارنى سېتىۋالالمىغانلىغىنى بىلگەندىن كېيىن، كەنت مەسئۇللىرى بىلەن مەسلىھەتلىشىپ، ناھىيەلىك يېزا ئامانەت – قەرز كوپىراتىپى رەھبەرلىرى بىلەن كېڭىشىپ، دېھقانلارغا رەسمىيەتلىرى ئاددىي، قولغا تېگىش ۋاقتى تېز بولغان قەرز مەبلىغى ھەل قىلىپ بەردى.
</S>
<S ID=26495>
   بۇ يىل 200 مو يەرگە بۇغداي تېرىشنى پىلانلىغان دېھقان ما جەنخەي مۇنداق دېدى: ھەر يىلى ئامانەت – قەرز كوپىراتىپىدىن قەرز ئېلىش ئۈچۈن ئون نەچچە كۈن ئاۋارە بولاتتىم، بۇ يىل كەنتىمىزگە چۈشكەن خىزمەت گۇرۇپپىسىدىكى كادىرلارنىڭ ياردىمىدە ئىككى كۈندىلا قەرز پۇل قولۇمغا تەگدى، تېرىقچىلىق ۋاقىت قوغلىشىدىغان ئىش بولغاچقا سۆرەلمىلىك قىلساق يىللىق كىرىمىمىزگە بىۋاسىتە تەسىر كۆرسىتىدۇ، ئەمدى پەيتنى چىڭ تۇتۇپ يېرىمنى خاتىرجەم تېرىۋالىدىغان بولدۇم.
</S>
<S ID=26496>
   ئۇقۇشىمچە، كەنتكە چۈشكەن كادىرلار ماسلاشتۇرۇش خىزمىتىنى ياخشى ئىشلەپ، كەنتتىكى 140 ئائىلىلىك دېھقانغا 3 مىليون 307 مىڭ يۈەن پۇل قەرز ئېلىپ بېرىپتۇ. پۇل قەرز ئالغان دېھقانلار تېرىلغۇغا كېرەكلىك تۈرلۈك ماددىي ئەشيالارنى سېتىۋېلىپ، ئەتىيازلىق تېرىلغۇ جىددىي كىرىشىپ كېتىپتۇ.
</S>
</TEXT>
/BODY
/DOC