<DOC>
<DOCID>TIANSHAN.565271</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-11-16 13:18:36</DATE>
</HEADER>
<BODY>
<HEADLINE>
<S ID=59860>
غۇلجا شەھىرىدە نامراتلىقتىن قۇتۇلدۇرۇش خىزمىتى ئۈنۈملۈك ئىلگىرى سۈرۈلدى
</S>
</HEADLINE>
<TEXT>
<S ID=59861>
  ئابدۇسالام قادىر خەۋەر قىلىدۇ: غۇلجا شەھىرى بۇ يىل نامراتلارنى يۆلەش – ئېچىش نەپ يەتكۈزۈش سىياسەتلىرىنى پۈتۈن كۈچ بىلەن يولغا قويۇپ، نامراتلىقتىن قۇتۇلدۇرۇش خىزمىتىنى پۇختا، ئۈنۈملۈك ئىلگىرى سۈردى.
</S>
<S ID=59862>
 بۇ شەھەر مالىيەدىن 1 مىليون يۈەننى نامراتلارنى يۆلەش – ئېچىش تۆۋەن سوممىلىق ئىناۋەتلىك قەرز خېيىمخەتەر فوندى قىلىپ ئاجراتتى.
</S>
<S ID=59863>
قىيىنچىلىقى بار 418 ئائىلىگە ئىناۋەت ئارخىپى تۇرغۇزۇپ، 187 ئائىلىگە 4 مىليون يۈەن قەرز پۇل تارقاتتى.
</S>
<S ID=59864>
مالىيەدىن 15 مىليون 820 مىڭ يۈەن ئاجرىتىپ، ئارخىپى تۇرغۇزۇلغان ئائىلىلەر ئىچىدىكى ئۆي سېلىشقا قۇربى يەتمەيدىغان 254 ئائىلىنىڭ ھەر بىرىگە 60 كىۋادرات مېتىرلىق ئەمىن ئۆي سېلىپ بەردى.
</S>
<S ID=59865>
61 مىليون 970 مىڭ يۈەننى نامراتلىقتىن قۇتۇلدۇرۇش خىزمىتىگە سەرپ قىلدى.
</S>
<S ID=59866>
خاس تېرىقچىلىق، باقمىچىلىق قاتارلىق كەسىپلەرنى يۈكسەلدۈرۈش مەخسۇس يۆلەش تۈرىدىن 35نى يولغا قويۇپ، بۇنىڭغا 16 مىليون 135 مىڭ يۈەن مەبلەغ سېلىپ، تۈرلەرنىڭ ئەمەلىيلىشىشىنى ئىلگىرى سۈردى.
</S>
<S ID=59867>
نامرات ئارتۇق ئەمگەكچىلەرنى ماھارەت بويىچە تەربىيەلەشنى كۈچەيتىپ، كارخانىلارنى نامرات كەنتلەردىن ئىشچى قوبۇل قىلىشقا تەشكىللەپ، نۇقتىلىق نامرات كەنتلەردە خەلق تۇرمۇشى كارخانىلىرىنى قۇرۇپ، پاراۋانلىق ئىش ئورنى مەسىلىسىنى ئالدىن ھەل قىلىش، ساھەلەر بويىچە ياردەم بەرگۈچى ئورۇنلار، شەھەر، يېزىلاردىكى ياردەم بەرگۈچى كادىرلار ئىش ئورنى تونۇشتۇرۇش قاتارلىق كۆپ خىل شەكىللەر ئارقىلىق، نامرات ئائىلىلەردىكىلەرنى ئىشقا ئورۇنلىشىش، ئىگىلىك تىكلەشكە سەپەرۋەر قىلدى.
</S>
<S ID=59868>
‹‹غۇلجا شەھىرىنىڭ كارخانىلار ئائىلىسىدە قىيىنچىلىقى بار ئائىلىلەرگە قوشماقلىشىپ ياردەم بېرىش خىزمەت لايىھەسى››نى تۈزۈپ، 298 كارخانىنى ئائىلىسىدە قىيىنچىلىقى بار 624 ئائىلىگە قوشماقلىشىپ ياردەم بېرىشكە سەپەرۋەر قىلدى.
</S>
<S ID=59869>
‏
</S>
</TEXT>
/BODY
/DOC