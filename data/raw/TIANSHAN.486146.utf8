<DOC>
<DOCID>TIANSHAN.486146</DOCID>
<HEADER>
<CLASS>ئۈرۈمچى</CLASS>
<DATE>2016-01-08 12:55:59</DATE>
</HEADER>
<BODY>
<HEADLINE>
<S ID=1897>
ئۈرۈمچىدىكى 16 مەززىلىك تائاملار كوچىسى «شەھەر دەرىجىلىك ئالاھىدە مەززىلىك تائاملار رەستىسى» شەرىپىگە ئېرىشتى
</S>
</HEADLINE>
<TEXT>
<S ID=1898>
    شىنجاڭ تورى خەۋىرى: ئۈرۈمچىدىكى 16 مەززىلىك تائاملار كوچىسىغا يېقىندا «ئۈرۈمچىدىكى شەھەر دەرىجىلىك ئالاھىدە مەززىلىك تائاملار رەستىسى» دېگەن نام بېرىلدى. 
</S>
<S ID=1899>
    6-يانۋار، مۇخبىرنىڭ ئۈرۈمچى شەھەرلىك ئالاھىدە يېمەك-ئىچمەك كەسپى تەرەققىيات رەھبەرلىك گۇرۇپپىسى ئىشخانىسىدىن ئىگىلىشىچە، ئۈرۈمچى شەھەرلىك سودا ئىشلىرى (ئاشلىق) ئىدارىسى، مىللەتلەر دىن ئىشلىرى كومىتېتى (دىن ئىشلىرى ئىدارىسى)، يېمەكلىك، دورا بىخەتەرلىكىنى نازارەت قىلىپ باشقۇرش ئىدارىسى قاتارلىق ئورۇنلاردىن تەشكىل تاپقان تەكشۈرۈش گۇرۇپپىسى 2015-يىل 11-دېكابىرىدىن 31-دېكابىرغىچە پۈتۈن شەھەردە شەھەر دەرىجىلىك ئالاھىدە مەززلىك يېمەكلىكلەرنى تەكشۈرۈپ باھالاش خىزمىتىنى قانات يايدۇرغان. 
</S>
<S ID=1900>
    20 كۈنلۈك باھالاش نەتىجىسدە 26 مەززىلىك تائاملار كوچىسى ئىچىدىن 16 سى تاللاپ چىقىلغان.
</S>
<S ID=1901>
«ئۈرۈمچىدىكى شەھەر دەرىجىلىك ئالاھىدە مەززىلىك تائاملار رەستىسى» شەرىپىگە ئېرىشكەن 16 كوچا بەخت يولى يېمەك-ئىچمەك، مەززىلىك تائاملار كوچىسى، «ئەسىر ئالتۇن گۈلى» دەۋر مەززىلىك تائاملار شەھەرچىسى، لۇيۇەن كوچىسى چاي مەدەنىيىتى رەستىسى، «دىۋاڭ» خەلقئارا مەززىلىك تائاملارنى بايقاش مەيدانى، قىزىلتاغ باغىچىسى ئالاھىدە مەززىلىك تائاملار كوچىسى، تىيەنجىن يولى مەززىلىك تائاملار 1-كوچىسى قاتارلىقلارنى ئۆز ئىچىگە ئالىدىكەن. 
</S>
<S ID=1902>
    ئىگىلىنىشىچە، «شەھەر دەرىجىلىك ئالاھىدە مەززىلىك تائاملار رەستىسى» ھەر ئىككى يىلدا بىر قېتىم قايتا تەكشۈرۈلۈپ بېكىتىلىدىكەن.
</S>
<S ID=1903>
قايتا تەكشۈرۈپ بېكىتىشتە لاياقەتلىك بولغانلارنىڭ ئەسلى شەرىپى ساقلىنىپ قالىدىكەن؛ لاياقەتلىك بولالمىغانلارنىڭ شەرىپى ئەمەلدىن قالدۇرۇلىدىكەن.       
</S>
<S ID=1904>
‏
</S>
</TEXT>
/BODY
/DOC