<DOC>
<DOCID>TIANSHAN.534493</DOCID>
<HEADER>
<CLASS>شىنجاڭ</CLASS>
<DATE>2016-07-13 16:10:18</DATE>
</HEADER>
<BODY>
<HEADLINE>
<S ID=33177>
شىنجاڭنىڭ كۆپ قىسىم جايلىرى «كاۋاپ ئەندىزىسى»گە كىردى
</S>
</HEADLINE>
<TEXT>
<S ID=33178>
    مۇخبىرنىڭ 12-ئىيۇل شىنجاڭ مېتېئورولوگىيە ئىستانسىسىدىن ئىگىلىشىچە، 12-ئىيۇل كېچىدىن 13-ئىيۇل كۈندۈزگىچە، شىمالىي شىنجاڭنىڭ كۆپ قىسىم جايلىرى «كاۋاپ ئەندىزىسى»گە كىرىدىغان بولۇپ، يۇقىرى تېمپېراتۇرا ℃35تىن ئاشىدىكەن، جەنۇبىي شىنجاڭمۇ «ئوتتەك» ئىسسىق بولىدىكەن، شۇڭا مېتېئورولوگىيە ئىستانسىسى ئاممىنى ئىسسىقتىن مۇداپىئەلىنىشكە چاقىرغان.
</S>
<S ID=33179>
   ئىگىلىنىشىچە، 12-ئىيۇل كېچىدىن 13-ئىيۇل كۈندۈزگىچە ئالتاينىڭ شەرقى، سانجىنىڭ شەرقى، جەنۇبىي شىنجاڭنىڭ غەربىدىكى تاغلىق رايونلار، قومۇلنىڭ شىمالى قاتارلىق جايلاردىكى قىسمەن رايونلاردا ئۆتكۈنچى يامغۇر، تاغلىق رايونلارنىڭ قىسمەن يەرلىرىدە قاتتىق يامغۇر ياغىدىكەن.13-ئىيۇل كۈندۈزدىن 15-ئىيۇلغىچە، جەنۇبىي شىنجاڭنىڭ كۆپ قىسىم جايلىرى، تۇرپان-پىچان-توقسۇن ئويمانلىقى، قومۇلنىڭ جەنۇبى ۋە شىمالىي شىنجاڭنىڭ تەڭرىتاغ بويلىرى قاتارلىق جايلارنىڭ قىسمەن رايونلىرىدا ئەڭ يۇقىرى تېمپېراتۇرا ℃35~℃37 بولىدىكەن، بايىنغۇلىنىڭ جەنۇبى، تۇرپان-پىچان-توقسۇن ئويمانلىقىنىڭ قىسمەن جايلىرىدا ئەڭ يۇقىرى تېمپېراتۇرا ھەتتا ℃40قا چىقىدىكەن.
</S>
<S ID=33180>
   ئۈرۈمچىدىمۇ تېمپېراتۇرا بارغانچە ئۆرلەيدىكەن، مۆلچەرلىنىشىچە، 14-ئىيۇل تېمپېراتۇرا ℃35قا چىقىدىكەن.
</S>
</TEXT>
/BODY
/DOC