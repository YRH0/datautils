<DOC>
<DOCID>TIANSHAN.500713</DOCID>
<HEADER>
<CLASS>پەن – مائارىپ</CLASS>
<DATE>2016-02-23 12:45:10</DATE>
</HEADER>
<BODY>
<HEADLINE>
<S ID=14359>
ئاپتونوم رايوننىڭ مائارىپ سىستېمىسىدا 3-تۈركۈمدە كەنتلەرگە چۈشىدىغان كادىرلار سۆھبەت يىغىنى ئېچىلدى
</S>
</HEADLINE>
<TEXT>
<S ID=14360>
    ئاپتونوم رايوننىڭ 2015- يىللىق «ئەل رايىنى بىلىش، ئەلگە نەپ يەتكۈزۈش، ئەلنى مايىل قىلىش» بويىچە تىپىك ئىش- پائالىيەتلىرى بولغان ۋەكىللەر بىلەن ئاپتونوم رايوننىڭ مائارىپ سىستېمىسىدا 3- تۈركۈمدە كەنتلەرگە چۈشىدىغان كادىرلار سۆھبەت يىغىنى 22-فېۋرال ئېچىلدى.
</S>
<S ID=14361>
    ئاپتونوم رايوننىڭ 2015- يىللىق «ئەل رايىنى بىلىش، ئەلگە نەپ يەتكۈزۈش، ئەلنى مايىل قىلىش» بويىچە تىپىك ئىش- پائالىيەتلىرى توغرىسىدا سەييارە دوكلات بېرىش يىغىنى 22-فېۋرال چۈشتىن بۇرۇن، ئاپتونوم رايونلۇق پارتىيە مەكتىپىدە ئۆتكۈزۈلدى.
</S>
<S ID=14362>
مائارىپ سىستېمىسىدىكى 700دىن كۆپرەك كادىر نەق مەيدانغا بېرىپ دوكلات ئاڭلىدى. دوكلات بېرىش يىغىنىدىن كېيىنكى سۆھبەت يىغىنىدا، ئاپتونوم رايوننىڭ مائارىپ سىستېمىسىدىكى 3-تۈركۈمدە كەنتكە چۈشىدىغان 20 نەچچە كادىر بىلەن تىپىك ئىش-پائالىيەتلىرى بولغان ۋەكىللەر چوڭقۇر پىكىر ئالماشتۇردى.
</S>
<S ID=14363>
شىنجاڭ ئۇنىۋېرسىتېتىنىڭ 3- تۈركۈمدە ئاقسۇ ۋىلايىتىنىڭ ئاۋات ناھىيەسى قۇمھويلا كەنتىگە چۈشىدىغان خىزمەت گۇرۇپپىسىنىڭ ئەزاسى ۋاڭ گۇاڭلياڭ مۇنداق دېدى: 2- تۈركۈمدە كەنتكە چۈشكەن كادىرلار بىر يىلدا ئۆزلىرىنىڭ سەمىمىيىتى بىلەن باشقىلارنىڭ قەلبىنى ئۇتۇپتۇ.
</S>
<S ID=14364>
ئۇلارنىڭ ئىش- پائالىيەتلىرىنى ئاڭلاپ ھەقىقەتەن بەك تەسىرلەندىم.
</S>
<S ID=14365>
مېنىڭچە كېلەر يىلى مۇشۇ ۋاقىتتا باشقىلار بىزنىڭ قىلغان ئىشلىرىمىزدىن تەسىرلىنىشى مۇمكىن.
</S>
<S ID=14366>
    قانداق قىلغاندا كەنت ئاھالىلىرى بىلەن ئالاقە باغلىغىلى، ئاياللار خىزمىتىنى ياخشى ئىشلىگىلى، كەنت ئاھالىلىرىنىڭ ئەمەلىي قىيىنچىلىقلىرىنى ھەل قىلىشىغا ياردەم بەرگىلى بۇلىدۇ؟ دېگەندەك مەسىلىلەر سۆھبەت يىغىنىدىكى ئاساسىي تېمىلاردىن بولۇپ قالدى.  
</S>
<S ID=14367>
   سۆھبەت يىغىنى بىر قېتىملىق ئۆگىنىش شۇنداقلا بىر قېتىملىق ئىلھاملاندۇرۇش بولدى.
</S>
<S ID=14368>
ئاپتونوم رايونلۇق مائارىپ نازارىتىنىڭ 3- تۈركۈمدە «ئەل رايىنى بىلىش، ئەلگە نەپ يەتكۈزۈش، ئەلنى مايىل قىلىش» پائالىيىتى بويىچە كەنتكە چۈشىدىغان خىزمەت گۇرۇپپىسىنىڭ باش يېتەكچىسى سۈي شيا مۇنداق دېدى: مېنىڭچە كۆپچىلىكنىڭ ئۆزىگە يارىشا ئوي-پىكىرلىرى بار.
</S>
<S ID=14369>
قانداق قىلغاندا كەنتكە بارغاندىن كېيىن 3-تۈركۈمدىكى خىزمەتلەرنى ياخشى ئىشلىگىلى بولىدۇ، دېگەن مەسىلىگە قارىتا، كۆپچىلىكنىڭ تونۇشى ئۆسۈپ، ۋەزىپىسى ئايدىڭلاشتى، ئىشەنچىسى ئاشتى، تەسەۋۇرى تېخىمۇ ئېنىق بولدى.
</S>
</TEXT>
/BODY
/DOC