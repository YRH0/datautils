<DOC>
<DOCID>TIANSHAN.559794</DOCID>
<HEADER>
<CLASS>شىنجاڭ</CLASS>
<DATE>2016-10-27 10:04:39</DATE>
</HEADER>
<BODY>
<HEADLINE>
<S ID=55558>
تار كوچىدىكى «مېھرىبان ئانا» قۇرۇق يۇيۇش دۇكىنى
</S>
</HEADLINE>
<TEXT>
<S ID=55559>
     شىنجاڭ تورى خەۋىرى: ئۈرۈمچى شەھىرى يۇمىلاقتاغ جەنۇبىي يولىدىكى بىر تار كوچىدا «مېھرىبان ئانا» قۇرۇق يۇيۇش دۇكىنى بار، بۇ دۇكان قۇرۇق يۇيۇشتىن باشقا يەنە ئېھتىياجلىق كىشلەرگە كىيىمنى بېرىدۇ.
</S>
<S ID=55560>
    20-ئۆكتەبىر، مۇخبىرلار بۇ دۇكانغا كەلگەندە، ئىشىككە ئېسىقلىق تۇرغان «بىر قۇر كىيىم يۇيدۇرسىڭىز، جامائەت پاراۋانلىقى ئۈچۈن بەش مو ئىئانە قىلغان بولىسىز» دېگەن خەتلەر يېزىلغان ۋېۋىسكا ئۇلارنىڭ ئالاھىدە دىققىتىنى تارتتى.
</S>
<S ID=55561>
48 ياشلىق رىسالەتخان ياقۇپ بۇ دۇكاننىڭ خوجايىنى، شۇنداقلا شىنجاڭ بەيخې مېھرى-شەپقەت يەتكۈزۈش جامائەت پاراۋانلىقى تەشكىلاتىنىڭ مەسئۇلى.
</S>
<S ID=55562>
پاراۋانلىق تەشكىلاتى قۇرۇلغان ئىككى يىلدىن بۇيان، ئۈزلۈكسىز تۇردە ئائىلىسىدە قېيىنچىلىقى بار ئوقۇغۇچىلارغا ياردەم قولىنى سۇنۇپ مېھىر-شەپقەت يەتكۈزدى، تەشكىلات ئەزالىرىمۇ 20دىن كۆپىيىپ 200 دىن ئاشتى.
</S>
<S ID=55563>
لېكىن رىسالەتخان ياقۇپ ياردەمگە مۇھتاج ئادەملەر يەنىلا كۆپ، پەقەت جامائەت پاراۋانلىق تەشكىلاتىنىڭ مەبلىغىگىلا تايىنىۋالساق بولمايدۇ دەپ ئويلايتى.
</S>
<S ID=55564>
    شۇنىڭ بىلەن، 15-ئۆكتەبىر، رىسالەتخان ياقۇپ 100 مىڭ يۈەن چىقىرىپ قۇرۇق يۇيۇش ماشىنىسى، سۇدا يۇيۇش ماشىنىسى، قاقلاپ قۇرۇتقۇچ قاتارلىق ماشىنا-ئۈسكۈنىلەرنى سېتىۋېلىپ، بۇ مېھرى-شەپقەت قۇرۇق يۇيۇش دۇكىنىنى ئاچتى.
</S>
<S ID=55565>
    قۇرۇق يۇيۇش دۇكىنىغا ئون نەچچە قۇر يۇيۇلغان كىيىملەر ئېسىقلىق بولۇپ، رىسالەتخان ياقۇپ مۇنداق دېدى: «بۇلارنىڭ ھەممىسى جامائەت پاراۋانلىقى تەشكىلاتى ئىئانە قىلغان كونا كىيىملەر، مەن بۇلارنى يۇيۇپ لازىملىق كىشلەرگە بېرىمەن».
</S>
<S ID=55566>
ئۇ يەنە يەردىكى چوڭ سۇلياۋ خالتىنى كۆرسىتىپ، ئۇلارنىمۇ جەنۇبىي شىنجاڭدىكى نامرات رايونلارغا ئەۋەتىدىغان كىيىم ئىكەنلىكىنى ئېيتتى.
</S>
<S ID=55567>
    دۇكاندا رىسالەتخان ياقۇپ، كېلىنى ۋە يەنە ئىككى خىزمەتچى بار بولۇپ، ئۇلار تىجارەت باشلىغاندىن بۇيان ئەتىگەندىن تا كەچ سائەت 11لەرگىچە ئالدىراش يۈرىدۇ.
</S>
<S ID=55568>
    رىسالەتخان ياقۇپنىڭ كونا كىيىملەرنى يۇيۇشتا تەلىپى ئىنتايىن يۇقىرى، ئۇ: «كىيىمنىڭ يىرتىلغان يەرلىرى بولسا ئاۋال ياخشى تىكىمىز، بەزى پەلتۇلارنى قىلئالغۇ بىلەن ئۈستىگە يېپىشىپ قالغان قىللارنى تازىلايمىز» دەيدۇ. 
</S>
<S ID=55569>
ئۇ ھەر قېتىم كىيىملەرنى تۈرگە ئايرىپ قويىدۇ.
</S>
<S ID=55570>
    قۇرۇق يۇيۇش دۇكىنى ئىزچىل تۈردە «بىر قۇر كىيىم يۇيدۇرسىڭىز، جامائەت پاراۋانلىقى ئۈچۈن بەش مو ئىئانە قىلغان بولىسىز» دېگەن پائالىيەتنى يولغا قويۇپ، شىنجاڭ بەيخې مېھر-شەپقەت يەتكۈزۈش جامائەت پاراۋانلىقى تەشكىلاتىنڭ مېھىر-شەپقەت يەتكۈزۈش فوندى قىلىپ ئىشلەتكەن.
</S>
<S ID=55571>
رىسالەتخان ياقۇپنىڭ كېلىنى مۇنداق دېدى: ئەتراپتىكى ئاھالىلەرنىڭ پائالىيەتكە قاتنىشىش قىزغىنلىقى ناھايىتى يۇقىرى، بۇ قېتىمقى پائالىيەت ئارقىلىق كۆپچىلىكنىڭ جامائەت پاراۋانلىقى ئۈچۈن بىر كىشلىك تۆھپە قوشۇشىنى ئۈمىد قىلىمەن.
</S>
<S ID=55572>
    پىراكتىكانت ۋەلى مەھەممەت تەرجىمىسى
</S>
</TEXT>
/BODY
/DOC