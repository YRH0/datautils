<DOC>
<DOCID>TIANSHAN.510809</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-17 16:13:20</DATE>
</HEADER>
<BODY>
<HEADLINE>
<S ID=20517>
توقسۇ ناھىيەسى نامراتلىقنى تۈگىتىش، ئومۇميۈزلۈك ھاللىق جەمئىيەت بەرپا قىلىشقا يۈرۈش قىلماقتا
</S>
</HEADLINE>
<TEXT>
<S ID=20518>
    ئىختىيارىي مۇخبىرىمىز نىياز ساتتار خەۋىرى: توقسۇ ناھىيەسى ‹‹13-بەش يىل›› نىڭ ئاخىرىدا دېھقانلارنىڭ كىشى بېشى ساپ كىرىمىنى 18 مىڭ يۈەنگە يەتكۈزۈپ، 28 نامرات كەنتنىڭ نامراتلىق قالپىقىنى چۈرۈپ تاشلاشنى، 3285 ئائىلىدىكى 12 مىڭ 574 نامرات نوپۇسنى نامراتلىقتىن قۇتۇلدۇرۇپ، ئومۇميۈزلۈك ھاللىق جەمئىيەت بەرپا قىلىشنى نىشانلىدى.
</S>
<S ID=20519>
    بۇلتۇر توقسۇ ناھىيەسىدىكى دېھقان-چارۋىچىلارنىڭ كىشى بېشىغا توغرا كەلگەن ئوتتۇرىچە ساپ كىرىمى 11 مىڭ 798 يۈەن بولغان ئىدى.
</S>
<S ID=20520>
دېمەك، كەلگۈسى بەش يىلدا توقسۇ ناھىيەسى دېھقانلار كىرىمىنىڭ ئېشىشىنى يىلدا 1200 يۈەنگە يەتكۈزۈپ، 2020- يىلىغا بارغاندا ئاپتونوم رايون بىلەن تەڭ قەدەمدە ئومۇميۈزلۈك ھاللىق جەمئىيەت بەرپا قىلىشنى ئىشقا ئاشۇرىدۇ.
</S>
<S ID=20521>
بۇ توقسۇ ناھىيەلىك پارتكوم ۋە خەلق ھۆكۈمىتىنىڭ يېقىندا چاقىرىلغان توقسۇ ناھىيەلىك 11-نۆۋەتلىك پارتكومنىڭ 6-ئومۇمىي (كېڭەيتىلگەن) يىغىنى ھەم توقسۇ ناھىيەلىك 15-نۆۋەتلىك خەلق قۇرۇلتىيىنىڭ 6-يىغىنىدا كەڭ كادىرلار ۋە ئاممىغا بەرگەن تەنتەنىلىك ۋەدىسى.
</S>
<S ID=20522>
    توقسۇ ناھىيەسى نامراتلارنى يۆلەش، نامراتلىقتىن قۇتۇلدۇرۇش ئۆتكىلىگە ھۇجۇم قىلىشنى بۇ يىللىق ئەڭ مۇھىم، تەخىرسىز ئىش شۇنداقلا خەلق تۇرمۇشىدىكى 1-نۇمۇرلۇق قۇرۇلۇش قاتارىدا چىڭ تۇتۇپ، نامراتلارنى نىشانلىق يۆلەش، نىشانلىق نامراتلىقتىن قۇتۇلدۇرۇش، كەنت بويىچە ئىلگىرى سۈرۈش مەسئۇلىيەت تۈزۈمىنى قاتلاممۇقاتلام ئەمەلىيلەشتۈردى.
</S>
<S ID=20523>
ھەمدە ‹‹بىر ئاساسىي لىنىيە›› ، ‹‹تۆت ھەقىقىي›› ، ‹‹بەش بىر تۈركۈم›› ، ‹‹ئالتە نىشانلىق›› تەلىپى بويىچە ‹‹بىر كەنتتە بىر لايىھە بولۇش، بىر ئائىلىگە بىر تەدبىر بولۇش، ‹‹كىمنى يۆلەش، كىم يۆلەش، قانداق يۆلەش›› ، ‹‹قانداق قۇتۇلدۇرۇش›› قاتارلىق مەسىلىلەرنى ئۈنۈملۈك ھەل قىلىش تەدبىرلىرىنى يولغا قويدى.
</S>
<S ID=20524>
    باغ-ئورمانچىلىق توقسۇ ناھىيەسىدىكى دېھقانلارنىڭ كىرىمىنى ئاشۇرۇشتىكى ئاساسىي كەسىپ ۋە يارقىن نۇقتا بولۇپ، ھازىر ناھىيە بويىچە ياڭاق، چىلان ئاساس قىلىنغان ئالاھىدە باغ-ئورمان كۆلىمى 360 مىڭ موغا، ئومۇمىي مەھسۇلاتى 129 مىڭ توننىغا، كىشى بېشىغا توغرا كەلگەن باغۋەنچىلىك كىرىمى 3500 يۈەنگە يەتكەن.
</S>
<S ID=20525>
بۇ ناھىيە تەجرىبە-ساۋاقلارنى ئەستايىدىل يەكۈنلەش ئاساسىدا، بۇيىل ئالاھىدە مېۋە-چىۋە ئىشلەپچىقىرىش بازىسنى 400 مىڭ موغا، مېۋە-چىۋە ھوسۇلىنى 150 مىڭ توننىغا، كىشى بېشىغا توغرا كەلگەن باغۋەنچىلىك كىرىمىنى 5000 يۈەندىن ئاشۇرۇش، يېڭىدىن 93 توڭلىتىش ئىسكىلاتى، 97 قۇرۇتۇش ئۆيى قۇرۇپ، مېۋە-چىۋە سېتىش بازىرىنى كەڭ ئېچىش پىلانى ھەمدە دېھقانچىلىق، باغۋەنچىلىك، چارۋىچىلىقنى بىرلەشتۇرۇپ زامانىۋى كەسىپ سىستېمىسىنى بەرپا قىلىش، باقمىچىلىقنىڭ تىپىنى ئۆزگەرتىپ دەرىجىسىنى ئۆستۈرۈش ۋە ‹‹ئەمىن تاپقۇزۇپ چارۋىنى كۆپەيتىش››، ‹‹ھەممە ئائىلىدە گۆش قويى بېقىش››، ئىلمىي باقمىچىلىقتىكى ئۈچ دەرىجىلىك ئۈلگە كۆرسىتىش ۋە يۇقىرى ئۈنۈملۈك چارۋىچىلىق ئۈلگە كۆرسىتىش قۇرۇلۇشىنى كۈچەپ يولغا قويدى.
</S>
<S ID=20526>
    توقسۇ ناھىيەسىنىڭ ھاكىمى ئەمەرجان ئىمىن مۇنداق دېدى:‹‹بۇنىڭدىن كېيىنكى بەش يىل بىز دۇچ كىلىدىغان ئەڭ چوڭ زىددىيەت تەرەققىياتتىكى يىتەرسىزلىك، ئەڭ چوڭ پۇرسەت سىياسەتنىڭ كىرەلىشى، ئەڭ چوڭ مەسئۇلىيەت خەلقنى بېيىتىپ، ناھىيەنى قۇدرەت تاپقۇزۇش. شوڭا بىز چوقۇم ئىقتىسادىي تەرەققىيات ئۇسۇلىنى ئۆزگەرتىش ۋە ئىشلەپچىقىرىش، تۇرمۇش شارائىتىنى ياخشىلاشنى تۇتقا قىلىپ، شىنجاڭغا ياردەم بېرىش مەبلىغى ۋە نامراتلارنى يۆلەش مەبلىغىنى بىرلەشتۇرۇش، ھەمكارلىق مەبلىغىنىڭ كۆلىمىنى كېڭەيتىش، قەرزنىڭ ئۈسۈمىگە تۇلۇقلىما بېرىش، نامرات ئائىلىلەرنىڭ ئۆزىنى تەرەققىي قىلدۇرۇش ئىقتىدارىنى ئاشۇرۇش قاتارلىق تەرەپلەردىكى بايلىقلارنى مۇۋاپىق بىرىكتۇرۇپ، نامراتلارنى يۆلەش، نامراتلىقتىن قۇتۇلدۇرۇش خىزمىتىنىڭ نىشانلىق، ئۈنۈملۈك ۋە سىجىللىقىنى ئاشۇرۇش ئارقىلىق نامراتلارنى يۆلەش-ئۆتكەلگە ھۈجۈم قىلىش قۇرۇلۇشىنى كۈچلۈك ئىلگىرى سۈرىمىز››.
</S>
</TEXT>
/BODY
/DOC