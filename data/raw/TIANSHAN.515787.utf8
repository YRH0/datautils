<DOC>
<DOCID>TIANSHAN.515787</DOCID>
<HEADER>
<CLASS>خەلقئارا</CLASS>
<DATE>2016-04-10 12:58:00</DATE>
</HEADER>
<BODY>
<HEADLINE>
<S ID=24287>
دۇنيانىڭ پۇلنى مىقدارلاشتۇرۇش، بوشاشتۇرۇش بوشلۇقى تارايماقتا
</S>
</HEADLINE>
<TEXT>
<S ID=24288>
   ياپونىيە ئىقتىساد – سانائەت ۋازارىتىنىڭ ئېلان قىلىشىچە، فېۋرالدا ياپونىيەنىڭ سانائەت ھاسىلاتى %6.2 تۆۋەنلەپ، 2011 – يىلىدىكى ‹‹11 – مارت›› قاتتىق يەر تەۋرەش ئاپىتى يۈز بېرىپ تەمىنات زەنجىرى بۇزۇلغاندىن كېيىنكى ئەڭ تۆۋەن چەككە چۈشۈپ، كىشىلەردە بازار ياپونىيە ئىقتىسادىنى يەنە بىر قېتىم كاساتلاشتۇرارمۇ؟ دېگەن ئەندىشىنى پەيدا قىلغان.
</S>
<S ID=24289>
2008 – يىلى دۇنيادا پۇل مۇئامىلە كىرىزىسى يۈز بەرگەندىن كېيىن، ئاساسلىق ئىقتىسادىي گەۋدىلەر داۋاملىق كېڭەيتىۋاتقان پۇلنى مىقدارلاشتۇرۇش، بوشاشتۇرۇش سىياسىتى دۇنيا ئىقتىسادىنى ئۆز قەرەلىدە جانلىنىش ئىزىغا باشلىماقتا يوق، ئەكسىچە، دۇنيا ئىقتىسادى پۇل مۇئامىلە ئايلىنىشىنىڭ مۇقىمسىزلىقىنى ئاشۇرۇۋەتتى.
</S>
<S ID=24290>
يېقىندا ئامېرىكا فېدېراتسىيە زاپاس پۇل كومىتېتى ‹‹بۈركۈت›› ئېقىمى ۋە ‹‹كەپتەر›› ئېقىمىدىكىلەرنىڭ ئۆسۈمنى ئۆستۈرۈش مەسىلىسىدىكى ئىختىلاپى پۇلنى مىقدارلاشتۇرۇش، بوشاشتۇرۇش سىياسىتىنىڭ ئىلگىرىلەشكىمۇ، چېكىنىشكىمۇ يول تاپالمىغانلىقىنى ئەكس ئەتتۈرۈپ بەردى.
</S>
<S ID=24291>
   پۇلنى مىقدارلاشتۇرۇش، بوشاشتۇرۇش سىياسىتى دېگىنىمىز نۆل ئۆسۈم نىسبىتىدە مۇنتىزىم پۇل سىياسىتىنىڭ ئەمدى ئۈنۈم بەرمەيدىغانلىقىنى، لېكىن يەنە مەركىزىي بانكىنىڭ ئىقتىسادنىڭ كاساتلىشىشىغا تاقابىل تۇرۇشىدىكى ئالاھىدە سىياسەت قورالىغا موھتاج بولىدىغانلىقىنى، ماھىيەتتە بۇنىڭ پۇل مۇئامىلە بازىرىغا ھەرىكەتچانلىق بەخش ئېتىدىغانلىقىنى، ئۆسۈم نىسبىتىنىڭ تۆۋەنلىتىلىپ، جەمئىيەتنىڭ ئومۇمىي ئېھتىياجىنىڭ كېڭەيتىلىدىغانلىقىنى كۆرسىتىدۇ.
</S>
<S ID=24292>
لېكىن پۇلنى مىقدارلاشتۇرۇش، بوشاشتۇرۇش سىياسىتى ئىقتىسادنىڭ ئېشىشىغا تەسىر كۆرسىتەمدۇ؟
</S>
<S ID=24293>
بۇ يەنىلا ئاساسلىقى پۇل مۇئامىلە ئاپپاراتلىرىنىڭ مەبلەغ يۈرۈشتۈرۈش ئارزۇسىنىڭ بار – يوقلۇقىغا ھەمدە مىكرو سۇبيېكتلارنىڭ مارگىنال ئىستېمالى ۋە مەبلەغ سېلىش يۈزلىنىشىگە باغلىق.
</S>
<S ID=24294>
   ‹‹غايە ناھايىتى گۈزەل، بىراق ئەمەلىيەت كىشىنى ئۈمىدسىزلەندۈرىدۇ››.
</S>
<S ID=24295>
مەركىزىي بانكا نۆل ئۆسۈم نىسبىتىنى، ھەتتا مەنپىي ئۆسۈم نىسبىتىنى يولغا قويغاندىن كېيىنمۇ ئىقتىسادنىڭ ئېشىشى كاساتلىشىۋەردى.
</S>
<S ID=24296>
بۇ، جەمئىيەتتە يوشۇرۇن مەبلەغ سېلىش پۇرسىتىنىڭ ناھايىتى ئازلىقىنى، ئىشلەپچىقىرىش ئىقتىدارىنىڭ ئومۇميۈزلۈك زىيادە ئوشۇقچىلىقىنى، جەمئىيەتتە ئىشقا ئورۇنلىشىشنىڭ تۇراقسىزلىقىنى، سېلىنما ۋە ئىستېمالنى كېڭەيتىش ماددىي ئاساسىنىڭ كەملىكىنى چۈشەندۈرىدۇ.
</S>
<S ID=24297>
2001 – يىلى 19 – مارت ياپونىيە مەركىزىي بانكىسى پۇلنى مىقدارلاشتۇرۇش، بوشاشتۇرۇش سىياسىتىنى يولغا قويۇپ، سىياسەتنىڭ تۈرتكىلىك رولىنى ئالتە يىلغا يېقىن ئۈزلۈكسىز كۈچەيتتى، لېكىن ياپونىيە ئىقتىسادى ئىزچىل ئاجىز ئورۇندا تۇرۇپ، ئالتە يىلدا ئالتە قېتىم كاساتلىشىشتەك يېڭى رېكورتنى ياراتتى.
</S>
<S ID=24298>
   مەركىزىي بانكا بازاردا يولغا قويغان ھەرىكەتچانلىق ئەمەلىيەتتىن چەتنەپ، قۇرۇق نامغا ئايلىنىپ، پۇل مۇئامىلە مۈلۈكلىرىنى تەلۋىلەرچە قوغلاشتى.
</S>
<S ID=24299>
2015 – يىلى ئىيۇلدا ئامېرىكىنىڭ دوۋجونېس سانائەت كۆرسەتكۈچى 2009 – يىلى مارتتىكىدىن تەخمىنەن %180، ياپونىيەنىڭ نىككېي 255 كۆرسەتكۈچى %180، گېرمانىيەنىڭ DAX كۆرسەتكۈچى تەخمىنەن %200 ئۆرلىگەن.
</S>
<S ID=24300>
لېكىن نۆل ئۆسۈم نىسبىتى كىرېدىت خەۋپ – خەتىرىنىڭ زىيىنىنى قاپلىيالماي، پۇل مۇئامىلە ئاپپاراتلىرى تىجارىتىنىڭ مۇقىملىقى، ساغلاملىقىغا زىيان سالدى.
</S>
<S ID=24301>
2016 – يىلىدىن بۇيان ياۋروپا بانكا كەسپى پېيىنىڭ باھاسى زور دەرىجىدە چۈشۈپ كەتتى، چاغانلىق دەم ئېلىشتا شىۋېيتسارىيە كىرېدىت بانكىسى پېيىنىڭ باھاسى 24 يىلدىن بۇيانقى ئەڭ تۆۋەن چەككە چۈشۈپ قالدى، گېرمانىيە فېدېراتسىيە بانكىسىنىڭ پاي باھاسى ئىككىنچى دەرىجىلىك تۇرالغۇ قەرزى كىرىزىسىدىن بۇيانقى ئەڭ تۆۋەن چەككە چۈشۈپ قالدى، ياپونىيە بانكىسى پاي باھاسىنىڭ تۆۋەنلەش دەرىجىسى ئىزچىل %25تىن ئېشىپ كەتتى.
</S>
<S ID=24302>
   ھەر قايسى دۆلەتلەرنىڭ ئىقتىسادىي قۇرۇلما ئىسلاھاتى سۈرئىتىنىڭ ئاستا بولۇش بېسىمىدا پۇلنى مىقدارلاشتۇرۇش، بوشاشتۇرۇش سىياسىتىنىڭ مەشغۇلات ئېنېرتسىيەسى بارا – بارا جاھىل بولغان ۋاسىتىگە بېقىنىش ۋەزىيىتىنى شەكىللەندۈردى.
</S>
<S ID=24303>
ھازىر ياپونىيە ئىقتىسادىدا ‹‹كاساتلىشىش – پۇلنى جانلاندۇرۇش – يەنە كاساتلىشىش››تەك يامان سۈپەتلىك دەۋرىيلىك شەكىللەندى.
</S>
<S ID=24304>
ياۋروپا مەركىزىي بانكىسىمۇ ئىقتىساد كاساتلىشىشىنىڭ تەھدىتىدە پۇلنى مىقدارلاشتۇرۇش، بوشاشتۇرۇش سىياسىتىنىڭ كۆلىمىنى ئۈزلۈكسىز كېڭەيتتى، مەنپىي ئۆسۈم نىسبىتى سىياسىتىنىڭ چېكىگە داۋاملىق جەڭ ئېلان قىلدى.
</S>
<S ID=24305>
گەرچە ئامېرىكا ئىقتىسادىدا ‹‹ئەھۋال ئالاھىدە ياخشى›› بولسىمۇ، لېكىن ئامېرىكا فېدېراتسىيە زاپاس پۇل كومىتېتىنىڭ ئۆسۈمنى ئۆستۈرۈش پوزىتسىيەسىدە بارغانسېرى ئېھتىياتچان بولۇشى پۇلنى مىقدارلاشتۇرۇش، بوشاشتۇرۇش سىياسىتىدىن چېكىنىشنىڭ ‹‹خەتەرلىك ھالقىش›› بولۇپ قالىدىغانلىقىنى ئەكس ئەتتۈرۈپ بېرىدۇ.
</S>
<S ID=24306>
بۇ يىل كىرگەندىن بۇيان دۇنيا پۇل مۇئامىلە بازىرىدىكى داۋالغۇش كۈچەيدى. بۇنىڭغا ھەرقايسى دۆلەتلەرنىڭ پۇل سىياسىتىنىڭ ئوخشاش بولماسلىقى، ھەم پۇلنى مىقدارلاشتۇرۇش، بوشاشتۇرۇش سىياسىتى يۆلەكچىلىكىدىكى پۇل مۇئامىلە مۈلۈك باھاسىنىڭ يۈكسەك ئاجىزلىقى سەۋەب بولغان.
</S>
<S ID=24307>
   شۇنى كۆرۈۋېلىشقا بولىدۇكى، پۇلنى مىقدارلاشتۇرۇش، بوشاشتۇرۇش سىياسىتىنىڭ چېكى يوق ئەمەس.
</S>
<S ID=24308>
مەنپىي ئۆسۈم نىسبىتى سىياسىتىنىڭ مەۋجۇت بولۇپ تۇرۇشى ئاساسلىقى مىكرو سۇبيېكتنىڭ يەنىلا نەق پۇل تەننەرخىنى ساقلاپ قالغانلىقىدىندۇر.
</S>
<S ID=24309>
بۇمۇ مەنپىي ئۆسۈم نىسبىتى سىياسىتىنىڭ تۆۋەن چېكىنى شەكىللەندۈرىدۇ.
</S>
<S ID=24310>
پۇلنى مىقدارلاشتۇرۇش، بوشاشتۇرۇش سىياسىتى كۆلىمىنىڭ كېڭەيتىلىشى يەنە پۇل پاخاللىقىنىڭ چەكلىمىسىگە ئۇچرايدۇ.
</S>
<S ID=24311>
مال باھاسى ماھىيەتتىنلا بىر خىل پۇل ھادىسىسىدۇر.
</S>
<S ID=24312>
قىسمەن دۆلەتلەرنىڭ مەركىزىي بانكىسى يەنىلا ‹‹فىللىپس ئەگرى سىزىقى››نىڭ پۇل پاخاللىقى ۋە ئىشسىزلىق نىسبىتىنىڭ ئورنىنى ئېلىش مۇناسىۋىتىگە ئىشىنىپ، پۇل پاخاللىقى نىشانىنى ئالدىن بەلگىلەشنى پۇلنى مىقدارلاشتۇرۇش، بوشاشتۇرۇش سىياستىنىڭ ئاساسى قىلىدۇ.
</S>
<S ID=24313>
لېكىن پۇلنى مىقدارلاشتۇرۇش، بوشاشتۇرۇش سىياسىتىنى ھەددىدىن زىيادە يولغا قويغاندىن كېيىن ‹‹فىللىپس ئەگرى سىزىقى›› رولىنى يوقىتىشى مۇمكىن، مال باھاسىنىڭ ئۆسۈشى ۋە ئىقتىسادنىڭ ئېشىشىنى توختاتقان ‹‹ئىستېمال تەلىپىنىڭ ئاشماسلىقى ۋە پۇل پاخاللىقى››نىڭ خەتىرىدىن ئەنسىرەشنىڭ ئاساسى بار.
</S>
<S ID=24314>
بۇلتۇردىن باشلانغان دۇنيا خاراكتېرلىك پۇلنى قىسىش ھادىسىسى ئاساسلىقى خەلقئارادا تۈركۈملەپ ئىشلەپچىقىرىلىدىغان تاۋار باھاسىنىڭ ئۇدا چۈشۈپ كەتكەنلىكىنىڭ ئاقىۋىتىدۇر.
</S>
<S ID=24315>
بولۇپمۇ ماي باھاسىنىڭ تەننەرخكە يېقىنلىشىشىغا دۇنيادا ئېھتىياجنىڭ تۆۋەنلەپ كېتىشى ئاساسلىق سەۋەب بولغىنى يوق. جۇغراپىيەلىك سىياسىي، خەلقئارا ھايانكەشلىك، دوللارنىڭ كۇرسىنىڭ ئۆرلىشىمۇ بۇنىڭدىكى مۇھىم سەۋەب.
</S>
<S ID=24316>
خەلقئارادا تۈركۈملەپ ئىشلەپچىقىرىلىدىغان تاۋار باھاسىنىڭ تۆۋەنلىگەندىن كېيىن ئۆسۈشى، نېفىت ئىشلەپچىقىرىدىغان دۆلەتلەرنىڭ نېفىت ئىشلەپچىقىرىشقا چەك قويۇش كېلىشىمىنى ئىمزالىشى، دۇنيانىڭ پۇل پاخاللىقى ۋەزىيىتىنىڭ ياخشىلىنىشىمۇ پۇلنى مىقدارلاشتۇرۇش، بوشاشتۇرۇش سىياسىتىنىڭ يۈرۈشتۈرۈش بوشلۇقىنى چەكلەپ قويىدۇ.
</S>
<S ID=24317>
شىنخۇا ئاگېنتلىقى
</S>
</TEXT>
/BODY
/DOC