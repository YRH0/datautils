<DOC>
<DOCID>TIANSHAN.485827</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-01-07 12:33:51</DATE>
</HEADER>
<BODY>
<HEADLINE>
<S ID=1532>
جىڭ ناھىيەسى قۇملۇقتا ئۈجمىزارلىق بىنا قىلدى
</S>
</HEADLINE>
<TEXT>
<S ID=1533>
    ئانىگۈل مامۇتجان خەۋەر قىلىدۇ: جىڭ ناھىيەسىنىڭ باجاخۇ دېھقانچىلىق مەيدانى ئېكولوگىيەلىك مۇھىتقا ئېغىر تەسىر كۆرسىتىدىغان قۇملۇقنى بۈك – باراقسان ئۈجمىزارلىققا ئايلاندۇرۇپ، ئۈجمە مەھسۇلاتلىرى ئىشلەپچىقىرىش زاۋۇتى قۇرۇپ كىرىم قىلغاندىن سىرت، ئىشلەمچىلەرنى ئىشقا ئورۇنلاشتۇرۇپ كىرىمىنى ئاشۇردى.
</S>
<S ID=1534>
    ئىلگىرى بۇ قۇملۇق دۆلەت يولى 312 – لىنىيەسى ۋە كۈيتۈن – سايرام يۇقىرى سۈرئەتلىك يولىنىڭ قاتنىشىغا، دېھقانچىلىق زىرائەتلىرىنىڭ ئۆسۈشى ۋە كىشىلەرنىڭ تۇرمۇشىغا ئېغىر دەرىجىدە تەسىر كۆرسەتكەنىدى.
</S>
<S ID=1535>
بۇنداق ناچار مۇھىتنى ئۆزگەرتىپ، قۇملۇقنى تىزگىنلەپ، مۇھىتنى ياخشىلاش ئۈچۈن شىنجاڭ ئورمانچىلىق پەنلەر ئاكادېمىيەسى قۇمدىن مۇداپىئەلىنىش، قۇم تىزگىنلەش ئورنى جىڭ ناھىيەلىك ئورمانچىلىق ئىدارىسى، جىڭ ناھىيەلىك ‹‹جىنساڭۋەن›› بىيو پەن – تېخنىكا شىركىتى بىلەن ھەمكارلىشىپ، بۇ پايانسىز قۇملۇققا ئۈجمە تىكىپ، بىر تەرەپتىن، قۇم – بوراندىن مۇداپىئە كۆرۈپ، قۇمنى تىزگىنلەپ ئېكولوگىيەلىك مۇھىتنى ياخشىلىسا، يەنە بىر تەرەپتىن، ئۈجمە مەھسۇلاتلىرى ئىشلەپچىقاردى.
</S>
<S ID=1536>
    ئۇقۇشىمچە، قۇملۇقتا بىنا قىلىنغان ئۈجمىزارلىقنىڭ كۆلىمى 15 مىڭ مو بولۇپ، ھەر يىلى 5 – ئايدىن 10 – ئاينىڭ ئوتتۇرىلىرىغىچە يېقىن ئەتراپتىكى كەنت ئاھالىلىرىدىن 60 تەك كىشى ئۈجمە يوپۇرمىقى ئۈزۈپ كىرىم قىلىدىكەن، پىششىقلاش سېخىدا كۈنىگە 55 – 60 كىلوگىرام ئۈجمە يوپۇرمىقى چېيى ئىشلەپچىقىرىلىدىكەن.
</S>
<S ID=1537>
    جىڭ ناھىيەلىك ‹‹جىنساڭۋەن›› بىيو پەن – تېخنىكا چەكلىك مەسئۇلىيەت شىركىتىنىڭ لىدىرى ۋاڭ جىفا مۇنداق دېدى: دەسلەپتە ئۈجمە يوپۇرمىقى چېيى ئىشلىدۇق، ئەمدى ئۈجمە ئىچىملىكى، ئۈجمە سېرىق زەمبۇرۇغى ئىشلەشنى ئويلاۋاتىمىز. مەھسۇلات تۈرلىرىنى كۆپەيتىش ئارقىلىق يېقىن ئەتراپتىكى يەنىمۇ كۆپ كىشىنى ئىشقا ئورۇنلاشتۇرىمىز.
</S>
</TEXT>
/BODY
/DOC