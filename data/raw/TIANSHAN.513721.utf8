<DOC>
<DOCID>TIANSHAN.513721</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-29 16:53:07</DATE>
</HEADER>
<BODY>
<HEADLINE>
<S ID=22677>
ئاقتۇ ناھىيەسىدە كەپىلىك مەھەللىلەر ئۆزگەرتىلدى
</S>
</HEADLINE>
<TEXT>
<S ID=22678>
   مۇختەر نۇرمۇھەممەت خەۋەر قىلىدۇ: ئاقتۇ ناھىيەسى كونا كەپىلىك مەھەللىلەرنى ئۆزگەرتىش قۇرۇلۇشىنى شەھەرلەشتۈرۈش قەدىمىنى تېزلىتىش، تۇرالغۇ شارائىتىنى ياخشىلاشتىكى مۇھىم تەدبىر قاتاردا چىڭ تۇتۇپ كۆرۈنەرلىك ئۈنۈمگە ئېرىشتى.
</S>
<S ID=22679>
   بۇ ناھىيە 2011 – يىلىدىن بۇيان كونا كەپىلىك مەھەللىلەرنى ئۆزگەرتىپ، تۇرالغۇ شارائىتىنى ياخشىلاش پىلان – تەدبىرلىرىنى تۈزۈپ يولغا قويۇش بىلەن بىللە، ئېتىبار سىياسەتلەرنى ئاممىغا بىلدۈرۈپ، ئەمەلىي كۈچى كۈچلۈك كارخانىلارنى كونا كەپىلىك مەھەللىلەرنى ئۆزگەرتىش قۇرۇلۇشىغا قاتنىشىشىقا چاقىردى.
</S>
<S ID=22680>
چېقىپ – كۆچۈرۈش ھالقىلىرىدا ئالاقىدار تارماقلار ئاھالىلەرنىڭ تۇرالغۇسى، نوپۇسى، ئىقتىسادىي ئەھۋالى، ئۆي شەكلى ۋە كۆلىمى، پىكىر – تەكلىپلىرىنى تەپسىلىي ئىگىلەپ، كونا كەپىلىك مەھەللىلەرنىڭ ئالاھىدىلىكىگە ماس كېلىدىغان ئۆزگەرتىش پىلانىنى تۈزۈپ يولغا قويدى.
</S>
<S ID=22681>
كۆچۈرۈلىدىغانلارنىڭ ئىسمى، ئۆيىنىڭ چېقىلىش دائىرىسى، مۇددىتى، كۆچۈرۈشكە ئالاقىدار سىياسەت، تولۇقلىما ئۆلچىمى، ئورۇنلاشتۇرۇش لايىھەسى، باھالاش ئاپپاراتىنىڭ نامى، تېلېفون نومۇرى قاتارلىقلارنى ئاممىغا ئاشكارىلاپ، ئاممىنىڭ نازارىتىنى قوبۇل قىلدى.
</S>
<S ID=22682>
ئۆزگەرتىلگەن رايونلارنىڭ ئەمەلىي ئەھۋالىغا ئاساسەن مەھەللە مۇلازىمەت ئاپپاراتلىرى ۋە ئۇل ئەسلىھەلىرىنى مۇكەممەللەشتۈرۈپ، يېشىللاشقان، باغچىلاشقان يىڭى ئولتۇراق رايونلارنى قۇرۇپ، كۆچۈرۈلگەن ئاھالىلەرنى زامانىۋى تۇرالغۇدىن بەھرىمەن قىلدى.
</S>
<S ID=22683>
2011 – يىلدىن ھازىرغىچە ناھىيە بويىچە كونا كەپىلىك مەھەللىلەردىكى 2000 يۈرۈش ئۆي چېقىلىپ، باغچىلاشقان 12 ئولتۇراق رايون بەرپا قىلىندى، 82 بىنا سېلىنىپ، ئۆيلەر كەپىلىك مەھەللىلەردىكى ئاھالىلەرگە تەقسىم قىلىپ بېرىلدى.
</S>
<S ID=22684>
‏
</S>
</TEXT>
/BODY
/DOC