<DOC>
<DOCID>TIANSHAN.522769</DOCID>
<HEADER>
<CLASS>پەن – مائارىپ</CLASS>
<DATE>2016-05-12 10:45:03</DATE>
</HEADER>
<BODY>
<HEADLINE>
<S ID=27895>
ئاپتونوم رايونىمىزدىكى ئالىي مەكتەپلەرگە بۇ يىل 87 مىڭ 500 ئوقۇغۇچى قوبۇل قىلىش پىلانلاندى
</S>
</HEADLINE>
<TEXT>
<S ID=27896>
   مۇخبىر رەناگۈل خۇدابەردىنىڭ 9 – ماي ئېچىلغان ئاپتونوم رايوننىڭ ئادەتتىكى ئالىي مەكتەپلەرگە ئوقۇغۇچى قوبۇل قىلىش خىزمىتى يىغىنىدىن ئىگىلىشىچە، ئاپتونوم رايونىمىزدىكى ئالىي مەكتەپلەر بۇ يىل ئادەتتىكى تولۇق كۇرس ۋە مەخسۇس كۇرس سىنىپلىرىغا 87 مىڭ 500 ئوقۇغۇچى قوبۇل قىلىدىكەن. ئوقۇغۇچى قوبۇل قىلىش پىلانىدا، ئادەتتىكى تولۇق كۇرس سىنىپلىرىغا 34 مىڭ 500 ئوقۇغۇچى قوبۇل قىلىش پىلانلانغان بولۇپ، بۇلتۇرقىدىن 2300 ئوقۇغۇچى كۆپ ئىكەن. مەخسۇس كۇرس (ئالىي تېخنىكوم) سىنىپلىرىغا 53 مىڭ ئوقۇغۇچى قوبۇل قىلىش پىلانلانغان بولۇپ، بۇلتۇرقىدىن 4850 ئوقۇغۇچى كۆپەيتىلىپ قوبۇل قىلىنىدىكەن.
</S>
<S ID=27897>
   يىغىندا ھەر قايسى مائارىپ تارماقلىرى ۋە ئالىي مەكتەپلەردىن ئوقۇغۇچى قوبۇل قىلىش پىلانىنى تۈزۈش ۋە باشقۇرۇش خىزمىتىگە يۈكسەك ئەھمىيەت بېرىپ، خىزمەتنىڭ مۇھىم نۇقتىسىنى ئالىي مائارىپنىڭ ئىچكى تەرەققىياتىنى ئىلگىرى سۈرۈشكە قارىتىپ، يۈكسەك مەسئۇلىيەت تۇيغۇسى ۋە بۇرچ تۇيغۇسى بىلەن بۇ يىلقى ئوقۇغۇچى قوبۇل قىلىش پىلانىنى ياخشى ئورۇنداپ، تۈرلۈك خىزمەتلەرنى پۈتۈن كۈچ بىلەن ياخشى ئىشلەپ، خەلق ئاممىسىنى رازى قىلىدىغان ئالىي مائارىپ مۇھىتى يارىتىش تەلەپ قىلىندى. 
</S>
</TEXT>
/BODY
/DOC