<DOC>
<DOCID>TIANSHAN.575588</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-12-29 16:00:27</DATE>
</HEADER>
<BODY>
<HEADLINE>
<S ID=68861>
ئاز سوممىلىق كېپىللىك قەرز 70مىڭ كىشىنىڭ ئىشقا ئورۇنلىشىشىغا تۈرتكە بولدى
</S>
</HEADLINE>
<TEXT>
<S ID=68862>
 مۇخبىر نۇرئەخمەت نۇرامبەگنىڭ ئىلى ئوبلاستلىق مالىيە ئىدارىسىدىن ئۇقۇشىچە، ئىلى ئوبلاستىغا بىۋاسىتە قاراشلىق جايلار بۇ يىل 11 – ئاينىڭ ئاخىرىغىچە 100 مىليون يۈەن ئاز سوممىلىق كېپىللىك قەرز پۇل تارقىتىپ، 5517 كىشىنىڭ ئىشقا ئورۇنلىشىشىغا تۈرتكە بولغان.
</S>
<S ID=68863>
 غۇلجا شەھىرىنىڭ ھەرەمباغ كوچا باشقارمىسى ھەرەمباغ مەھەللىسىدىكى ئىليار باتۇر بۇلتۇر مەلۇم يېمەكلىك پىششىقلاش زاۋۇتىدىن ئىش ئورنىدىن قالغاندىن كېيىن، ئۆز ئالدىغا ئىگىلىك تىكلىمەكچى بولغانىدى.
</S>
<S ID=68864>
ئۇ مەھەللە كادىرلىرىنىڭ ياردىمىدە بۇ يىل 7 – ئايدا 50 مىڭ يۈەن ئاز سوممىلىق كېپىللىك قەرز پۇل ئېلىپ، غۇلجا شەھىرىنىڭ بېييۈەن ئاھالىلەر ئولتۇراق رايونىدا ئىمپورت يېمەكلىكلەر دۇكىنى ئېچىۋالدى، سودىسى ياخشى بولغاچقا، يېرىم يىلغا قالمايلا قەرز ئالغان پۇلنىڭ بىر قىسمىنى قايتۇرۇپ بولدى.
</S>
<S ID=68865>
 ئۇقۇشىمچە، ھەرەمباغ كوچا باشقارمىسىنىڭ ئەمگەك، ئىشقا ئورۇنلاشتۇرۇش، ئىجتىمائىي كاپالەت مۇلازىمەت پونكىتى بۇ يىل تەۋەلىكىدىكى ئىشسىزلار ۋە ئالىي مەكتەپ، تېخنىكوملارنى پۈتكۈزگەنلەرگە 30 قېتىمدا 1 مىليون 980 مىڭ يۈەن ئاز سوممىلىق كېپىللىك قەرز پۇل تارقىتىپ، ئاھالىلەرنىڭ ئىگىلىك تىكلىشىدە مەبلەغ يېتىشمەسلىك مەسىلىسىنى ھەل قىلغان.
</S>
<S ID=68866>
بۇ پونكىتنىڭ باشلىقى گاۋ زېگاڭ مۇنداق دېدى: بۇ يىل ئىشقا ئورۇنلاشتۇرۇش قەرز پۇلىدىن 630 مىڭ يۈەن تارقىتىشنى پىلانلىغانىدۇق.
</S>
<S ID=68867>
1 – تۈركۈمدە 97 كىشىگە 394 مىڭ يۈەن قەرز پۇل تارقاتتۇق، 2 – تۈركۈمدە شەرتكە ئۇيغۇن كېلىدىغان 69 كىشىگە قەرز پۇل تارقاتماقچى بولۇۋاتىمىز.
</S>
<S ID=68868>
 ئۇقۇشىمچە، ئاز سوممىلىق كېپىللىك قەرز پۇل بىلەن تەمىنلەش سىياسىتى يولغا قويۇلغاندىن بۇيان، ئوبلاستقا بىۋاسىتە قاراشلىق جايلار ئىش ئورنىدىن قالغانلار، ئىشسىزلار، ئالىي مەكتەپنى پۈتكۈزگەنلەر، ھەربىيدىن قايتقانلارنىڭ ئۆز ئالدىغا ئىگىلىك تىكلىشىنى پۈتۈن كۈچ بىلەن قوللىغان.
</S>
<S ID=68869>
ئوبلاستقا بىۋاسىتە قاراشلىق جايلار مالىيەسى 2015 – يىلىغىچە 960 مىليون يۈەن قەرز پۇل تارقىتىپ، 70 مىڭ كىشىنىڭ ئىشقا ئورۇنلىشىشىغا تۈرتكە بولغان. 
</S>
<S ID=68870>

</S>
</TEXT>
/BODY
/DOC