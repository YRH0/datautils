<DOC>
<DOCID>TIANSHAN.493079</DOCID>
<HEADER>
<CLASS>شىنجاڭ</CLASS>
<DATE>2016-01-26 12:20:33</DATE>
</HEADER>
<BODY>
<HEADLINE>
<S ID=5914>
‹‹12–بەش يىل›› دا ئاپتونوم رايونىمىزدىكى دېھقانلارنىڭ كىشى بېشى كىرىمى 4120 يۈەن ئاشتى
</S>
</HEADLINE>
<TEXT>
<S ID=5915>
 مۆلچەرلىنىشىچە، بۇلتۇر دېھقانلارنىڭ كىشى بېشى كىرىمى 8850 يۈەنگە يەتكەن
</S>
<S ID=5916>
    دۇڭ شاۋخۇانىڭ 25 – يانۋار ئېچىلغان ئاپتونوم رايونلۇق پارتكومنىڭ يېزا خىزمىتى يىغىنىدىن ئىگىلىشىچە، بۇلتۇر ئاپتونوم رايونىمىزدىكى دېھقانلارنىڭ كىرىمىنى ئاشۇرۇشتا يېڭى بۆسۈش بولۇپ، شەھەر – يېزا ئاھالىلىرىنىڭ كىرىم پەرقى چوڭىيىپ كېتىشتەك ئەھۋال ئۆزگەرگەن.
</S>
<S ID=5917>
ئاپتونوم رايونىمىزدىكى دېھقانلارنىڭ كىشى بېشى كىرىمىنىڭ 8850 يۈەنگە يېتىدىغانلىقى مۆلچەرلەنگەن.
</S>
<S ID=5918>
    تونۇشتۇرۇلۇشىچە، ئۆتكەن بەش يىلدا ئاپتونوم رايونىمىزدىكى دېھقانلارنىڭ كىشى بېشى كىرىمى ئوتتۇرىچە يىلىغا %13.6 تىن ئېشىپ، جەمئىي 4120 يۈەن ئاشقان.
</S>
<S ID=5919>
ئەمگەك كىرىمى ۋە دېھقانچىلىقتىن باشقا كىرىمى ئىزچىل ئېشىپ، دېھقانلارنىڭ كىرىمىنى ئاشۇرۇشتىكى يېڭى يارقىن نۇقتىغا ئايلانغان.
</S>
<S ID=5920>
ئاپتونوم رايونىمىزدىكى 11 ۋىلايەت، ئوبلاست، شەھەردە دېھقانلارنىڭ كىرىمى 10 مىڭ يۈەندىن ئېشىپ كەتكەن.
</S>
<S ID=5921>
    يېزىلاردا ئومۇميۈزلۈك ھاللىق جەمئىيەت قۇرۇپ چىقىش نىشانىنى ئەمەلگە ئاشۇرۇشتا ئاچقۇچلۇقى دېھقانلارنىڭ كىرىمىگە قاراش كېرەك.
</S>
<S ID=5922>
2020 – يىلى ئاپتونوم رايونىمىزدىكى دېھقانلارنىڭ كىشى بېشى كىرىمىنى مەملىكىتىمىزنىڭ ئوتتۇرىچە سەۋىيەسىگە يېقىنلاشتۇرۇش ياكى يەتكۈزۈش تەلىپىگە ئاساسەن، بۇنىڭدىن كېيىنكى بەش يىلدا ئاپتونوم رايونىمىزدىكى دېھقانلارنىڭ كىشى بېشى كىرىمىنىڭ يىللىق ئېشىش نىسبىتى %7 تىن تۆۋەن بولمايدۇ.
</S>
<S ID=5923>
يېڭى ۋەزىيەتتە، دېھقانلارنىڭ كىرىمىنى ئاشۇرۇشنى تېزلىتىشتە چوقۇم كۆپ خىل تەدبىر قوللىنىپ، دېھقانلارنى ئىشقا ئورۇنلاشتۇرۇپ كىرىمىنى ئاشۇرۇش يوللىرى كېڭەيتىلىدۇ.
</S>
<S ID=5924>
    بۇنىڭدىن كېيىن ئاپتونوم رايونىمىز يەنە دېھقانلارنىڭ كىرىمىنى ئاشۇرۇشنى تېزلىتىشنى يېزا ئىگىلىكى، يېزا، دېھقانلار خىزمىتىنىڭ يادرولۇق نىشانى قىلىپ، ھەم يېزا ئىگىلىكىدىن كىرىدىغان كىرىمىنى ئاشۇرۇش، ھەم يېزا ئىگىلىكىدىن سىرت كىرىدىغان كىرىمىنى ئاشۇرۇش، دېھقانلارنىڭ يۆتكىلىپ ئىشقا ئورۇنلىشىشىنى ئىلگىرى سۈرۈش؛ ھەم ئۇنىۋېرسال تەدبىرلەر ئارقىلىق كىرىمنى ئاشۇرۇشنى ئىلگىرى سۈرۈشنى كۈچەيتىش، ھەم مۇھىم نۇقتىنى گەۋدىلەندۈرۈپ، نامرات دېھقانلارنىڭ نامراتلىقتىن قۇتۇلۇپ بېيىشىنى تېزلىتىش؛ ھەم ئىسلاھاتتىن مەنپەئەتلەندۈرۈش، ھەم يېزا ئىگىلىكىنى كۈچەيتىش، يېزىغا نەپ يەتكۈزۈش، دېھقانلارنى بېيىتىش سىياسىتىنىڭ سالمىقى زورايتىلىپ، دېھقانلارنىڭ كىرىمىنى ئاشۇرۇش يوللىرى ئومۇميۈزلۈك ئېچىلىدۇ.
</S>
<S ID=5925>

</S>
</TEXT>
/BODY
/DOC