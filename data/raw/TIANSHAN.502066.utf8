<DOC>
<DOCID>TIANSHAN.502066</DOCID>
<HEADER>
<CLASS>خەلقئارا</CLASS>
<DATE>2016-02-25 18:33:43</DATE>
</HEADER>
<BODY>
<HEADLINE>
<S ID=15859>
گوگۇل شىركىتى قارمىقىدىكى سۈنئىي ئەقلىي ئىقتىدار: دۇنيا قورشاۋ شاھمات چېمپىيونى بىلەن تۇتۇشماقچى
</S>
</HEADLINE>
<TEXT>
<S ID=15860>
     كورېيە شاھمات يۇرتى ۋە گوگۇل «چوڭقۇر تەپەككۇر» شىركىتى 22-كۈنى سېئۇلدا بىرلەشمە مۇخبىرلارنى كۈتۈۋېلىش يىغىنى ئېچىپ، كورېيە قورشاۋ شاھمات ماھىرى لى شېشى بىلەن گوگۇل سۈنئىي ئەقلىي ئىقتىدار «ئالفا قورشاۋ شاھمات»نىڭ ئېلىشىش ئۇسۇلى، ئورنى ۋە قائىدىسى قاتارلىق ئىنچىكە تەپسىلاتلارنى ئېلان قىلدى.
</S>
<S ID=15861>
　　كورېيە بىرلەشمە ئاگېنتلىقىنىڭ خەۋىرىگە قارىغاندا، لى شېشى بىلەن ئالفانىڭ بەش مەيدان تۇتۇشۇشى كېلەر ئاينىڭ 9-كۈنى، 10-كۈنى، 12-كۈنى، 13- ۋە 15-سېئۇل تۆت پەسىل مېھمانخانىسىغا ئۆتكۈزۈلىدۇ، مۇسابىقە ۋاقتى ھەر ئىككى تەرەپنىڭ ئىككى سائەت بولۇپ، ھەر مىنۇتتا ئۈچ قېتىم ۋاقىت مەلۇم قىلىىدۇ، مۇسابىقىدە جۇڭگو شاھمات قائىدىسى قوللىنىلىدۇ، سىن تور بېكىتى مۇسابىقىنى نەق مەيداندىن كۆرسىتىدۇ، ھەمدە كورېيەچە ۋە ئېنگىلىزچە چۈشەندۈرىدۇ.
</S>
<S ID=15862>
بۇ مەيدان مۇسابىقىنىڭ غەلبە قىلغۇچىسى بىر مىليون ئامېرىكا دوللىرى مۇكاپاتقا ئېرىشىدىغان بولۇپ، ئەگەر ئالفا غەلىبە قىلسا، مۇكاپات پۇلىنى ب د ت بالىلار فوندى، ＳＴＥＭمائارىپى ۋە قورشاۋ شاھماتقا مۇناسىۋەتلىك پاراۋانلىق تەشكىلاتىغا ئىئانە قىلىدۇ.
</S>
<S ID=15863>
يېقىندا، ئالفا ياۋروپا قورشاۋ شاھمات چىمپىيونى فەن خۇينى مەغلۇپ قىلىپ، كىشىلەرنىڭ زور دىققەت-ئېتىبارىنى قوزغىدى.
</S>
<S ID=15864>
　　گوگۇلنىڭ مۆلچەرىچە، لى شېشى بىلەن ئالفانىڭ قورشاۋ شاھمات مۇسابىقىسىدىكى يېڭىش نىسبىتى تەڭ ئىكەن.
</S>
</TEXT>
/BODY
/DOC