<DOC>
<DOCID>TIANSHAN.515450</DOCID>
<HEADER>
<CLASS>ئۈرۈمچى</CLASS>
<DATE>2016-04-08 20:00:14</DATE>
</HEADER>
<BODY>
<HEADLINE>
<S ID=24125>
يەنە ئۈچ كۈندىن كېيىن ئۈرۈمچىدە پار توختايدۇ
</S>
</HEADLINE>
<TEXT>
<S ID=24126>
   شىنجاڭ تورى خەۋىرى: 10-ئاپرېل پار توختايدىغانغا يەنە ئۈچ كۈن قالدى، بىراق، ئۆي ئىچى تېمپېراتۇرىسى ئۆلچەمگە يەتمىگەن، ياكى بەزى ئۆيلىرىنىڭ ئۆلچەمگە يېتىپ، بەزى ئۆيلىرىنىڭ يەتمىگەن ئاھالىلەر پار ھەققىنى تاپشۇرۇش-تاپشۇرماسلىق ھەققىدە ئىككىلىنىپ قالدى.
</S>
<S ID=24127>
   ئۈرۈمچى شەھەرلىك پار بىلەن تەمىنلەش ساھەسىنى باشقۇرۇش ئىشخانىسى ئۇنىۋېرسال بۆلۈمىنىڭ مۇئاۋىن باشلىقى خۇ شىن  مۇنداق دېدى: ئادەتتە بەلگىلىمىدە ئۆي ئىچى تېمپېراتۇرىسى ئەڭ تۆۋەن بولغاندىمۇ ℃20 بولۇشى كېرەك، دەپ بەلگىلەنگەن، بۇ ھەر بىر ئېغىز ئۆينىڭ تېمپېراتۇرىسىنى كۆرسىتىدۇ.
</S>
<S ID=24128>
ناۋادا پار بىلەن تەمىنلەيدىغان ئورۇنلار سەۋەبلىك ئۆي ئىچى تېمپېراتۇرىسى ئۆلچەمگە يەتمىگەن بولسا، بۇ ئاھالىلەر ئۆلچەش تالونىغا ئاساسەن بۇ ئورۇنلار بىلەن كېڭەشسە بولىدۇ، تېمپېراتۇرا ئۆلچەمگە يەتمىگەن ئەمەلىي كۆلەم ۋە كۈن سانىغا ئاساسەن پار ھەققىنى قايتۇرىۋالسا ياكى بىر قىسمىنى قايتۇرىۋالسا بولىدۇ، ناۋادا پار بىلەن تەمىنلىگەن كارخانا بۇ مەسىلىنى ھەل قىلمىسا پار بىلەن تەمىنلەيدىغان ئورۇننى ئەرز قىلسا بولىدۇ.
</S>
<S ID=24129>
   شىنجاڭ «سىجى» ئادۋوكاتلىق ئورنىدىكى ئادۋوكات لى چياڭخۇي مۇنداق دېدى: ئۆي ئىچى تېمپېراتۇرىسى ئۆلچەمگە يەتمىسە ئالدى بىلەن پار بىلەن تەمىنلەش شىركىتىگە ئۇقتۇرۇش، ئۆي ئىسسىماسلىقىنىڭ سەۋەبىنى تەكشۈرۈش كېرەك.
</S>
<S ID=24130>
ناۋادا پار بىلەن تەمىنلەش شىركىتى ئىنكاس قايتۇرمىسا ياكى تېمپېراتۇرا داۋاملىق تۈردە ئۆلچەمگە يەتمىسە ئۈچىنچى تەرەپ بولغان كەسپىي ئاپپاراتلارغا ئۆي ئىچى تېمپېراتۇرىسىنى ئۆلچەشنى ھاۋالە قىلسا، شۇنداقلا ئەرز سۇنسا بولىدۇ. 
</S>
</TEXT>
/BODY
/DOC