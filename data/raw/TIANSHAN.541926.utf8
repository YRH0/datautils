<DOC>
<DOCID>TIANSHAN.541926</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-08-17 11:44:00</DATE>
</HEADER>
<BODY>
<HEADLINE>
<S ID=40197>
ئاپتونوم رايون مەرھۇم ئابدۇخەبەر جامالغا «شىنجاڭچە ئالاھىدىلىككە ئىگە تۆتتە ياخشى ئوقۇتقۇچى» دېگەن شەرەپنى بەردى
</S>
</HEADLINE>
<TEXT>
<S ID=40198>
   ئىختىيارىي مۇخبىرلىرىمىز غۇجىئابدۇللا مەمتىمىن، ئىلغار ئېلىمەردان خەۋىرى:  ئاپتونوم رايوننىڭ مەرھۇم ئابدۇخەبەر جامالغا «شىنجاڭچە ئالاھىدىلىككە ئىگە تۆتتە ياخشى ئوقۇتقۇچى» شەرىپىنى بېرىش يىغىنى 8-ئاۋغۇست قاراقاش ناھىيەسىدە ئېچىلدى. يىغىندا ئاپتونوم رايونلۇق مائارىپ خىزمىتى كومىتېتى، ئاپتونوم رايونلۇق مائارىپ نازارىتىنىڭ مەرھۇم ئابدۇخەبەر جامالغا «شىنجاڭچە ئالاھىدىلىككە ئىگە تۆتتە ياخشى ئوقۇتقۇچى» شەرىپىنى بېرىش توغرىسىدىكى قارارى يەتكۈزۈلدى.
</S>
<S ID=40199>
   ئابدۇخەبەر جامال جاھانباغ يېزىلىق ئوتتۇرا مەكتەپنىڭ ئوقۇتقۇچىسى بولۇپ، 2005–يىلى 4-ئايدا خىزمەتكە قاتناشقان.
</S>
<S ID=40200>
2016-يىلى 7-ئاينىڭ 15-كۈنى قاراقاش دەرياسىدا سۇغا چۈشۈپ كەتكەن ئىككى نەپەر ئۆسمۈرنى قۇتۇلدۇرۇۋاتقان پەيتتە بەختكە قارشى ھاياتىدىن ئايرىلدى.
</S>
<S ID=40201>
ئۇ كۆز يۇمغاندا ئاران 36 ياشتا ئىدى.
</S>
<S ID=40202>
   ئابدۇخەبەر جامال مائارىپ خىزمىتى بىلەن شۇغۇللانغان قىسقىغىنە 11 يىل داۋامىدا، پارتىيەنىڭ مائارىپ ئىشلىرى ۋە ھەر مىللەت ئوقۇغۇچىلارنى قىزغىن سۆيۈپ، ئەخلاق ئارقىلىق ئادەم تەربىيەلەشتە ئىزچىل چىڭ تۇرۇپ، كەسىپنى قەدىرلەپ، جان پىدالىق بىلەن خىزمەت قىلىپ، ئۈن-تىنسىز تۆھپە قوشۇپ، ھەر مىللەت ئوقۇغۇچىلار ۋە ئاتا-ئانىلارنىڭ ياخشى باھاسىغا ئېرىشكەن.
</S>
</TEXT>
/BODY
/DOC