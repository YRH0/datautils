<DOC>
<DOCID>TIANSHAN.561253</DOCID>
<HEADER>
<CLASS>شىنجاڭ</CLASS>
<DATE>2016-11-01 11:15:15</DATE>
</HEADER>
<BODY>
<HEADLINE>
<S ID=56568>
ج ك پ 18–نۆۋەتلىك مەركىزىي كومىتېتى6–ئومۇمىي يىغىنىنىڭ روھى ئۆگىنىلدى، ئىزچىللاشتۇرۇلدى
</S>
</HEADLINE>
<TEXT>
<S ID=56569>
قەشقەر ۋىلايىتىدىكى 3 مىليون 600 مىڭ ئامما بايراق چىقاردى، لېكسىيە ئاڭلىدى
</S>
<S ID=56570>
  گېزىتىمىزنىڭ ئۇنىۋېرسال خەۋىرى.
</S>
<S ID=56571>
قەشقەر ۋىلايىتىدىكى 2300 دىن ئارتۇق كەنت (مەھەللە) دىكى 2 مىليون 500 مىڭدىن ئارتۇق ھەر مىللەت كادىر، ئامما ۋە 2199 ئوتتۇرا – باشلانغۇچ مەكتەپ (يەسلى) نىڭ 1 مىليون 100 مىڭدىن ئارتۇق ئوقۇتقۇچى – ئوقۇغۇچىسى 10 – ئاينىڭ 31 – كۈنى ئەتىگەندە بايراق چىقىرىش مۇراسىمىغا قاتنىشىش بىلەن بىللە، قەشقەر ۋىلايىتى بىر تۇتاش تەشكىللىگەن ج ك پ 18 – نۆۋەتلىك مەركىزىي كومىتېتى 6 – ئومۇمىي يىغىنىنىڭ روھى توغرىسىدىكى كەڭ كۆلەملىك لېكسىيەنى ئاڭلىدى.
</S>
<S ID=56572>
  ئائىلىمىزدىكىلەر يېقىندا ھەقسىز سالامەتلىك تەكشۈرتۈشتىن بەھرىمەن بولدۇق، بالىلىرىم ھەقسىز مائارىپتىن بەھرىمەن بولۇۋاتىدۇ، ئەمىن ئۆيگىمۇ كۆچۈپ كىردۇق...
</S>
<S ID=56573>
ئەلگە نەپ يەتكۈزىدىغان بۇ سىياسەتلەر بىلەن كەلگۈسى تۇرمۇشقا بولغان ئىشەنچىمىز تېخىمۇ ئاشتى.
</S>
<S ID=56574>
بىز چوقۇم پارتىيەنىڭ سۆزىنى ئاڭلاپ، پارتىيەگە ئەگىشىپ، ئۆز كۈچىمىزگە تايىنىپ تۇرمۇشىمىزنى تېخىمۇ ياخشىلايمىز، دېدى مارالبېشى ناھىيەسىنىڭ چۇڭقۇچاق يېزا سەكسەنقوزۇق كەنتىدىكى دېھقان تۇرسۇن توختى لېكسىيەنى ئاڭلىغاندىن كېيىن ھاياجانلانغان ھالدا.
</S>
<S ID=56575>
 قاغىلىق ناھىيەسىنىڭ كۆكيار يېزا ئۈسەس يېڭى كەنتىدىكى پېشقەدەم پارتىيە ئەزاسى روزى ئايۇپ مۇنداق دېدى: بۈگۈن لېكسىيەنى ئاڭلىدىم، ج ك پ 18 – نۆۋەتلىك مەركىزىي كومىتېتى 6 – ئومۇمىي يىغىنىنىڭ روھىنى ھەر بىر كەنت ئاھالىسىگە يەتكۈزىمەن ھەم خىزمەتلەرنى تەلەپ بويىچە قانات يايدۇرىمەن.
</S>
<S ID=56576>
 شۇ كۈنى ئەتىگەندە يەكەن ناھىيەسىنىڭ ئالامەت يېزا مەركىزىي باشلانغۇچ مەكتىپىنىڭ ئوقۇتقۇچىسى مەمتىمىن ھۆسۈيۈن لېكسىيەنى ئاڭلاپ مۇنداق دېدى: بەش يىلدىن بۇيان ناھىيەمىزدە زور ئۆزگىرىش بولدى، بۇنىڭدىن كېيىن خەلققە نەپ يەتكۈزىدىغان يېڭى تەدبىرلەرنىڭ داۋاملىق ئوتتۇرىغا چىقىدىغانلىقىغا ئىشىنىمىز.
</S>
<S ID=56577>
يىغىننىڭ تەلىپىنى چوڭقۇر ئىزچىللاشتۇرىمىز، شىنجاڭنىڭ تېخىمۇ تەرەققىي قىلىدىغانلىقىغا ئىشىنىمىز.
</S>
<S ID=56578>
 شۇ كۈنى ئەتىگەندە يوپۇغا ناھىيەسىدىكى 170 مىڭ ھەر مىللەت كادىر، ئامما بىرلا ۋاقىتتا پارتىيەنىڭ ئاۋازىنى، خەلققە نەپ يەتكۈزىدىغان سىياسەتلەرنى ئاڭلاپ، بەس – بەستە ۋەتەنگە ياخشى تىلەكلەرنى تىلىدى.
</S>
<S ID=56579>
 ج ك پ 18 – نۆۋەتلىك مەركىزىي كومىتېتى 6 – ئومۇمىي يىغىنىنىڭ روھى توغرىسىدىكى تەشۋىقاتنى ئاڭلاپ باشقىچە روھلاندىم، پارتىيەنىڭ تۈرلۈك ئېتىبار بېرىش سىياسەتلىرى پۇقرالار ئۈچۈن تۈزۈلۈپتۇ.
</S>
<S ID=56580>
بىز چوقۇم رولىمىزنى جارى قىلدۇرۇپ، ۋەتەننىڭ بىرلىكىنى قوغداپ، گۈزەل شىنجاڭ قۇرۇپ چىقىمىز، دېدى يوپۇغا ناھىيەسىنىڭ ئەشمە بازار يۇقىرى ھالال كەنتىدىكى پېشقەدەم پارتىيە ئەزاسى تۇرسۇن ھوشۇر ھاياجانلانغان ھالدا.
</S>
<S ID=56581>
 ج ك پ 18 – نۆۋەتلىك مەركىزىي كومىتېتى 6 – ئومۇمىي يىغىنى ئېچىلغاندىن كېيىن، قەشقەر ۋىلايەتلىك پارتكوم نەزەرىيە ئۆگىنىش مەركىزىي گۇرۇپپىسى، ناھىيە، شەھەرلىك پارتكوملارنىڭ نەزەرىيە ئۆگىنىش مەركىزىي گۇرۇپپىلىرى ئىلگىرى – كېيىن بولۇپ، ج ك پ 18 – نۆۋەتلىك مەركىزىي كومىتېتى 6 – ئومۇمىي يىغىنىنىڭ ئاخباراتىنى كوللېكتىپ ئۆگەندى ھەم ۋىلايەت بويىچە يىغىن روھىنى ئۆگىنىش، تەشۋىق قىلىش، ئىزچىللاشتۇرۇشنى ئورۇنلاشتۇردى.
</S>
<S ID=56582>
قەشقەر ۋىلايەتلىك تەشۋىقات بۆلۈمى ۋە ھەر قايسى ناھىيە، شەھەرلىك پارتكوم تەشۋىقات بۆلۈملىرى يىغىننىڭ ئاساسلىق مەزمۇنىنى رەتلەپ، يىغىنچاق تەشۋىقات ماتېرىيالى تۈزۈپ، كەنت، مەھەللە ۋە ئوتتۇرا – باشلانغۇچ مەكتەپ (يەسلى)لەرگىچە تارقىتىپ، دۆلەت بايرىقى چىقارغاندا لېكسىيە سۆزلەشنى بىر تۇتاش ئورۇنلاشتۇرىدۇ.
</S>
<S ID=56583>
كەنت (مەھەللە) پارتىيە ياچېيكىلىرىنىڭ شۇجىلىرى، كەنتكە چۈشكەن كادىرلار، يەرلىك تەشۋىقاتچىلار ھەر مىللەت كادىر، ئامما ۋە ئوتتۇرا – باشلانغۇچ مەكتەپ ئوقۇغۇچىلىرىغا ‹‹زاغرا›› تىلدا لېكسىيە سۆزلەپ، يىغىن روھىنى ھەر مىللەت كادىر، ئاممىغا يەتكۈزىدۇ. 
</S>
<S ID=56584>
‏
</S>
</TEXT>
/BODY
/DOC