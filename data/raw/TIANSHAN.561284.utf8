<DOC>
<DOCID>TIANSHAN.561284</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-11-01 11:25:46</DATE>
</HEADER>
<BODY>
<HEADLINE>
<S ID=56612>
نىلقا ناھىيەسى‹‹پاكىز ناھىيە››قۇرۇش قەدىمىنى تېزلەتتى
</S>
</HEADLINE>
<TEXT>
<S ID=56613>
 زۇمرەت ئازاد خەۋەر قىلىدۇ: نىلقا ناھىيەسى مەملىكەتلىك ‹‹پاكىز ناھىيە›› بەرپا قىلىش خىزمىتى جەريانىدا، يېمەك – ئىچمەك كەسپىنىڭ تازىلىق مۇھىتىنى ياخشىلاش، قاتناش تەرتىپىنى تۈزەش، كەپىلىك مەھەللىلەرنى ئۆزگەرتىش، يوللارنى رېمونت قىلىش تەدبىرلىرىنى قوللىنىپ، ئاھالىلەرنىڭ ياشاش مۇھىتىنى گۈزەللەشتۈردى.
</S>
<S ID=56614>
 ئۇقۇشىمچە، بۇ ناھىيە يىل بېشىدىن ھازىرغىچە 330 كەپە ئۆينى ئۆزگەرتىپ قايتىدىن سالغان، مەھەللىلەردىكى 11.5 كىلومېتىر يولىنى قاتتىقلاشتۇرغان، ناھىيە بازىرىغا يېڭىدىن سەككىز ئاممىۋى ھاجەتخانا سالغان.
</S>
<S ID=56615>
55 مىليون يۈەن مەبلەغ ئاجرىتىپ، بىر پىرىسلىما ئەخلەت ئاپتوموبىلى، ئالتە ئەخلەت توشۇش ئاپتوموبىلى سېتىۋالغان، يېزىلاردا يېڭىدىن 117 ئەخلەت ساندۇقىنى كۆپەيتكەن.
</S>
<S ID=56616>
شۇنىڭ بىلەن بىللە، تەشۋىقات – تەربىيە سالمىقىنى ئاشۇرۇپ، ساغلاملىق توغرىسىدا لېكسىيە ئورۇنلاشتۇرۇپ، شەھەر – يېزا ئاھالىلىرىنى ساغلاملىق تەربىيەسى تەشۋىقات ئۇچۇرى بىلەن تەمىنلىگەن ۋە مەسلىھەت بېرىش پائالىيەتلىرىنى قانات يايدۇرغان.
</S>
<S ID=56617>
587 قېتىم جامائەت ساغلاملىق مەسلىھەت بېرىش پائالىيىتى ئۆتكۈزۈپ، 273 قېتىم ساغلاملىق بىلىملىرى بويىچە لېكسىيە ئورۇنلاشتۇرۇپ، ئاممىنىڭ ساغلاملىق بىلىملىرىگە بولغان چۈشەنچىسىنى ئاشۇرغان.
</S>
<S ID=56618>

</S>
</TEXT>
/BODY
/DOC