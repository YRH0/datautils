<DOC>
<DOCID>TIANSHAN.545526</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-08-31 11:52:12</DATE>
</HEADER>
<BODY>
<HEADLINE>
<S ID=44434>
يوپۇغا ناھىيەسىنىڭ ئىشلەپچىقىرىش قىممىتى تېز ئاشتى
</S>
</HEADLINE>
<TEXT>
<S ID=44435>
    ئىمىنجان تۇرسۇن خەۋەر قىلىدۇ: يوپۇغا ناھىيەسى ئەۋزەل كەسىپلەرنى ئالدىن تەرەققىي قىلدۇرۇش، كۆپ خىل كەسىپلەرنى ماس قەدەمدە يۈكسەلدۈرۈش ئىستراتېگىيەسى بويىچە ئىشلەپچىقىرىش تۈرلىرىنى كۆپەيتىش، مەھسۇلات سۈپىتىنى ئەلالاشتۇرۇش ۋە ئوبوروت يوللىرىنى كېڭەيتىش تەدبىرلىرىنى كۈچەيتكەنلىكتىن، ناھىيەنىڭ ئالدىنقى يېرىم يىلدىكى ئىشلەپچىقىرىش ئومۇمىي قىممىتى 1 مىليارد 214 مىليون يۈەنگە يېتىپ، بۇلتۇرقى ئوخشاش مەزگىلدىكىدىن %16.1 كۆپەيدى.
</S>
<S ID=44436>
    ناھىيە بۇ يىل كىرگەندىن بۇيان مەركەز ۋە ئاپتونوم رايوننىڭ نەپ يەتكۈزۈش سىياسىتى ۋە شەندۇڭ ئۆلكىسىنىڭ كەسىپلەر بويىچە ياردەم بېرىش سالمىقىنى ئاشۇرۇشىدەك پايدىلىق پۇرسەتنى چىڭ تۇتۇپ، توقۇمىچىلىق، كىيىم – كېچەك، ئەشيا ئوبوروتى ۋە ئۆي – مۈلۈك قاتارلىق كەسىپلەردىن جەلپ قىلىنغان سودىگەر چاقىرىش تۈر مەبلىغىنى 3 مىليارد 700 مىليون يۈەنگە يەتكۈزۈپ، بۇلتۇرقى ئوخشاش مەزگىلدىكىدىن %21.4 ئاشۇرۇپ، يۇقىرىقى كەسىپلەر بويىچە توققۇز كارخانىنى ماكانلاشتۇرۇپ، ئالتە كارخانىنى ئىشلەپچىقىرىشقا كىرىشتۈردى.
</S>
<S ID=44437>
بۇنىڭ بىلەن يەرلىك ئاممىۋى مالىيە خامچوت كىرىمى 98 مىليون يۈەنگە، جەمئىيەتنىڭ تۇراقلىق مۈلۈك سېلىنمىسى 3 مىليارد 100 مىليون يۈەنگە، ئىجتىمائىي ئىستېمال بۇيۇملىرىنىڭ پارچە سېتىلىش ئومۇمىي سوممىسى 210 مىليون يۈەنگە، ئېكسپورت سودا سوممىسى 216 مىليون دوللارغا يېتىپ، بۇلتۇرنىڭ ئوخشاش مەزگىلدىكىدىن كۆرۈنەرلىك ئاشتى.
</S>
<S ID=44438>
‏    
</S>
</TEXT>
/BODY
/DOC