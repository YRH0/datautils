<DOC>
<DOCID>TIANSHAN.504276</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-02 16:46:09</DATE>
</HEADER>
<BODY>
<HEADLINE>
<S ID=17413>
باي ناھىيەسى بۇ يىللىق ئەمىن ئۆي قۇرۇلۇشىنىڭ تۈرلۈك تەييارلىقىنى پۇختا ئىشلىدى
</S>
</HEADLINE>
<TEXT>
<S ID=17414>
    ئىختىيارىي مۇخبىرلىرىمىز قۇربان سايىم، قۇربان مولنىياز خەۋىرى: ئەمىن تاپقۇزۇپ خەلقنى بېيىتىش ئۆي قۇرۇلۇشى خىزمىتىدە يىلمۇ-يىل ئاپتونوم رايون ۋە ۋىلايەتنىڭ تەقدىرلىشىگە ئېرىشىپ كېلىۋاتقان باي ناھىيەسى بۇ يىل سېلىنىدىغان 4800 ئائىلىلىك ئەمىن  ئۆي قۇرۇلۇشىدىمۇ بالدۇر ئورۇنلاشتۇرۇپ، بالدۇر ھەرىكەتكە كېلىپ، ئۆي سېلىشنىڭ تۈرلۈك تەييارلىقلىرىنى پۇختا ئىشلىدى.
</S>
<S ID=17415>
    بۇ ناھىيە بۇلتۇر قىشتىن  بۇ يىل ئەتىيازغىچە بولغان پۇرسەتنى چىڭ تۇتۇپ، قۇرۇلۇش ماتېرىياللىرى كارخانىلىرى بىلەن پائال كېڭىشىش تۈزۈمىنى ئەمەلىيلەشتۈرۈش ئارقىلىق بىناكارلىق ماتېرىياللىرى تەييارلىقى خىزمىتىگە ئەھمىيەت بەرگەنلىكتىن، ھازىرغىچە تەييارلانغان سېمونت 14 مىڭ 400 تونىنىغا، پولات چىۋىق 1400 توننىغا، خىش 28 مىليون 800 مىڭ دانىگە يەتتى.
</S>
<S ID=17416>
30 مىليون يۈەن مەبلەغ تەقلەپ، قۇرۇلۇشنىڭ ئوڭۇشلۇق ئېلىپ بېرىلىشىغا پۇختا ئاساس سېلىندى.
</S>
<S ID=17417>
ئۇنىڭدىن باشقا، بۇ ناھىيە ئەمىن  ئۆي قۇرۇلۇشى ئۇستىلىرىنى تەربىيەلەش كۇرسى ئېچىش ئارقىلىق قۇرۇلۇش تېخنىكلىرى، كەنت كادىرلىرى، ئائىلە ئەزالىرىنى قاتارلىقلارنى ئىش ئورنىغا چىقىشتىن ئىلگىرى مەركەزلىك تەربىيەلەپ، لاياقەتلىك بولغان قۇرۇلۇش ئۇستىلىرىغا لاياقەتلىك گۇۋاھنامىسى تارقىتىپ بېرىش ئارقىلىق قۇرۇلۇش سۈپىتىگە كاپالەتلىك قىلىشقا ئاساس سالدى، تەربىيەلەنگەنلەر 7620 نەپەرگە يەتتى.
</S>
<S ID=17418>
كەنت كادىرلىرى ۋە «ئۈچ ئەل» خىزمەت گۇرۇپپىلىرى ئائىلە زىيارىتى جەريانىدا ئەمىن ئۆي سالىدىغانلارغا «چۈشىنىش كارتىسى» تارقىتىپ بېرىپ، ئۆي سالىدىغان ئائىلىلەرگە ئۆينىڭ قۇرۇلمىسى، مەبلىغى، قۇرۇلۇش مۇددىتى قاتارلىق ئۇچۇرلارنى يەتكۈزدى.
</S>
</TEXT>
/BODY
/DOC