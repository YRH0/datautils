<DOC>
<DOCID>TIANSHAN.557684</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-10-19 13:04:28</DATE>
</HEADER>
<BODY>
<HEADLINE>
<S ID=54197>
نىلقا ناھىيەسى چارۋا ماللارنى كۈز پەسىللىك ئىممۇنىتېتلاشنى چىڭ تۇتتى
</S>
</HEADLINE>
<TEXT>
<S ID=54198>
   گۈلزار ئوسمان خەۋەر قىلىدۇ: كۈز پەسلى چارۋا مال يۇقۇمىنىڭ ئالدىنى ئېلىش ۋە تىزگىنلەشنىڭ ھالقىلىق مەزگىلى.
</S>
<S ID=54199>
يېقىنقى كۈنلەردىن بۇيان نىلقا ناھىيەسىنىڭ چارۋىچىلىق، مال دوختۇرلۇق تارماقلىرى پائال تەدبىر قوللىنىپ، چارۋا مال يۇقۇمىنىڭ ئالدىنى ئېلىش، تىزگىنلەش خىزمىتىنى زور كۈچ بىلەن قانات يايدۇرۇپ، چارۋا ماللارنىڭ بىخەتەرلىكىگە كاپالەتلىك قىلدى.
</S>
<S ID=54200>
   يېقىندا، نىلقا ناھىيەسىنىڭ نىلقا بازىرى دۇربۇجىن كەنتىدە مال دوختۇرلىرىنىڭ كالا، قويلارغا ۋاكسىنا ئەملەۋاتقانلىقىنى كۆردۇم.
</S>
<S ID=54201>
50 كالىسى بار كەنت ئاھالىسى ئابدۇراھمان مۇنداق دېدى: ھەر يىلى ئەتىياز ۋە كۈز پەسلىدە چارۋىچىلىق، مال دوختۇرلۇق تارماقلىرىدىكى خادىملار ئۆيىمىزگىچە كېلىپ، بىزگە چارۋا ماللاردىكى يۇقۇمنىڭ ئالدىنى ئېلىش، ۋاكسىنا ئەملەش توغرىسىدا تەشۋىق – تەربىيە ئېلىپ بېرىش بىلەن بىللە، چارۋا ماللارغا ۋاكسىنا ئەملەپ، بىزنى بەلگىلىك ساۋاتقا ئىگە قىلىپ كېلىۋاتىدۇ.
</S>
<S ID=54202>
   نىلقا بازارلىق مال دوختۇرلۇق پونكىتىنىڭ باشلىقى سەيدى كۆشۈرباي مۇنداق دېدى: بازىرىمىزدا جەمئىي 21 مىڭ قوي، 7200 كالا بار، ھازىر %40 چارۋا مالغا ۋاكسىنا ئەملىنىپ بولدى.
</S>
<S ID=54203>
10 – ئاينىڭ 20 – كۈنىدىن بۇرۇن ۋاكسىنا ئەملەشنى تاماملاپ بولۇشنى مۆلچەرلەۋاتىمىز.
</S>
<S ID=54204>
   ئۇقۇشىمچە، ناھىيەدىكى چارۋىچىلىق، مال دوختۇرلۇق تارماقلىرى كۈز پەسلىدىكى چارۋا مال يۇقۇمىنىڭ ئالدىنى ئېلىش، تىزگىنلەش خىزمىتىنى نۆۋەتتىكى مۇھىم خىزمەتلەر قاتارىدا چىڭ تۇتۇپ، چارۋا ماللارنىڭ يۇقۇم ئەھۋالىنى رەتكە تۇرغۇزۇپ ئەستايىدىل تەكشۈرۈش بىلەن بىللە، دېھقان – چارۋىچىلارغا چارۋا مال يۇقۇمىنىڭ ئالدىنى ئېلىش، تىزگىنلەش ھەققىدىكى تەشۋىق – تەربىيەنى قانات يايدۇرۇپ، باقمىچى ئائىلىلەرنى بەلگىلىك ساۋاتقا ئىگە قىپتۇ، ‹‹بىرمۇ ئائىلىنى، بىرمۇ چارۋا مالنى چۈشۈرۈپ قويماسلىق›› تەلىپى بويىچە ۋاكسىنا ئەملەشنىڭ ناھىيە بويىچە قاپلىنىشىنى ئىشقا ئاشۇرۇپتۇ.
</S>
<S ID=54205>
ھازىرغىچە ناھىيە بويىچە 66 مىڭ قوي، 21 مىڭ كالىغا ۋاكسىنا ئەملىنىپ بوپتۇ.
</S>
</TEXT>
/BODY
/DOC