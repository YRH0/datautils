<DOC>
<DOCID>TIANSHAN.536373</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-22 15:55:48</DATE>
</HEADER>
<BODY>
<HEADLINE>
<S ID=34392>
600مىڭ مو قومۇشلۇق باغراش كۆلىنى ئۆزگىچە‹‹بېزىدى››
</S>
</HEADLINE>
<TEXT>
<S ID=34393>
    گۈلشەن ئابلىز خەۋەر قىلىدۇ: باغراش كۆلىدىكى 600 مىڭ مو قومۇشلۇق ياز كىرىشى بىلەن ئۆزگىچە ياشىرىپ، تۈرلۈك سۇ قۇشلىرى قۇمۇشلۇقتا، كۆل يۈزىدە سايرىشىپ ئەركىن قانات قېقىپ، كۆل رايونىغا ھاياتىي كۈچ بەخش ئەتتى.
</S>
<S ID=34394>
    باغراش كۆلى مەملىكىتىمىزدىكى ئەڭ چوڭ ئىچكى قۇرۇقلۇق تاتلىق سۇ كۆلى، بۇ كۆلدىكى 600 مىڭ مو يەردىكى قومۇشلۇق مەملىكىتىمىزدىكى تۆت چوڭ قومۇشلۇقنىڭ بىرى. يېقىنقى يىللاردىن بۇيان، باغراش كۆلىنىڭ مۇھىتىنى قوغداش ۋە تەرتىپكە سېلىش تۈرلىرىنىڭ ئەمەلىيلىشىشىگە ئەگىشىپ، باغراش كۆلىنىڭ سۈيى تېخىمۇ سۈزۈلۈپ، سۇلۇق يەر ئۆسۈملۈكلىرى توپى ھەمدە كۆپ خىل جانلىقلار ئۈنۈملۈك قوغدالدى، بۈك – باراقسان قومۇش يېپىنچا ئۆسۈملۈكلىرى ھاۋانى ساپلاشتۇرۇش، بوراندىن مۇداپىئە كۆرۈپ قۇمنى تۇراقلاشتۇرۇشتا، بولۇپمۇ تۇرمۇش ئەخلەتلىرى، يۇندا ۋە سانائەت چىقىرىندىلىرىنى تازىلاشتا مۇھىم رول ئوينىدى. بېلىق ۋە قۇش تۈرلىرىنىڭ كۆپىيىشى ۋە ئارام ئېلىشىغا ياخشى مەيدان ھازىرلاندى. ھازىر 600 مىڭ مو قومۇشلۇق يىلىغا 200 مىليون كۇب مېتىردىن ئارتۇق كېرەكسىز سۇنى ساپلاشتۇرۇش ئىقتىدارىغا ئىگە بولۇپ، باغراش كۆلىنىڭ تەبىئىي يېشىل قورغىنىغا ئايلاندى.
</S>
<S ID=34395>
‏    
</S>
</TEXT>
/BODY
/DOC