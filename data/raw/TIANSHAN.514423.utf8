<DOC>
<DOCID>TIANSHAN.514423</DOCID>
<HEADER>
<CLASS>شىنجاڭ</CLASS>
<DATE>2016-04-01 10:58:31</DATE>
</HEADER>
<BODY>
<HEADLINE>
<S ID=23200>
جەۋلان قىلىۋاتقان مىللەتلەر ئىتتىپاقلىقى بايرىقى ــ داشى كەنتى
</S>
</HEADLINE>
<TEXT>
<S ID=23201>
  جاڭ خۈيجاڭ، پاڭ بو
</S>
<S ID=23202>
   لوپنۇر ناھىيەسىدە يىراق – يېقىنغا داڭلىق بىر كەنت بولۇپ، ئۇ شىڭپىڭ يېزىسى داشى كەنتىدىن ئىبارەت. 1982 – يىلىدىن ئىلگىرى ئاشلىقتا ئۆزىنى قامدىيالمايدىغان، ئىشلەپچىقىرىشتا قەرزگە، تۇرمۇشتا ياردەمگە تايىنىدىغان بۇ كەنتنىڭ 2015 – يىلىدىكى كوللېكتىپ مۈلكى 42 مىليون يۈەنگە، كەنت ئاھالىسىنىڭ كوللېكتىپ ئىقتىسادىي ساپ كىرىمى 35 مىليون 750 مىڭ يۈەنگە، كىشى بېشىغا توغرا كېلىدىغان ساپ كىرىمى 27 مىڭ 500 يۈەنگە يېتىپ، ئالدىنقى يىلىدىكىدىن %10 ئاشقان. يېقىنقى يىللاردىن بۇيان، داشى كەنتى ئىلگىرى – كېيىن بولۇپ ‹‹مەملىكەتلىك مىللەتلەر ئىتتىپاقلىقى – تەرەققىياتىدىكى نەمۇنىلىك كوللېكتىپ››، ‹‹مەملىكەتلىك مەدەنىي كەنت››، ‹‹مەملىكەتلىك ھاللىق سەۋىيەگە يەتكەن مۇنەۋۋەر كەنت››، ‹‹مەملىكەتلىك ئىلغار ئاساسىي قاتلام پارتىيە تەشكىلاتى››، ‹‹مەملىكەتلىك 4 – ماي قىزىل بايراقدار ئىتتىپاق ياچېيكىسى›› قاتارلىق 50 نەچچە ئالاھىدە شەرەپكە ئېرىشتى.
</S>
<S ID=23203>
   داشى كەنتى ئىقتىسادىي تەرەققىيات، مىللەتلەر ئىتتىپاقلىقى، ئىجتىمائىي ئىناقلىق جەھەتتە ئالاھىدە نەتىجىلەرنى قولغا كەلتۈرگەچكە، شۇنداقلا خۇ جىنتاۋ، شى جىنپىڭ قاتارلىق ئىككى نۆۋەتلىك باش شۇجى كەنتتىكىلەرگە ئۈچ قېتىم جاۋاب خەت قايتۇرغاچقا، غەربىي رايوندىكى داڭلىق كەنتكە ئايلاندى.
</S>
<S ID=23204>
داشى كەنتىدە: ‹‹بىزدە سۇ، ئىختىساسلىقلار كەمچىل بولسىمۇ، ئىناقلىق ئەزەلدىن كەم بولغان ئەمەس›› دېگەن سۆز بار.
</S>
<S ID=23205>
داشى كەنتىدىكى ئاھالىلەر كەنت پارتىيە ياچېيكىسىنىڭ شۇجىسى ساۋۇر مەڭلىكنىڭ رەھبەرلىكىدە ھەمكارلىشىپ، جاپالىق كۈرەش قىلىپ، ئورتاق بېيىپ، نامرات ۋە قالاق كەنتنى پۈتۈن مەملىكەتكە داڭلىق ھاللىق سەۋىيەگە يەتكەن كەنتكە ئايلاندۇردى.
</S>
<S ID=23206>
   كەنت دەرىجىلىك ئاساسىي قاتلام تەشكىلاتلىرى مۇقىملىقنى قوغداشنىڭ بىرىنچى مۇداپىئە سېپى.
</S>
<S ID=23207>
داشى كەنتى ئىجادىي ھالدا ئۆزىنىڭ ئەمەلىي ئەھۋالىغا ئۇيغۇن كېلىدىغان ئۈنۈملۈك ئۇسۇللارنى تاپقان.
</S>
<S ID=23208>
بولۇپمۇ ئۇلار دىن ئىشلىرىنى باشقۇرىدىغان 12 تۈرلۈك چارە تۈزۈپ، ئۇنى ‹‹كەنت ئاھالىلەر ئەھدىنامىسى››گە كىرگۈزۈپ، مىللەتلەر ئىتتىپاقلىقىنى كۈچەيتىپ، مۇقىملىقنى ساقلاش ئېڭىنى بارلىق كەنت ئاھالىلىرىنىڭ قەلبىدە چوڭقۇر يىلتىز تارتقۇزغان.
</S>
<S ID=23209>
لوپنۇر ناھىيەسىنىڭ ھاكىمى سۇلايمان ھۈسەيىن: داشى كەنتى بۇنىڭدىن كېيىن مىللەتلەر ئىتتىپاقلىقى ئۇلۇغ بايرىقىنى ئىزچىل ئېگىز كۆتۈرۈپ، مىللەتلەر ئىتتىپاقلىقى تەربىيەسى پائالىيىتىنى يەنىمۇ چوڭقۇرلاشتۇرۇپ، مىللەتلەر ئىتتىپاقلىقى – تەرەققىياتى ئىشلىرىنى داۋاملىق ئىلگىرى سۈرۈپ، ھەر مىللەت خەلقنى ھەمنەپەس، تەقدىرداش، قەلبداش قىلىپ، ئۆزئارا ئالاقە ۋە بىرلىشىشنى ئىلگىرى سۈرىدۇ، دېدى.
</S>
<S ID=23210>
   داشىلىقلار جاپالىق كۈرەش جەريانىدا مىللەتلەر ئىتتىپاقلىقىغا دائىر نۇرغۇن تەسىرلىك ھېكايىلەرنى قالدۇرغان.
</S>
<S ID=23211>
1970 – يىلى سىچۈەندىن داشى كەنتىگە كەلگەن تۇنجى خەنزۇ دېھقان لى پېيگاڭنىڭ تۇرىدىغان ئۆيىمۇ يوق بولغاچقا، كەنت ئاھالىسى ھەسەن ئاتاۋۇللا ئۆزىنىڭ بىر ئېغىز ئۆيىنى ئۇنىڭغا ھەقسىز بوشىتىپ بەرگەن.
</S>
<S ID=23212>
1993 – يىلى لى پېيگاڭ ئەمگىكىگە تايىنىپ بېيىغاندا، ئۆزىگە ياردەم بەرگەن ئۇيغۇر يۇرتداشلىرىنى ئۇنتۇپ قالماي، نامرات ئابدۇللا ياقۇپ ئائىلىسىنى تەشەببۇسكارلىق بىلەن ھۆددىگە ئېلىپ، ئۇنىڭ يېرىنى ھەقسىز ئاغدۇرۇپ، تېرىپ ۋە پەرۋىش قىلىپ بەرگەن ھەم ئىشلەپچىقىرىش ماتېرىياللىرى ۋە تۇرمۇش لازىمەتلىكلىرىنى سېتىۋېلىشى ئۈچۈن ئۇنىڭغا 5000 يۈەن ئۆسۈمسىز قەرز بەرگەن.
</S>
<S ID=23213>
بىرنەچچە يىل تىرىشىش نەتىجىسىدە، ئابدۇللا ياقۇپنىڭ ئائىلىسى باياشات تۇرمۇشقا ئېرىشكەن.
</S>
<S ID=23214>
   1991 – يىلىدىن 2015 – يىلىغىچە، داشى كەنتى ئۇدا 15 يىل كەنت كوللېكتىپىدىن مەبلەغ چىقىرىپ، 18 تۈرلۈك ئەلگە نەپ يەتكۈزۈش سىياسىتىنى يولغا قويۇپ، كەنت ئاھالىلىرىگە جەمئىي 36 مىليون 300 مىڭ يۈەن ئەلگە نەپ يەتكۈزۈش تولۇقلىما ياردەم پۇلى تارقىتىپ بەردى.
</S>
<S ID=23215>
كەنت ئاھالىلىرىمۇ كادىرلارغا ئوخشاشلا ئايدا ‹‹مائاش›› ئالىدىغان بولغاچقا، داشى كەنتىدىكى ئاممىنىڭ پەخىرلىنىش ۋە بۇرچ تۇيغۇسى كۈچەيدى.
</S>
<S ID=23216>
مىللەتلەر ئىتتىپاقلىقى ۋە ئىجتىمائىي مۇقىملىقنى قوغداپ، تەرەققىياتنى ئىلگىرى سۈرۈش داشى كەنتىدە ئادەتكە ئايلاندى؛ ئىتتىپاقلىققا، تۆھپە قوشۇشقا، ئومۇملۇقنى كۆزلەشكە ئەھمىيەت بېرىپ، داشى كەنتىگە شەرەپ كەلتۈرۈش داشى كەنتىنىڭ مەسئۇلىيىتى ۋە بۇرچىغا ئايلاندى.
</S>
<S ID=23217>
25 يىلدىن بۇيان، داشى كەنتى تەقدىرلىگەن مىللەتلەر ئىتتىپاقلىقىدىكى نەمۇنىلىك شەخس، ‹‹قوشماق ئائىلە›› ئۈلگىسى ۋە ئىناق دىنىي زات 4800 ئادەم / قېتىمغا يەتكەن بولۇپ، 5 مىليون 100 مىڭ يۈەن مۇكاپات تارقىتىلدى.
</S>
<S ID=23218>
   ئىقتىسادىي ۋە مەنىۋى جەھەتتە بېيىغان داشى كەنتى تەجرىبە – ساۋاقلارنى يەكۈنلەپ، داۋاملىق روناق تېپىپ، پارتىيە قۇرۇلۇشى، مىللەتلەر ئىتتىپاقلىقى، دىنلار ئىناقلىقى، ئىقتىسادىي تەرەققىيات، زامانىۋى مەدەنىيەت، خەلق تۇرمۇشى قۇرۇلۇشى، ھەر تەرەپلىمە تۈزەش قاتارلىق جەھەتلەرگە چېتىلىدىغان ئىجتىمائىي موقىملىق ۋە ئەبەدىي ئەمىنلىككە دائىر ‹‹36 ماددىلىق ئالتۇن قائىدە››نى شەكىللەندۈرۈپ، ئومۇملاشتۇردى.
</S>
<S ID=23219>
داشى كەنتىدىكى مۇنداق بىر تۇرمۇش ئادىتى كىشىنى تەسىرلەندۈرىدۇ: مەيلى تەشكىلىي پائالىيەت، توي – تۆكۈن، ئادەتتىكى يىغىلىش بولسۇن، ھەممىسىگە خەنزۇ دوستلار تەكلىپ قىلىنىدۇ؛ خەنزۇلار توي – تۆكۈن قىلسىمۇ، ئۇيغۇر دوستلىرىنى تەكلىپ قىلىشنى ئۇنتۇپ قالمايدۇ، ئىككى مىللەت بىر ئائىلە كىشىلىرىدەك ئىنتايىن ئىناق ئۆتىدۇ.
</S>
<S ID=23220>
   ساۋۇر مەڭلىك مۇنداق دېدى: مىللەتلەر ئىتتپاقلىق بولغاچقىلا، داشى كەنتى بۈگۈنكىدەك تەرەققىيات نەتىجىلىرىگە ئېرىشتى؛ مىللەتلەر ئىتتىپاقلىقى بولمىسا، بۇنداق نەتىجىلەرنى قولغا كەلتۈرۈش مۇمكىن ئەمەس.
</S>
<S ID=23221>
ھازىر داشى كەنتى ئىدىيەنى پائال ئۆزگەرتىپ، باقمىچىلىق، سەھرا ئارامگاھى، ئېلېكتىرونلۇق سودا قاتارلىقلار بىلەن پائال شۇغۇللىنىپ، دېھقانلارنىڭ كىرىمىنى ئاشۇرۇپ، تۇرمۇش سەۋىيەسىنى ئۈزلۈكسىز ئۆستۈرۈپ، ھەر مىللەت ئاھالىلىرىنىڭ بەخت تۇيغۇسى ۋە شەرەپ تۇيغۇسىنى تېخىمۇ كۈچەيتىپ، مىللەتلەر ئىتتىپاقلىقىنىڭ ئاساسىنى پۇختىلىدى.
</S>
<S ID=23222>
پارتىيە مەركىزىي كومىتېتى ھەم ئاپتونوم رايوننىڭ بىر قاتار تەدبىر، ئورۇنلاشتۇرمىلىرى ۋە دېھقانلارغا ئېتىبار بېرىش سىياسىتى بولغاچقا، بۇ نەتىجىلەرنى قولغا كەلتۈرەلىدۇق.
</S>
<S ID=23223>
   ساۋۇر مەڭلىك مۇنداق دېدى: ئىككى نۆۋەتلىك باش شۇجى داشى كەنتىگە ئۈچ قېتىم جاۋاب خەت يازدى، بۇنداق شان – شەرەپكە ئېرىشىش ئاسان ئەمەس.
</S>
<S ID=23224>
پارتىيە مەركىزىي كومىتېتىنىڭ داشى كەنتىگە ئالاھىدە ئەھمىيەت بېرىشى ۋە كۆڭۈل بۆلۈشى بىر شەرەپ.
</S>
<S ID=23225>
بىز بۇ شەرەپنى قەدىرلەپ، داشى كەنتىنىڭ ئۈلگىلىك رولى ھەم كۈچلۈك يېڭى قوشۇنلۇق رولىنى داۋاملىق تولۇق جارى قىلدۇرۇپ، ئەستايىدىل پىكىر يۈرگۈزۈپ، ئەمەلىي چارىلەرنى تېپىپ، كوللېكتىپ ئىقتىسادىنى قۇدرەت تاپقۇزۇشنى باش ۋەزىپە، داشى كەنتىنىڭ ئىجتىمائىي ئىناقلىقى، مىللەتلەر ئىتتىپاقلىقى ۋە ئەبەدىي ئەمىنلىكىنى چىقىش نۇقتىسى قىلىپ، پۈتۈن كۈچىمىز بىلەن داشى كەنتىنى‹‹جەنۇبىي شىنجاڭدىكى بىرىنچى كەنت››، غەربىي رايوندىكى ‹‹خۇاشى كەنتى›› (جۇڭگودىكى بىرىنچى كەنت) قىلىپ قۇرۇپ چىقىش ئۈچۈن تىرىشىمىز.
</S>
</TEXT>
/BODY
/DOC