<DOC>
<DOCID>TIANSHAN.502960</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-29 16:14:05</DATE>
</HEADER>
<BODY>
<HEADLINE>
<S ID=16544>
ھەسەلچىلىكتىن نەپ ئېلىۋاتقان دېھقان
</S>
</HEADLINE>
<TEXT>
<S ID=16545>
  ئىختىيارىي مۇخبىرىمىز تۇرسۇن راخمان خەۋىرى، فوتوسى: پوسكام ناھىيەسىنىڭ ئايكۆل يېزا ئايكۆل كەنت 4-مەھەللىسىدىكى ياش دېھقان ئابلىمىت بارات 2010-يىلدىن بۇيان دېھقانچىلىققا بىرلەشتۈرۈپ، 30 مىڭ يۈەن مەبلەغ سېلىپ، 40 ساندۇقتىن ئارتۇق ھەسەل ھەرىسى سېتىۋېلىپ، ھەسەل ھەرىسى بېقىش كەسپى بىلەن شۇغۇللانغان ئىدى.
</S>
<S ID=16546>
ئۇ ھەسەل ھەرىسى بېقىشقا دائىر پەن-تېخنىكا ئوقۇشلۇقلىرىنى سېتىۋېلىپ، ھەسەل ھەرىسى بېقىشنىڭ ئەمەلىي تېخنىكىلىرىنى ئۆگەندى.
</S>
<S ID=16547>
2012-يىلى ھەسەل ھەرىسىنى 700 ساندۇققا يەتكۈزۈپ، يىلىغا 10 توننىدىن 15 توننىغىچە ھەسەل يىغىۋېلىپ، ھەسەلچىلىكتىن قىلغان ساپ كىرىمىنى 100 مىڭ يۈەندىن 150 مىڭ يۈەنگىچە يەتكۈزۈپ، كۆزگە كۆرۈنگەن داڭلىق ھەسەلچىلىك كەسپىي ئائىلىسى بولۇپ قالدى. 
</S>
<S ID=16548>
ھەمدە بۇلتۇر ناھىيە بويىچە تۇنجى قەدەمدە پوسكام ناھىيە ‹‹چىمەنزار ھەسەلچىلىق دېھقانلار كەسپى ھەمكارلىق كوپىراتىپى›› قۇرۇپ چىقىپ، ھەسەلچىلىك كەسپىنى ناھىيە تەۋەسىدىكى 16يېزا-بازارغا كېڭەيتتى.
</S>
<S ID=16549>
ئۇ ھەسەلچىلىك كەسپى بىلەن شۇغۇللانغان بىرقانچە يىلدىن بۇيان ئايكۆل يېزىسى تەۋەسىدىكى يېتىم–يېسىر، ئاجىز، مېيىپ، ئائىلىسىدە قىيىنچىلىقى بار نامرات ئائىلىلەرگە ھەريىلى 15مىڭ يۈەندىن 20 مىڭ يۈەنگىچە پۇل ۋە ماددىي بۇيۇم ياردەم قىلىپ تۇردى.
</S>
</TEXT>
/BODY
/DOC