<DOC>
<DOCID>TIANSHAN.568903</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-12-01 12:44:44</DATE>
</HEADER>
<BODY>
<HEADLINE>
<S ID=62835>
مەدەنىيەت قۇرۇلۇشى ــ كارخانا تەرەققىياتىدىكى ماياك
</S>
</HEADLINE>
<TEXT>
<S ID=62836>
مۇساجان مۇھەممەد
</S>
<S ID=62837>
 كارخانا تەرەققىيات جەريانىدا مەبلەغ، تېخنىكا، ئىختىساسلىقلار، باشقۇرۇش، بازار قاتارلىق نۇرغۇن ئامىلنىڭ تەسىرىگە ئۇچرايدۇ.
</S>
<S ID=62838>
ئىلغار باشقۇرۇش تۈزۈمى، يۇقىرى دەرىجىلىك ئىختىساسلىقلار قوشۇنى ۋە مۇكەممەل پىلان قاتارلىق ئامىللار كارخانا تەرەققىياتىدا ھەل قىلغۇچ رول ئوينىسىمۇ، مەدەنىيەت قۇرۇلۇشى كارخانا ئىشچى – خىزمەتچىلىرىنى ئىتتىپاقلاشتۇرۇش، كارخانىنىڭ مۇلازىمەت سەۋىيەسىنى نامايان قىلىش، خىزمەت قىزغىنلىقىنى ئۆستۈرۈش قاتارلىق جەھەتلەردە ناھايىتى مۇھىم رول ئوينايدۇ.
</S>
<S ID=62839>
شۇڭا كارخانىنى تەرەققىي قىلدۇرۇشتا كارخانا مەدەنىيىتى قۇرۇلۇشىغىمۇ ئالاھىدە كۆڭۈل بۆلۈش زۆرۈر.
</S>
<S ID=62840>
 كارخانا قۇرۇلغاندىن باشلاپلا كارخانا مەدەنىيىتى شەكىللەنگەن بولىدۇ، ئەمما ئىپادىلەش ئۇسۇلى ۋە شەكلى ھەر خىل بولىدۇ.
</S>
<S ID=62841>
تەرەققىيات جەريانىدا كارخانا ئەزالىرىنىڭ خاسلىقى سىڭىپ، كارخانا مەدەنىيىتىنى تېخىمۇ موللاشتۇرىدۇ.
</S>
<S ID=62842>
كارخانا مەدەنىيىتى ئىدىيە، تۈزۈم ۋە ھەرىكەتتىن ئىبارەت ئۈچ چوڭ جەھەتتە ئىپادىلىنىدۇ.
</S>
<S ID=62843>
ئىدىيە كارخانىلارنىڭ قىممەت قارىشى، تىجارەت ئىدىيەسى، تىجارەت نىشانى قاتارلىقلارنى ئۆز ئىچىگە ئالىدۇ.
</S>
<S ID=62844>
ئىدىيە كارخانىنىڭ تەرەققىياتىدا يېتەكچىلىك رول ئوينايدۇ.
</S>
<S ID=62845>
تۈزۈم باشقۇرغۇچىلار كارخانىنى ئۈنۈملۈك يۈرۈشتۈرۈش ئۈچۈن ئەمەلىي ئېھتىياجغا قاراپ باشقۇرۇش تۈزۈملىرىنى تۈزۈپ چىقىدۇ.
</S>
<S ID=62846>
بۇلار قارىماققا كارخانا ئەزالىرىنىڭ ھەرىكىتىگە قويۇلغان چەكتەك بىلىنسىمۇ، ئەمەلىيەتتە كارخانا مەدەنىيىتىنى بىر خىل مۇقىم، كۈندىلىك خىزمەت تەرتىپىگە ئايلاندۇرىدىغان مىزان.
</S>
<S ID=62847>
ھەرىكەت كارخانا ئەزالىرىنىڭ مەشغۇلات سەۋىيەسى، مۇلازىمەت سۈپىتى، گەپ – سۆز، خىزمەت ئادىتى ۋە يۈرۈش – تۇرۇشى قاتارلىقلار ئارقىلىق كارخانا مەدەنىيىتىنى بىۋاسىتە ئەكس ئەتتۈرىدىغان ئۆلچەم.
</S>
<S ID=62848>
كارخانىنىڭ ئىدىيە ۋە تۈزۈمدىكى يېتەكلىشى، چەكلىشى ھەرىكەتتە ئىپادىلىنىدۇ.
</S>
<S ID=62849>
بۇ ئۈچ ئامىل باشتىن – ئاخىر زىچ مۇناسىۋەتلىك.
</S>
<S ID=62850>
 ئۇنداقتا، كارخانا مەدەنىيەت قۇرۇلۇشىنى قانداق قىلغاندا ئۈنۈملۈك كۈچەيتكىلى بولىدۇ؟
</S>
<S ID=62851>
ئالدى بىلەن كارخانا باشلىقى ۋە باشقۇرغۇچىلار كارخانىنىڭ مەدەنىيەت قۇرۇلۇشىغا يېتەرلىك ئەھمىيەت بېرىشى كېرەك.
</S>
<S ID=62852>
مەدەنىيەت قۇرۇلۇشىدا تەشۋىقاتقىلا تايىنىۋېلىشقا بولمايدۇ.
</S>
<S ID=62853>
باشقۇرغۇچى ئۆزىنى خىزمەتچىلەرنىڭ ئورنىغا قويۇپ لايىھە تۈزۈپ، ئىجرا قىلىش تەرتىپلىرىنى بېكىتىشى كېرەك.
</S>
<S ID=62854>
ئىختىساسلىقلار بىلەن كارخانا مەدەنىيىتىگە سېلىنغان سېلىنما كارخانىنىڭ مەڭگۈلۈك كاپىتالى، شۇنداقلا كارخانىغا ئەڭ يۇقىرى دەرىجىدە پايدا يارىتىپ بېرەلەيدىغان ئامىللارنىڭ بىرى.
</S>
<S ID=62855>
كارخانا ئۈچۈن ئېيتقاندا ئۇزاق مۇددەتلىك مۇقىم تەرەققىيات ھەممىدىن مۇھىم.
</S>
<S ID=62856>
شۇڭا باشقۇرۇش قاتلىمىدىكىلەر كارخانا تەرەققىيات پىلانى تۈزۈشتىن بۇرۇنلا مەدەنىيەت قۇرۇلۇشى پىلانىغا ئالاھىدە كۆڭۈل بۆلۈشى ھەم بارلىق ئەزالارغا ئورتاق بولغان كەسكىن ئىجرا قىلىش تەرتىپلىرى ۋە مۇكاپات – جازا تۈزۈملىرىنى ئېنىق بېكىتىشى كېرەك.
</S>
<S ID=62857>
 شۇنداق دېيىشكە بولىدۇكى، كارخانا مەدەنىيەت قۇرۇلۇشى بىر ئادەمدىن شەكىللىنىپ ھەممە ئادەمگە تەسىر كۆرسىتىدىغان سېھىرلىك كۈچ.
</S>
<S ID=62858>
باشقۇرغۇچىنىڭ ساپاسى كارخانا مەدەنىيەت قۇرۇلۇشىنىڭ سۈپىتىنى، كارخانا مەدەنىيەت قۇرۇلۇشىنىڭ دەرىجىسى كارخانا تەرەققىياتىنىڭ يۆنىلىشىنى بەلگىلەيدۇ، باشقۇرغۇچىلارنىڭ ئىدىيەسى، ھەرىكىتى كارخانا مەدەنىيىتى شەكىللەندۈرۈشتە ھەل قىلغۇچ رول ئوينايدۇ.
</S>
<S ID=62859>
كارخانا مەدەنىيىتى ئۇزاق مۇددەت قەتئىي داۋاملاشتۇرۇش ۋە ئۈزلۈكسىز مەبلەغ سېلىش ئارقىلىق روياپقا چىقىدۇ.
</S>
<S ID=62860>
باشقۇرغۇچىلار قائىدە – تۈزۈملەرگە ئالدى بىلەن ئۆزى باش بولۇپ ئاڭلىق ھۆرمەت قىلىشى، ئۆزىنىڭ ئەمەلىي ھەرىكىتى ئارقىلىق باشقىلارغا ئۈلگە بولۇشى كېرەك.
</S>
</TEXT>
/BODY
/DOC