<DOC>
<DOCID>TIANSHAN.497009</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-14 12:46:32</DATE>
</HEADER>
<BODY>
<HEADLINE>
<S ID=10493>
يوپۇغا ناھىيەسى يېزا ئىجتىمائىي كاپالەت دائىرىسىنى كېڭەيتىپ ئاممىنىڭ قىيىنچىلىقىنى ھەل قىلدى
</S>
</HEADLINE>
<TEXT>
<S ID=10494>
    ئىختىيارىي مۇخبىرىمىز ئىمىنجان تۇرسۇن خەۋىرى: يوپۇغا ناھىيەسى بۇلتۇر يېزىلاردىكى ئاممىنىڭ تۇرالغۇ ئۆي، داۋالىنىش، كۈتۈنۈش، ئىشقا ئورۇنلىشىش، تۇرمۇشىغا ياردەم بېرىش قاتارلىق تۈرلۈك ئىشلاردىكى ئىجتىمائىي كاپالەت، قۇتقۇزۇش دائىرىسىنى يەنىمۇ كېڭەيتىپ، ئاممىنىڭ قىيىنچىلىقىنى ھەل قىلىپ، ئۇلارنى خاتىرجەم تۇرمۇش شارائىتىغا ئېرىشتۈردى.
</S>
<S ID=10495>
    يوپۇغا ناھىيەسى بۇلتۇر يىل بېشىدىن بۇيان، يېزا ئىجتىمائىي كاپالەت، قۇتقۇزۇش، ياردەم بېرىش ئىشلىرىغا ئالاھىدە ئەھمىيەت بېرىپ، ھەر قايسى يېزا-كەنتلەردىكى«بەشتە كاپالەتلىك» ئائىلە، ئالاھىدە قىيىنچىلىقى بار ئائىلە ۋە مېيىپلارنىڭ ئەمىن ئۆي قۇرۇلۇشىغا ئوخشاش بولمىغان ئۇسۇللاردا ياردەم بېرىش ئارقىلىق ئۇلارنىڭ تۇرالغۇ ئۆي قىيىنچىلىقى ھەل قىلدى، ھەم يېڭىچە يېزا ھەمكارلىشىپ داۋالىنىش سۇغۇرتا پۇلىنى ناھىيە مالىيەسىدىن تاپشۇرۇش ئۇسۇلىنى قوللىنىپ، ئومۇمىي 133 مىڭ 300 كىشىنى يېڭىچە يېزا ھەمكارلىشىپ داۋالىنىش سۇغۇرتىسىغا قاتناشتۇرۇپ، دېھقانلارنىڭ داۋالىنىش سۇغۇرتىسىغا قاتنىشىش نىسبىتىنى %100 كە يەتكۈزدى ۋە تولۇقلىما قايتۇرۇش نىسبىتىنى %5 ئۆستۈردى.
</S>
<S ID=10496>
بۇ جەرياندا تۈرلۈك كېسەللىك سەۋەبىدىن داۋالانغان 170 مىڭ ئادەم (قېتىم)دىن ئارتۇق دېھقاننى 56 مىليون 250 مىڭ يۈەن ھەمكارلىشىپ داۋالىنىش تولۇقلىما ياردىمىگە ئېرىشتۈرگەندىن باشقا، دۆلەتنىڭ ئاساسىي دورىلارنى پەرقسىز سېتىش تۈزۈمى بويىچە 2 مىليون 385 مىڭ 500 يۈەن تېببىي دورا باھا پەرقىدىن نەپكە ئېرىشتۈرۈپ، ھەمكارلىشىپ داۋالىنىشتىن مەنپەئەتلىنىش نىسبىتىنى %77.6 كە يەتكۈزدى.
</S>
<S ID=10497>
ئېغىر كېسەللىك بىلەن داۋالانغان 4756 ئادەم/قېتىم كىشىنى 11 مىليون 310 مىڭ يۈەن قۇتقۇزۇش ياردىمىدىن بەھرىمەن قىلدى.
</S>
<S ID=10498>
كۆزىگە ئاق چۈشكەن 405 كىشىنى قايتا يورۇقلۇققا ئېرىشتۈردى.
</S>
<S ID=10499>
يېزىلارنىڭ ساغلاملىق ئارخىپى تۇرغۇزۇش نىسبىتىنى %96 كە يەتكۈزۈپ، ئاياللار، بالىلار ۋە ياشانغانلارنىڭ سالامەتلىكىگە ئالاھىدە كۆڭۈل بۆلدى ۋە نوپۇسنىڭ تەبىئىي كۆپىيىش نىسبىتىنى ‰15.66 ئىچىدە، تۇغۇلۇش نىسبىتىنى ‰ 22.69 ئىچىدە كونترول قىلدى.
</S>
<S ID=10500>
63 مىڭ 956 كىشىنى يېزا ياشانغاندا كۈتۈنۈش سۇغۇرتىسىغا قاتناشتۇرۇپ، كۈتۈنۈش تەمىناتىدىن بەھرىمەن قىلىپ تۇرمۇشىنى خاتىرجەملىككە ئىگە قىلدى.
</S>
<S ID=10501>
«تۆت خىل پىشقەدەم»لەر، «بەشتە كاپالەتلىك»ئائىلىلەر، تۆۋەن تۇرمۇش كاپالەت ئائىلىلىرى ۋە ھەربىي سەپتىن قايتقانلار، نەپىقە ئائىلىلىرىدىن بولۇپ 80 مىڭدىن ئارتۇق ئائىلىنى 63 مىليون 490 مىڭ يۈەندىن ئارتۇق تۆۋەن تۇرمۇش كاپالەت پۇلى، قۇتقۇزۇش ياردەم پۇلى ۋە تۈرلۈك ماددىي بۇيۇملاردىن بەھرىمەن قىلدى.
</S>
<S ID=10502>
13 مىڭ ئادەم/قېتىمدىن ئارتۇق كىشىنى تۈرلۈك كەسىپلەر بويىچە تەربىيەلەپ، 8698 كىشىنى يېڭىدىن ئىشقا ئورۇنلاشتۇردى.
</S>
<S ID=10503>
  
</S>
</TEXT>
/BODY
/DOC