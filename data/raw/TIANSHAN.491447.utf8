<DOC>
<DOCID>TIANSHAN.491447</DOCID>
<HEADER>
<CLASS>شىنجاڭ</CLASS>
<DATE>2016-01-21 16:33:02</DATE>
</HEADER>
<BODY>
<HEADLINE>
<S ID=4643>
قاناتلانغان ئارزۇ ۋە ئۈمىد
</S>
</HEADLINE>
<TEXT>
<S ID=4644>
1– مەشئەلچى: ۋاڭ جيې، ئابدۇشۈكۈر مىجىت
</S>
<S ID=4645>
   2008 – يىلى ئۆتكۈزۈلگەن بېيجىڭ ئو ت م جۇڭگولۇقلارنىڭ ئولىمپىك تەنھەرىكىتى توغرىسىدىكى ئەڭ گۈزەل ئەسلىمىسىگە ئايلىنىپلا قالماي، شىنجاڭلىقلارنىڭ ئۆزىگە بولغان ئىشەنچىسىنى تېخىمۇ ئاشۇردى.
</S>
<S ID=4646>
24 ياشلىق ۋاڭ جيې شىنجاڭ ئۈچۈن تۇنجى كۈمۈش مېدالنى قولغا كەلتۈرۈپ، جۇڭگو ئاياللار ساھىل ۋالىبولى ساھەسىدىكى بەلگە خاراكتېرلىك شەخسكە ئايلىنىپلا قالماي، شىنجاڭ تەنتەربىيەسىنىڭ يېڭى دەۋرىنى ئاچتى.
</S>
<S ID=4647>
   ۋاڭ جيې مۇنداق دېدى: بىرەر قېتىم بولسىمۇ مەشئەلچى بولۇشنى ئويلايتتىم، ئەمما ئىلگىرى بۇنداق پۇرسەت بولمىغانىدى.
</S>
<S ID=4648>
2008 – يىلى ئۆتكۈزۈلگەن بېيجىڭ ئو ت م گە تەنھەرىكەتچى سۈپىتىدە قاتناشتىم، بۇ قېتىمقى 13 – نۆۋەتلىك مەملىكەتلىك قىشلىق تەنھەرىكەت مۇسابىقىسىنىڭ شىنجاڭدا ئۆتكۈزۈلۈشى ماڭا نىسبەتەن ناھايىتى ياخشى پۇرسەت بولدى.
</S>
<S ID=4649>
تەنھەرىكەتچى بولۇش سۈپىتىم بىلەن قىشلىق تەنھەرىكەت مۇسابىقىسىنىڭ مەشئەلچىسى بولالىغانلىقىمدىن ناھايىتى پەخىرلەندىم.
</S>
<S ID=4650>
   ‹‹بۇ قېتىم يۇرتىمىزدا مەملىكەتلىك ئەڭ يۇقىرى دەرىجىلىك مۇسابىقىنىڭ مەشئىلىنى يەتكۈزۈشكە قاتنىشىپ، چەكسىز ھاياجانلاندىم.
</S>
<S ID=4651>
مەملىكەتلىك 13 – نۆۋەتلىك قىشلىق تەنھەرىكەت مۇسابىقىسى شىنجاڭدا تۇنجى قېتىم ئۆتكۈزۈلگەن چوڭ تىپتىكى مەملىكەت خاراكتېرلىك ئۇنىۋېرسال تەنھەرىكەت مۇسابىقىسى، شىنجاڭلىق تەنھەرىكەتچى، تىرېنېر بولۇش سۈپىتىم بىلەن، شىنجاڭلىق تەنھەرىكەتچىلەرگە ۋاكالىتەن باشلىنىش مۇراسىمىغا قاتناشقانلىقىمدىن ناھايىتى شەرەپ ھېس قىلدىم›› دېدى ئابدۇشۈكۈر مىجىت.
</S>
<S ID=4652>
   ئابدۇشۈكۈر مىجىت 1971 – يىلى تۇغۇلغان، شىنجاڭدىكى تۇنجى ئەۋلاد بوكس تەنھەرىكەتچىسى، مەملىكەتلىك تەنھەرىكەت مۇسابىقىسىنىڭ بوكس چېمپىيونى بولۇش سۈپىتى بىلەن، ئىلگىرى مەملىكەتلىك لەۋھە تالىشىش مۇسابىقىسىدە 1 – لىكنى، دۇنيا لوڭقىسىنى تالىشىش مۇسابىقىسىدە 2 – لىكنى قولغا كەلتۈرگەن.
</S>
<S ID=4653>
   ئابدۇشۈكۈر مىجىت 2001 – يىلى شىنجاڭ بوكس كوماندىسىنىڭ تىرېنېرلىقىغا تەيىنلەنگەن.
</S>
<S ID=4654>
بۇ بىر نەچچە يىل مابەينىدە ئۇنىڭ باشقۇرۇشىدىكى تەنھەرىكەتچىلەردىن ئىككىسى دۆلەت بوكس كوماندىسىغا، ئىككىسى دۆلەت كوماندىسى تىزىملىكىگە كىردى، ئۇ خەلقئارا دەرىجىلىك تەنھەرىكەت ماھىرىدىن ئىككىنى تەربىيەلىدى.
</S>
<S ID=4655>
   ليۇ يەنفېي 17 – نۆۋەتلىك قىشلىق ئو ت م نىڭ بايراقچىسى، كۆپ قېتىم ئاسىيا لوڭقىسىنى تالىشىش تېز مۇز تېيىلىش تۈرىدە چېمپىيون بولغان، مەملىكەتلىك 1500 مېتىرغا تېز مۇز تېيىلىش تۈرىدە ئۇدا 11 يىل چېمپىيون ۋە ئومۇمىي ماھارەت چېمپىيونى بولغان.
</S>
<S ID=4656>
ئۇ ئىلگىرىكى نەتىجىلىرىنى مۇھىم بىلمەي، بەلكى شاگىرتلىرىنىڭ ‹‹دۆلەت ئىچىدە بىردىنبىر، ئاسىيادا ئالدىنقى قاتاردا تۇرىدىغان، دۇنيادا بىرىنچى›› ھېسابلىنىدىغان شىنجاڭ مۇز تەنھەرىكىتى مەركىزى تېز مۇز تېيىلىش سارىيىدىكى مەشىق ۋە مۇسابىقىسىگە بەكرەك كۆڭۈل بۆلدى.
</S>
<S ID=4657>
   ‹‹مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ مەشئىلىنى يەتكۈزۈپ بەكلا ھاياجانلاندىم.
</S>
<S ID=4658>
مەن شاگىرتلىرىمنىڭ بۇ نۆۋەتلىك قىشلىق تەنھەرىكەت مۇسابىقىسىدە ياخشى نەتىجىلەرنى قولغا كەلتۈرۈشىنى، تېخىمۇ تىرىشىپ 2022 – يىلىدىكى بېيجىڭ قىشلىق ئو ت م گە قاتنىشىشىنى ئۈمىد قىلىمەن›› دېدى ليۇ يەنفېي.
</S>
<S ID=4659>
   ليۇ يەنفېي قاتارلىق بىر تۈركۈم پېشقەدەم قار – مۇز تەنھەرىكەتچىلىرىنىڭ تىرىشچانلىقىدا، يېقىنقى نەچچە يىلدا شىنجاڭ تېز مۇز تېيىلىش كوماندىسىدىكى تەنھەرىكەتچىلەرنىڭ نەتىجىسى يىلدىن – يىلغا يۇقىرى كۆتۈرۈلدى؛ 2009 – يىلىدىن بۇرۇن شىنجاڭ كوماندىسى مەملىكەت بويىچە 20نىڭ كەينىدە تۇراتتى، 2013 – ۋە 2014 – يىللىرىغا كەلگەندە، كوماندا ئەزالىرى ئاساسىي جەھەتتىن ئالدىنقى ئۈچنىڭ ئىچىگە كىردى، بۇلتۇر 3 – ئايدا ئۆتكۈزۈلگەن مەملىكەتلىك تېز مۇز تېيىلىش لەۋھە تالىشىش مۇسابىقىسىدە، شىنجاڭ كوماندىسى 1500 مېتىر، 5000 مېتىر، 10 مىڭ مېتىرغا ۋە كوللېكتىپ تېز مۇز تېيىلىشتىن ئىبارەت تۆت تۈردە ئۇدا چېمپىيون بولدى.
</S>
<S ID=4660>
   ‹‹مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ مەشئەلچىسى بولۇش پېشقەدەم تەنھەرىكەتچىگە نىسبەتەن ناھايىتى يۇقىرى شەرەپ ھېسابلىنىدۇ›› دېدى يېرزات مەجىت.
</S>
<S ID=4661>
ئۇ ئالتاي ئېگىز تاغدا چاڭغا تېيىلىش كوماندىسىنىڭ تىرېنېرى، ئىلگىرى 9 – نۆۋەتلىك مەملىكەتلىك قىشلىق تەنھەرىكەت مۇسابىقىسى ئېگىز تاغدا چاڭغا تېيىلىش تۈرىنىڭ ئادەتتىن تاشقىرى كىچىك ئايلىنىش مۇسابىقىسىدە ئالتۇن مېدالغا ئېرىشكەن، شىنجاڭدىن مەملىكەتلىك قىشلىق تەنھەرىكەت مۇسابىقىسىگە قاتنىشىپ، چاڭغا تېيىلىش تۈرىدە بىردىنبىر ئالتۇن مېدالغا ئېرىشكەن تەنھەرىكەتچى.
</S>
<S ID=4662>
    3 – مەشئەلچى: يەنزى، ئېرپان ھېزىمجان
</S>
<S ID=4663>
  يېرزات مەجىت شىنجاڭلىق پېشقەدەم تەنھەرىكەتچى بولۇش سۈپىتى بىلەن بەش نۆۋەتلىك قىشلىق تەنھەرىكەت مۇسابىقىسىگە قاتناشقان، ئەمما بۇ ئۇنىڭ تۇنجى قېتىم مەشئەلچى بولۇشى.
</S>
<S ID=4664>
ئۇ يۇرتىدا ئۆتكۈزۈلگەن قىشلىق تەنھەرىكەت مۇسابىقىسىدە مەشئەلچى بولغانلىقىدىن ھەم ھاياجانلاندى، ھەم جىددىيلەشتى.
</S>
<S ID=4665>
   ‹‹بۇ قېتىمقىسى ئىلگىرى تەنھەرىكەتچى سالاھىيىتىم بىلەن قاتناشقان قىشلىق تەنھەرىكەت مۇسابىقىلىرىگە ئوخشىمايدۇ.
</S>
<S ID=4666>
مەن ئالتاي ئېگىز تاغدا چاڭغا تېيىلىش كوماندىسىدىكى ئەزالارنىڭ ئۆزىنىڭ ئادەتتىكى مەشىقتە نامايان قىلغان سەۋىيەسىنى تولۇق جارى قىلدۇرۇشىنى ئۈمىد قىلىمەن.
</S>
<S ID=4667>
ئۇلار كىچىك، تەجرىبىسى كەمچىل بولسىمۇ، چوقۇم ياخشى نەتىجىلەرنى قولغا كەلتۈرەلەيدۇ›› دېدى يېرزات مەجىت.
</S>
<S ID=4668>
   4 – مەشئەلچى: نۇرمەمەت تۇراق، شيا شىنيى
</S>
<S ID=4669>
   قەشقەردىن كەلگەن نۇرمەمەت تۇراق داڭلىق يېنىك ئاتلېتىكا تەنھەرىكەتچىسى، ئۇ دۇنيا ياشلار لەۋھە تالىشىش مۇسابىقىسى، ئاسىيا تەنھەرىكەت مۇسابىقىسى، مەملىكەتلىك تەنھەرىكەت مۇسابىقىسى ۋە مەملىكەتلىك يېنىك ئاتلېتىكا لەۋھە تالىشىش مۇسابىقىسىدە كۆپ قېتىم ئالتۇن مېدالغا ئېرىشكەن.
</S>
<S ID=4670>
   شيا شىنيى مۇنداق دېدى: ‹‹بۇ مېنىڭ تۇنجى قېتىم مەشئەل يەتكۈزۈشۈم، بەك ھاياجانلىنىۋاتىمەن.
</S>
<S ID=4671>
شىنجاڭلىق ماھىر بولۇش سۈپىتىم بىلەن، بۇ نۆۋەتلىك قىشلىق تەنھەرىكەت مۇسابىقىسىدە مەملىكىتىمىزنىڭ ھەرقايسى جايلىرىدىن كەلگەن دوستلارغا شىنجاڭنى تونۇتۇشنى، چۈشەندۈرۈشنى ئويلايمەن››. 
</S>
<S ID=4672>
    5 – مەشئەلچى: ليۇ لىنا، دىلارە دىلشات
</S>
<S ID=4673>
   ليۇ لىنا داڭلىق ئات ئويۇنى تەنھەرىكەتچىسى بولۇپ، 8 –، 9 –، 10 –، 11 –، 12 – نۆۋەتلىك مەملىكەتلىك تەنھەرىكەت مۇسابىقىسىگە قاتنىشىپ، شەخسلەر ۋە كوللېكتىپ بويىچە چېمپىيونلۇققا ئېرىشكەن.
</S>
<S ID=4674>
   ئۇزاقتىن بۇيان، ئو ت م نىڭ 28 تۈرى ئىچىدە چەۋەندازلىق جۇڭگولۇقلار بىردىنبىر قاتنىشىپ باقمىغان تۈر ھېسابلىنىپ كەلگەنىدى.
</S>
<S ID=4675>
2008 – يىلى ئىسپانىيە دۆلەتلىك چەۋەندازلىق مۇسابىقىسى ۋە 2008 – يىللىق ئو ت م ئۆلچەمگە يېتىش مۇسابىقىسىدە ليۇ لىنا بۇ تارىخقا خاتىمە بەردى، ئۇ ئەلا نەتىجە بىلەن چېمپىيونلۇقنى قولغا كەلتۈرۈپلا قالماستىن، يەنە بېيجىڭ ئو ت م گە قاتنىشىش سالاھىيىتىگە ئېرىشتى، بۇ جۇڭگو دۆلەتلىك چەۋەندازلىق كوماندىسىنىڭ تارىختىن بۇيان تۇنجى قېتىم ئو ت م گە قاتنىشىش سالاھىيىتىگە ئېرىشىشى ھېسابلىنىدۇ.
</S>
<S ID=4676>
   ليۇ لىنا مۇنداق دېدى: ‹‹تۇنجى قېتىم مەشئەلچى بولغاندىكى ھېسسىيات مۇسابىقە مەيدانىدىكى ھېسسىياتقا ئانچە ئوخشىمايدىكەن، ئىلگىرى مۇسابىقە نەتىجىسى ئارقىلىق تەنتەربىيە روھىنى نامايان قىلغان بولساق، ھازىر مەشئەل يەتكۈزۈش ئارقىلىق تېخىمۇ كۆپ كىشىگە شىنجاڭنى تونۇتماقچى، چۈشەندۈرمەكچى بولۇۋاتىمىز.
</S>
<S ID=4677>
يۇرتىمىزدا بۇنداق چوڭ تىپتىكى تەنھەرىكەت مۇسابىقىسىنىڭ ئۆتكۈزۈلۈشى بىزگە پەخىرلىنىش تۇيغۇسى ۋە شەرەپ تۇيغۇسى ئاتا قىلدى.
</S>
<S ID=4678>
تەنھەرىكەتچىلەرنىڭ سەۋىيەسىنى تولۇق جارى قىلدۇرۇپ، ياخشى نەتىجىلەرنى قولغا كەلتۈرۈشىنى، قىشلىق تەنھەرىكەت مۇسابىقىسىنىڭ غەلىبىلىك ئۆتكۈزۈلۈشىنى ئۈمىد قىلىمەن››.
</S>
<S ID=4679>
   دىلارە دىلشات نەنجىڭ ياشلار ئو ت م دە جۇڭگو ۋەكىللەر ئۆمىكىنىڭ بايراقچىسى، ئاسىيا ئاياللار ۋاسكېتبول لەۋھە تالىشىش مۇسابىقىسى U16، U18 گۇرۇپپىسىنىڭ چېمپىيونى، WCBA (جۇڭگو ئاياللار ۋاسكېتبول كەسپىي بىرلەشمە مۇسابىقىسى)نىڭ چېمپىيونى بولغان، ھازىر شىنجاڭ ‹‹ۋوجياڭ›› ئاياللار ۋاسكېتبول كوماندىسىنىڭ ئەزاسى.
</S>
<S ID=4680>
   دىلارە دىلشات مۇنداق دېدى: ‹‹شىنجاڭ ئاياللار ۋاسكېتبول كوماندىسىنىڭ ئەزاسى بولۇش سۈپىتىم بىلەن، ياخشى نەتىجەم ئارقىلىق شىنجاڭ ئاياللار ۋاسكېتبول كوماندىسىنىڭ سالاپىتىنى نامايان قىلىپ، شىنجاڭ ئاياللار ۋاسكېتبول كوماندىسىنى تونۇتۇشنى، تېخىمۇ كۆپ كىشىنىڭ دىققىتىنى قوزغاشنى، ماھىرلارنىڭ يۇرتىمىزدا ئۆتكۈزۈلگەن بۇ نۆۋەتلىك قىشلىق تەنھەرىكەت مۇسابىقىسىدە ياخشى نەتىجىلەرنى قولغا كەلتۈرۈشىنى ئۈمىد قىلىمەن››.
</S>
<S ID=4681>
   6 – مەشئەلچى: مەمەتتۇرسۇن چوڭ، لى جاۋيى
</S>
<S ID=4682>
   مەمەتتۇرسۇن چوڭ كۆپ قېتىم مەملىكەتلىك لەۋھە تالىشىش مۇسابىقىسىنىڭ چېمپىيونلۇقىنى قولغا كەلتۈرگەن، 11 –، 12 – نۆۋەتلىك مەملىكەتلىك تەنھەرىكەت مۇسابىقىسىدە ئالتۇن مېدالغا ئېرىشكەن شىنجاڭ بوكس كوماندىسىدىكى باشلامچى شەخس.
</S>
<S ID=4683>
   مەمەتتۇرسۇن چوڭ مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ مەشئەلچىسى بولغىنىدىن ئىنتايىن پەخىرلەندى.
</S>
<S ID=4684>
ئۇ مەملىكەتنىڭ ھەرقايسى جايلىرىدىن كەلگەن تەنھەرىكەتچىلەرنىڭ گۈزەل شىنجاڭدا ياخشى نەتىجىلەرنى قولغا كەلتۈرۈشىنى ئۈمىد قىلدى.
</S>
<S ID=4685>
   لى جاۋيى داڭلىق تەپمە بوكس تەنھەرىكەتچىسى، ئۇ جۇڭگوغا ۋاكالىتەن كۆپ تۈرلۈك خەلقئارالىق مۇھىم مۇسابىقىلەرگە قاتنىشىپ، نۇرغۇن ئالتۇن مېدالغا ئېرىشكەن. مەملىكەتلىك 12 – نۆۋەتلىك تەنھەرىكەت مۇسابىقىسىدە شىنجاڭ ئۈچۈن تۇنجى ئالتۇن مېدالنى قولغا كەلتۈرگەن.
</S>
<S ID=4686>
   لى جاۋيى ھازىر دۆلەت كوماندىسىدا 2016 – يىلى رىئودى ژانېيرودا ئۆتكۈزۈلىدىغان ئو ت م گە تەييارلىق قىلماقتا، ئو ت م دە چېمپىيون بولۇش ئۇنىڭ كېيىنكى نىشانى.
</S>
<S ID=4687>
ئۇ مۇنداق دېدى: ‹‹مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ مەشئەلچىسى بولغىنىمدىن تولىمۇ شەرەپ ھېس قىلىۋاتىمەن.
</S>
<S ID=4688>
مەن مەملىكىتىمىزنىڭ ھەرقايسى جايلىرىدىكى دوستلارنىڭ بۇ نۆۋەتلىك قىشلىق تەنھەرىكەت مۇسابىقىسى ئارقىلىق شىنجاڭنى تونۇشىنى ۋە شىنجاڭغا ساياھەتكە كېلىشىنى ئۈمىد قىلىمەن››.
</S>
<S ID=4689>

</S>
</TEXT>
/BODY
/DOC