<DOC>
<DOCID>TIANSHAN.499157</DOCID>
<HEADER>
<CLASS>مەملىكەت</CLASS>
<DATE>2016-02-19 13:13:06</DATE>
</HEADER>
<BODY>
<HEADLINE>
<S ID=13118>
«2015-يىللىق جۇڭگونىڭ زەھەر چەكلەش ۋەزىيىتى دوكلاتى» ئېلان قىلىندى
</S>
</HEADLINE>
<TEXT>
<S ID=13119>
   دۆلەتلىك زەھەر چەكلەش كومىتېتى ئىشخانىسى 18-فېۋرال «2015-يىللىق جۇڭگونىڭ زەھەر چەكلەش ۋەزىيىتى دوكلاتى»نى ئېلان قىلدى.
</S>
<S ID=13120>
دوكلاتتىن ئايان بولۇشىچە، ئۆتكەن يىلى مەملىكەت بويىچە زەھەرگە چېتىشلىق جىنايى ئىشلار دېلولىرىدىن 165 مىڭ (قېتىم)ى يۈز بەرگەن، تۈرلۈك زەھەردىن 102.5 توننا قولغا چۈشۈرۈلگەن، بۇ ئوخشاش مەزگىلدىكىدىن %13.2 ۋە %48.7 ئاشقان.
</S>
<S ID=13121>
   ئۆتكەن يىلى مەملىكەت بويىچە 1 مىليون 62 مىڭ ئادەم قېتىم زەھەر چەككۈچى تەكشۈرۈپ بىر تەرەپ قىلىندى، بۇ ئوخشاش مەزگىلدىكىدىن %20 كۆپ؛ زەھەر چەككۈچىلەردە يېشى كىچىكلىشىشتەك ئالاھىدىلىك كۆرۈلدى.
</S>
<S ID=13122>
مەملىكەت بويىچە 2 مىليون 345 مىڭ زەھەر چەككۈچى ئىچىدە، 18 ياشتىن 35 ياشقىچە بولغانلار 1 مىليون 422 مىڭ كىشى بولۇپ، %60.6نى ئىگىلىدى.
</S>
<S ID=13123>
   دۆلەتلىك زەھەر چەكلەش كومىتېتى ئىشخانىسىنىڭ مۇئاۋىن مۇدىرى ليۇ يۆجىن مۇنداق دېدى: ئالتۇن ئۈچ بۇرجەك رايونى يەنىلا چېگرا ئىچىدىكى خېروئىن ۋە كىرىستال زەھەر چەت ئەلدىن كىرىدىغان ئاساسلىق مەنبە بولدى.
</S>
<S ID=13124>
ئۇندىن باشقا، دۆلەت ئىچىدە كىرىستال زەھەر، خىلورامىن كېتون ياساش ھەرىكىتىمۇ كۆرۈنەرلىك بولدى، قانۇنسىز ئەپيۈنگۈل تېرىش، يەرلىك خېروئىن ياساش قاتارلىق مەسىلىلەرمۇ يەنىلا ساقلاندى.
</S>
<S ID=13125>
ئۆتكەن يىلى ئېلىمىزدە ئىشلەنگەن خېروئىندىن 79 توننا قولغا چۈشۈرۈلدى، بۇ مەملىكەت بويىچە زەھەر ئومۇمىي مىقدارىنىڭ %77.3نى ئىگىلەيدۇ.
</S>
</TEXT>
/BODY
/DOC