<DOC>
<DOCID>TIANSHAN.515471</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-07 13:05:53</DATE>
</HEADER>
<BODY>
<HEADLINE>
<S ID=23981>
باقمىچىلىق ھەمكارلىق كوپىراتىپلىرى نىيە دېھقانلىرىنىڭ نامراتلىقتىن قۇتۇلۇپ كىرىمىنى ئاشۇرۇشىغا تۈرتكە بولدى
</S>
</HEADLINE>
<TEXT>
<S ID=23982>
   مەڭلىك ساۋۇر، رازىيەگۈل مەتسەيدى خەۋەر قىلىدۇ: نىيە ناھىيەسى چارۋا، ئۆي قۇشلىرى باقمىچىلىق ھەمكارلىق كوپىراتىپلىرىنى تەرەققىي قىلدۇرۇشتىكى نەپ يەتكۈزۈش سىياسەتلىرىنى جايىغا ئەمەلىيلەشتۈرۈپ، چارۋا، ئۆي قۇشلىرى باقمىچىلىقى ھەمكارلىق كوپىراتىپلىرىنىڭ ئارقا – ئارقىدىن قۇرۇلۇشىغا تۈرتكە بولۇپ، دېھقانلارنىڭ نامراتلىقتىن قۇتۇلۇپ بېيىشىغا ئاساس سالدى.
</S>
<S ID=23983>
   روكىيا يېزىسىدا ھازىر باقمىچىلىق ھەمكارلىق كوپىراتىپىدىن 17سى قۇرۇلۇپ، ئەزاسى 230غا يەتتى. روكىيا يېزىسىنىڭ تەكىدۆڭ كەنتىدىكى ‹‹ئەقىدە›› باقمىچىلىق ھەمكارلىق كوپىراتىپى 2014 – يىلى ئون دېھقاننىڭ بىرلىشىپ 500 مىڭ يۈەن مەبلەغ سېلىشى بىلەن قۇرۇلغان بولۇپ، شۇ يىلى 5000 نىيە قارا توخۇ چۈجىسى، 4500 غاز بېقىپ، 105 مىڭ يۈەن ساپ كىرىم قىلدى.
</S>
<S ID=23984>
ھازىر بۇ باقمىچىلىق ھەمكارلىق كوپىراتىپىدا بېقىلىۋاتقان ئىنەك توققۇزغا، نىيە قارا توخۇ چۈجىسى 3000غا يەتتى. كوپىراتىپ مەسئۇلى مەمەتئەلى مەتتۇردى مۇنداق دېدى: ھۆكۈمەت باقمىچىلىق كوپىراتىپىنى ھەر جەھەتتىن قوللىدى، كىرىمىمىز يىلسېرى ئېشىۋاتىدۇ، پارتىيەنىڭ خەلقنى بېيىتىش سىياسىتى ناھايىتى ياخشى، بىز تىرىشساقلا نامراتلىقتىن قۇتۇلالايمىز.
</S>
<S ID=23985>
   ئۇقۇشىمىزچە، نىيە ناھىيەسىدە ھازىر 81 باقمىچىلىق ھەمكارلىق كوپىراتىپى قۇرۇلغان، مەركەز، ئاپتونوم رايون، ناھىيەنىڭ ھەمكارلىق كوپىراتىپلىرىغا سالغان مەبلىغى 10 مىليون يۈەندىن ئاشقان، دېھقانلار ئۆزلىرى 6 مىليون يۈەن غەملىگەن. ناھىيە بويىچە 1200 كىشى ھەمكارلىق كوپىراتىپلىرىغا ئەزا بولغان، ئۇلارنىڭ ئايلىق كىرىمى ئوتتۇرىچە 2700 يۈەنگە يەتكەن.
</S>
<S ID=23986>
‏
</S>
</TEXT>
/BODY
/DOC