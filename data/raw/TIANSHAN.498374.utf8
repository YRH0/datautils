<DOC>
<DOCID>TIANSHAN.498374</DOCID>
<HEADER>
<CLASS>مەملىكەت</CLASS>
<DATE>2016-02-17 12:14:48</DATE>
</HEADER>
<BODY>
<HEADLINE>
<S ID=11958>
بېنزىن ۋە دىزېلىننىڭ باھاسى تەڭشەلمەيدۇ
</S>
</HEADLINE>
<TEXT>
<S ID=11959>
   شىنخۇا ئاگېنتلىقى، بېيجىڭ، 15 – فېۋرال تېلېگراممىسى. دۆلەت تەرەققىيات ۋە ئىسلاھات كومىتېتى 15 – فېۋرال مۇنداق دېدى: 14 – فېۋرالغىچە، دۆلەت ئىچىدىكى ماي باھاسى چېتىلىدىغان خەلقئارا بازاردىكى نېفىتنىڭ ھەر تۇڭىنىڭ ئالدىنقى ئون خىزمەت كۈنىدىكى ئوتتۇرىچە باھاسى 40 دوللاردىن تۆۋەن بولدى.
</S>
<S ID=11960>
‹‹نېفىت باھاسىنى باشقۇرۇش چارىسى›› نىڭ 6 – ماددىسىدىكى بەلگىلىمىگە ئاساسەن، بۇ قېتىم بېنزىن، دىزېلىننىڭ باھاسى ۋاقتىنچە تەڭشەلمەيدۇ.
</S>
<S ID=11961>
   تەرەققىيات ۋە ئىسلاھات كومىتېتى مۇنداق دېدى: ماي باھاسىنىڭ شەكىللىنىش مېخانىزمىنىڭ يۈرۈشۈش ئەھۋالىغا يېقىندىن ئەگىشىپ، دۆلەت ئىچى – سىرتىدىكى بازار ۋەزىيىتىنىڭ ئۆزگىرىشىگە بىرلەشتۈرۈپ، يەنىمۇ تەتقىق قىلىپ مۇكەممەللەشتۈرىمىز.
</S>
<S ID=11962>
   تەرەققىيات ۋە ئىسلاھات كومىتېتى 13 – يانۋار دۆلەت ئىچىدىكى ماي باھاسى مېخانىزمىنى تەڭشەپ تىزگىنلەشنىڭ تۆۋەن چېكىنى بېكىتىپ، خەلقئارا بازاردىكى ھەر تۇڭ نېفىتنىڭ باھاسى 40 دوللاردىن تۆۋەن بولغاندا، بېنزىن، دىزېلىننىڭ ئەڭ يۇقىرى پارچە سېتىلىش باھاسىنى تۆۋەنلەتمەيدىغانلىقىنى جاكارلىغانىدى.
</S>
<S ID=11963>
‏
</S>
</TEXT>
/BODY
/DOC