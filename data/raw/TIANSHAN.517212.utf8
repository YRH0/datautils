<DOC>
<DOCID>TIANSHAN.517212</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-13 13:20:50</DATE>
</HEADER>
<BODY>
<HEADLINE>
<S ID=25051>
مۇكاپات پۇلى دېھقانلارنىڭ قارشى ئېلىشىغا ئېرىشتى
</S>
</HEADLINE>
<TEXT>
<S ID=25052>
    مېھرىگۈل يۈسۈپ خەۋەر قىلىدۇ: بۇلتۇر 12 – ئايدا قېيىنئانام تۈگەپ كەتتى. لېكىن بۇ يىل يىل بېشىدا كەنت كادىرلىرى بىزگە قېيىنئانام بىر قانچە يىلدىن بىرى بەھرىمەن بولۇپ كېلىۋاتقان يالغۇز پەرزەنتلىك بولۇش مۇكاپات پۇلىنى يەتكۈزۈپ بەردى.
</S>
<S ID=25053>
بۇنىڭدىن تولىمۇ خۇشال بولدۇم. ھەر يىلى بۇ پۇلنى تاپشۇرۇۋالغاندا قېيىنئانامغا دورا، كىيىم – كېچەك ئېلىپ بېرەتتۇق.
</S>
<S ID=25054>
ئۇ كۆزىگە ياش ئېلىپ تۇرۇپ پارتىيە، ھۆكۈمەتكە رەھمەت ئېيتاتتى، دېدى پىچان ناھىيەسىنىڭ لەمجىن بازىرى خاندوشاھ كەنتىدىكى خاتىمىخان ئىسمائىل پىلانلىق تۇغۇت كادىرلىرىغا.
</S>
<S ID=25055>
بۇ پىچان ناھىيەسىدىكى بۇ تۈردىكى مۇكاپات پۇلىغا ئېرىشكەن بارلىق دېھقان – چارۋىچىلارنىڭ يۈرەك سۆزى.
</S>
<S ID=25056>
   ئىگىلىشىمچە، بۇ ناھىيە پىلانلىق تۇغۇت شەرەپ گۇۋاھنامىسى ئالغانلار ۋە يالغۇز پەرزەنتلىك بولۇش شەرەپ گۇۋاھنامىسى بار ئائىلىلەرنى مۇكاپاتلاش سىياسىتىنى ئاكتىپ ئىزچىللاشتۇرۇپ، دېھقان – چارۋىچىلارنى نەپكە ئېرىشتۈرگەن ۋە مۇكاپات ئارقىلىق ھەر مىللەت ئاممىنى پىلانلىق، سۈپەتلىك پەرزەنت كۆرۈپ، ياراملىق پەرزەنت تەربىيەلەشكە ئىلھاملاندۇرغان.
</S>
<S ID=25057>
ئىمتىھاندا نومۇر قوشۇپ بېرىش، دەم ئېلىشقا چىققاندا مائاش قوشۇش دېگەندەك مۇناسىۋەتلىك تۈزۈملەرنى ئاكتىپ ئىجرا قىلغان.
</S>
<S ID=25058>
بولۇپمۇ پىلانلىق تۇغۇتقا مۇناسىۋەتلىك تۈرلۈك تۈر مەبلەغلىرىنى جايىدا ئەمەلىيلەشتۈرۈپ، دېھقان – چارۋىچىلارغا نەپ يەتكۈزۈشكە ئائىت تۈر مەبلەغلىرىدىن ئۇلارنى ئالدىن بەھرىمەن قىلىپ، يالغۇز پەرزەنتى مېيىپ ياكى تۈگەپ كەتكەن ئائىلىلەرنىڭ تۇرمۇشىنى ئورۇنلاشتۇرۇشقا كۈچىگەن.
</S>
<S ID=25059>
بۇلتۇر بۇ ناھىيەدە دېھقان – چارۋىچىلار 6 مىليون 990 مىڭ يۈەن پىلانلىق تۇغۇت ئېتىبار بېرىش – مۇكاپاتلاش پۇلىدىن بەھرىمەن بولۇپ، بۇ يىل چاغانغىچە بۇ پۇل دېھقان – چارۋىچىلارنىڭ قولىغا يەتكۈزۈلگەن.
</S>
<S ID=25060>
‏
</S>
</TEXT>
/BODY
/DOC