<DOC>
<DOCID>TIANSHAN.508670</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-11 20:38:28</DATE>
</HEADER>
<BODY>
<HEADLINE>
<S ID=19412>
ئاۋات ناھىيەسى باشلامچى كارخانىلار ئارقىلىق نامراتلارنى يۆلەشتە ياخشى ئۈنۈمگە ئېرىشتى
</S>
</HEADLINE>
<TEXT>
<S ID=19413>
   ئامانگۈل ئۆمەر خەۋەر قىلىدۇ: ئاۋات ناھىيەسى بۇلتۇر دېھقان – چارۋىچىلارنى نامراتلىقتىن قۇتۇلدۇرۇشنى ناھىيەنىڭ مۇھىم خەلق تۇرمۇشى قۇرۇلۇشى تۈرىگە كىرگۈزۈپ، خىزمەت مېخانىزمىدا يېڭىلىق يارىتىپ، باشلامچى كارخانىلارنىڭ تەرەققىياتىغا تۈرتكە بولىدىغان سىياسەتلەرنى يولغا قويۇش ئارقىلىق قىيىنچىلىقى ئېغىر دېھقان – چارۋىچىلارنى نامراتلىقتىن قۇتۇلدۇرۇشتا ياخشى ئۈنۈمگە ئېرىشتى.
</S>
<S ID=19414>
   بۇ ناھىيە بۇلتۇر يىل بېشىدا نامراتلارنى يۆلەشكە تۈرتكە بولىدىغان ‹‹جياشىڭ›› مېۋىچىلىكى، ‹‹دولان›› مۇسەللەسچىلىكى، ‹‹ئاچاڭ›› ياغچىلىقى ۋە ‹‹جىڭفېڭ›› ئۇرۇقچىلىقى قاتارلىق بەش كارخانىنى نامراتلىقتىن قۇتۇلدۇرۇشقا ياردەم بېرىشتىكى نۇقتىلىق كارخانىلار قاتارىغا كىرگۈزۈپ، ‹‹شىركەت+بازار+دېھقان ئائىلىلىرى›› نامراتلىقتىن قۇتۇلدۇرۇش ئەندىزىسىنى شەكىللەندۈردى.
</S>
<S ID=19415>
باشلامچى كارخانىلارغا 65 مىليون يۈەن ئۆسۈمسىز قەرز پۇل ھەل قىلىپ بېرىپ، بۇ كارخانىلارنىڭ ئۈزۈمچىلىك ۋە چىلانچىلىق بازىسى بەرپا قىلىش ۋە ئۈزۈم، چىلان پىششىقلاش زاۋۇتى قۇرۇش، ئىقتىسادىي زىرائەت تېرىقچىلىقى، يېڭى سورتلارنى كېڭەيتىش، تېمىتىپ سۇغىرىش تۇرۇبىسى زاۋۇتى قۇرۇش ۋە زاۋۇتلارنى ئىشقا كىرىشتۈرۈشتە دۇچ كەلگەن ئەمەلىي قىيىنچىلىقلىرىنى ئۈنۈملۈك ھەل قىلدى.
</S>
<S ID=19416>
بۇ تۈرلەرنىڭ يولغا قويۇلۇشى بىلەن ناھىيە بويىچە 9805 نامرات ئائىلە ئەمەلىي نەپكە ئېرىشىپ، ئۇلارنىڭ يىللىق كىشى بېشى ساپ كىرىمى ئوتتۇرا ھېساب بىلەن 900 يۈەندىن ئېشىپ 5200 يۈەنگە يەتتى، نامرات ئائىلە پەرزەنتلىرىدىن 413 كىشىگە يېڭىدىن ئىشقا ئورۇنلىشىش پۇرسىتى يارىتىپ بېرىلدى.
</S>
<S ID=19417>
‏
</S>
</TEXT>
/BODY
/DOC