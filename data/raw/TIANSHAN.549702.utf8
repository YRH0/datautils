<DOC>
<DOCID>TIANSHAN.549702</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-09-18 12:41:06</DATE>
</HEADER>
<BODY>
<HEADLINE>
<S ID=49187>
ئۇچتۇرپان دېھقانلىرى شوخلا تېرىقچىلىقىدىن نەپ ئالدى
</S>
</HEADLINE>
<TEXT>
<S ID=49188>
   ئابدۇسالام نىياز خەۋەر قىلىدۇ: ئۇچتۇرپان ناھىيەسىدىكى 20 مىڭ مودىن ئارتۇق يەردىكى شوخلا يېقىندا پىشىپ سېتىلىشقا باشلىدى.
</S>
<S ID=49189>
بۇ يىل بۇ ناھىيەدە شوخلا ھوسۇلى ئومۇميۈزلۈك ئېشىپ، مو بېشى ھوسۇلى ئوتتۇرىچە 5.45 توننىغا يېتىپ، بۇلتۇرقىدىن 657.5 كىلوگىرام ئاشتى.
</S>
<S ID=49190>
ناھىيەدىكى شوخلا پىششىقلاش كارخانىلىرى تېز ھەرىكەتكە كېلىپ، شوخلا سېتىۋېلىش، پىششىقلاشقا كىرىشتى.
</S>
<S ID=49191>
   ئىماملىرىم بازىرىنىڭ بەشتېرەك كەنتىدىكى ئابدۇراخمان مەمەت يېقىنقى كۈنلەردىن بۇيان شوخلا ئۈزۈش بىلەن ئالدىراش بولۇپ كەتتى.
</S>
<S ID=49192>
بۇ يىل ئۇ 10 مو يەرگە شوخلا تېرىغان بولۇپ سورت تاللاش، مايسا كۆچۈرۈش، تېمىتىپ سۇغىرىش، تۇپراقنى رېتسېپلىق ئوغۇتلاش قاتارلىق تېخنىكىلىق ھالقىلارنى چىڭ تۇتقاندىن سىرت، تېخنىك خادىملار ئەستايىدىل يېتەكچىلىك قىلغانلىقى ئۈچۈن، ئۇ شوخلىدىن مول ھوسۇل ئالدى.
</S>
<S ID=49193>
ئۇ ھازىر شوخلىنىڭ ئۈچتىن ئىككى قىسمىنى ئۈزۈپ سېتىپ 30 مىڭ يۈەن كىرىم قىلدى، قالغان شوخلىلىرىدىن 10 مىڭ يۈەن كىرىم قىلىشنى كۆڭلىگە پۈكتى.
</S>
<S ID=49194>
بۇ كەنتتىكى رەناگۈل راھمان پۇرسەتنى چىڭ تۇتۇپ، قوشنىلىرىنىڭ شوخلىلىقىدا ئىشلەپ، كۈنىگە 100 يۈەن ئەتراپىدا كىرىم قىلدى.
</S>
</TEXT>
/BODY
/DOC