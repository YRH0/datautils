<DOC>
<DOCID>TIANSHAN.554763</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-08 17:08:29</DATE>
</HEADER>
<BODY>
<HEADLINE>
<S ID=52513>
بېھىشباغ دېھقانلىرى ‹‹يېشىل تورخانا›› ئارقىلىق زامانىۋى تۇرمۇشتىن ھۇزۇر ئالالايدىغان بولدى
</S>
</HEADLINE>
<TEXT>
<S ID=52514>
   ئەھمەد ئىسمائىل خەۋەر قىلىدۇ: كۇچا ناھىيەسىنىڭ يېزا – بازارلىرىدا يېقىنقى يىللاردىن بۇيان ‹‹يېشىل تورخانا››لار كەينى – كەينىدىن قۇرۇلۇپ، دېھقان – چارۋىچىلار ‹‹يېشىل تورخانا››دا ئىنقىلابىي كىنولارنى ھەقسىز كۆرۈپ، سىياسەت، قانۇن – نىزاملار ۋە پەن – تېخنىكا بىلىملىرىدىن بەھرىمەن بولالايدىغان بولدى.
</S>
<S ID=52515>
   بېھىشباغ يېزىسىنىڭ خانىقا كەنتىدىكى ‹‹يېشىل تورخانا››غا 20دىن ئارتۇق كومپيۇتېر سەپلەنگەن بولۇپ، ھەر كۈنى كۆپلىگەن دېھقان – چارۋىچى بۇ يەرگە كېلىپ ھەقسىز تورغا چىقىپ، يېڭى خەۋەرلەر، قانۇن – نىزاملار، بورداقچىلىق، باغ – ئورمانچىلىق تېخنىكىسىغا ئائىت ئۇچۇرلارنى ئىگىلەيدىغان بولدى.
</S>
<S ID=52516>
بۇ كەنتتىكى ئالىم تۇردى 23 مو يېرىگە كېۋەز، يەتتە مو يېرىگە قوناق تېرىغان بولۇپ، ئۇ ئىشلەپچىقىرىش تەننەرخىنى تۆۋەنلىتىپ تېخىمۇ كۆپرەك كىرىم قىلىشنى ئارزۇ قىلسىمۇ، ئىلمىي تېرىقچىلىق تېخنىكىسىنى بىلمىگەچكە بېشى قاتقانىدى.
</S>
<S ID=52517>
كەنتتە ‹‹يېشىل تورخانا›› ئېچىلغاندىن بۇيان، ئۇ ھەر كۈنى بۇ يەرگە كېلىپ، توردىن ماتېرىيال كۆرۈپ، تېخنىكا ئۆگىنىدىغان بولدى.
</S>
<S ID=52518>
ئۇ بىر ئايغا يېقىن ماتېرىيال كۆرۈش ئارقىلىق تېرىقچىلىق تېخنىكىسىنى ئاساسىي جەھەتتىن ئىگىلەپ، ئىلمىي تېرىقچىلىق قىلىشقا ئاتلاندى.
</S>
<S ID=52519>
   ئۇقۇشىمچە، بېھىشباغ يېزىسى 60 مىڭ يۈەن خىراجەت ئاجرىتىپ، ‹‹يېشىل تورخانا››نى 17گە يەتكۈزگەن بولۇپ، بۇنىڭدىن يېزا، كەنتلەردىكى دېھقان – چارۋىچىلار ئوبدان مەنپەئەتلەنگەن.
</S>
<S ID=52520>

</S>
</TEXT>
/BODY
/DOC