<DOC>
<DOCID>TIANSHAN.534089</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-12 11:01:42</DATE>
</HEADER>
<BODY>
<HEADLINE>
<S ID=32861>
پىچان ناھىيەسى ھاشارات زىيىنىنىڭ ئالدىنى ئېلىشنى كۈچەيتتى
</S>
</HEADLINE>
<TEXT>
<S ID=32862>
   مىجىت ئىبراھىم، ئاسىيە مەخمۇت خەۋەر قىلىدۇ: پىچان ناھىيەسى بۇ يىل كىرگەندىن بۇيان، بەش خىل تەدبىر ئارقىلىق ئېتىز – ئېرىق پەرۋىشى ۋە كېسەل، ھاشارات زىيىنىنىڭ ئالدىنى ئېلىش خىزمىتىنى جايىغا ئەمەلىيلەشتۈرۈپ، يېزا ئىگىلىك زىرائەتلىرىنىڭ ھوسۇلىنى مۇقىم ئاشۇرۇش بىلەن بىرگە سۈپىتىگە كاپالەتلىك قىلدى.
</S>
<S ID=32863>
   بۇ ناھىيە رەھبىرىي كادىرلار، بولۇپمۇ يېزا – بازار، كەنت كادىرلىرىنى زىرائەت پەرۋىشى ۋە كېسەل ھەم ھاشارات زىيىنىنىڭ ئالدىنى ئېلىش بىلىملىرى بويىچە مەخسۇس تەربىيەلەپ، يېزا – بازار، كەنت كادىرلىرىنىڭ تېخنىكا سەۋىيەسىنى ئۆستۈردى. يېزا، كەنتلەردىكى مەدەنىيەت ھويلىلىرىنىڭ رولىنى تولۇق جارى قىلدۇرۇپ، زىرائەتلەرنى يازلىق پەرۋىش قىلىش ۋە كېسەل، ھاشارات زىيىنىنىڭ ئالدىنى ئېلىش تېخنىكىسىنى تەشۋىق قىلدى ھەم ئومۇملاشتۇردى. كەنتلەرگە چۈشكەن ‹‹ئۈچ ئەل›› خىزمىتى گۇرۇپپىلىرىنىڭ ئەزالىرى دېھقانلارنىڭ زىرائەت پەرۋىشى ۋە كېسەل، ھاشارات زىيىنىنىڭ ئالدىنى ئېلىش تېخنىكىسىنى قوللىنىشىغا يېتەكچىلىك قىلدى.
</S>
<S ID=32864>
   بۇ ناھىيە 5 – ئاي كىرگەندىن بۇيان تەشۋىقات فىلىمى ئىشلەش، تەشۋىقات قوللانمىسى تۈزۈش، تەشۋىقات تاختىسى ئىشلەش، تەشۋىقات ۋەرەقى تارقىتىش ئارقىلىق دېھقانلارغا پەرۋىش ۋە ھاشارات زىيىنىنىڭ ئالدىنى ئېلىش تېخنىكىسىنى تەشۋىق قىلدى. يېزا – بازار(مەيدان)لاردا رەھبەرلىك گۇرۇپپىسى قۇرۇپ، ئادەم كۈچى، ماددىي كۈچنى ماسلاشتۇرۇپ، ئالدىنى ئېلىش ۋاقتىنى بىر تۇتاش تەشكىللەپ، كېسەل ۋە ھاشارات زىيىنىنىڭ ئالدىنى ئېلىش خىزمىتىنى پۇختا ئىشلىدى. تېخنىكلارنى پارنىك، ئېتىزلاردىكى كېسەل ۋە ھاشارات زىيىنىنىڭ ئالدىنى ئېلىش خىزمىتىگە تېخنىكىلىق يېتەكچىلىك قىلىشقا تەشكىللەپ، پارنىكلارغا رەت نومۇرى ۋە ئارخىپ تۇرغۇزۇپ، ئالدىنى ئېلىش خىزمىتىنىڭ جايىغا ئەمەلىيلىشىشىگە كاپالەتلىك قىلدى.
</S>
</TEXT>
/BODY
/DOC