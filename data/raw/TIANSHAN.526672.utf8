<DOC>
<DOCID>TIANSHAN.526672</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-06-03 17:23:34</DATE>
</HEADER>
<BODY>
<HEADLINE>
<S ID=29589>
ئىسلاھات ئارقىلىق جەمئىيەتنىڭ ھاياتىي كۈچىنى ئۇرغۇتايلى
</S>
</HEADLINE>
<TEXT>
<S ID=29590>
   لى جىڭبۇ
</S>
<S ID=29591>
 يىل ئاپتونوم رايونىمىز ھۆكۈمەت سېتىۋېلىش مۇلازىمەت سىناق نۇقتىلىرى ئاساسىدا، سەككىز ۋىلايەت، ئوبلاست، شەھەر ۋە ئاپتونوم رايونغا بىۋاسىتە قاراشلىق ئورگانلار خىزمىتى كومىتېتى، ئەدلىيە نازارىتى قاتارلىق 46 ئورۇننى 2016 – يىلى ئاپتونوم رايوننىڭ ھۆكۈمەت سېتىۋېلىش مۇلازىمىتىنى نۇقتىدا سىناق قىلىدىغان ئورۇن ۋە رايون قىلدى.
</S>
<S ID=29592>
   ئۇزاقتىن بۇيان ھۆكۈمەت جامائەت بايلىقىنى تەقسىملەش سەۋىيەسىنى ئۆستۈرۈش جەھەتتە مۇھىم رول ئويناپ كەلدى. ئىلگىرى جامائەت مۇلازىمىتىنى ھۆكۈمەت كۆتۈرە ئېلىۋالاتتى، بۇنىڭغا ئادەتلىنىپ قالغان بەزى كىشىلەر جامائەت مۇلازىمىتىنىڭ بازارلىشىشقا يۈزلىنىپ، كۆپرەك پۇل خەجلەپ سېلىشىدىن، سۈپەتكىمۇ كاپالەتلىك قىلغىلى بولماسلىقىدىن قورققان ئىدى. ئەمەلىيەتتە، ھۆكۈمەت سېتىۋېلىش جامائەت مۇلازىمىتى ئاپتونوم رايونىمىزدا يېڭى شەيئى ئەمەس. بۇلتۇر يىپەك يولى ئىقتىساد بەلبېغى يادرولۇق رايون پىلانى تۈزۈلدى، مەدەنىيەت جەھەتتە ئەلگە نەپ يەتكۈزىدىغان ئويۇنلار قويۇلدى، جۇڭگو – ئاسىيا – ياۋروپا يەرمەنكە مەيدانى ئىشقا كىرىشتۈرۈلدى. بۇلار ئاپتونوم رايونلۇق تەرەققىيات ۋە ئىسلاھات كومىتېتى، مەدەنىيەت نازارىتى، شىنجاڭ خەلقئارا كۆرگەزمە ئىشلىرى ئىدارىسى يولغا قويغان ھۆكۈمەت سېتىۋېلىش مۇلازىمەت سىناق نۇقتىلىرى تۈرلىرىدۇر.
</S>
<S ID=29593>
   جامائەت مۇلازىمىتى مەيلى كىمنىڭ مۇلازىمەت بىلەن تەمىنلىشىدىن قەتئىينەزەر، مۇھىمى ياخشى مۇلازىمەت بىلەن تەمىنلەشتۇر. ئۇزاقتىن بۇيان جامائەت مۇلازىمىتى ئاپتونوم رايونىمىزنىڭ ئىقتىسادىي، ئىجتىمائىي تەرەققىياتىدا نىسبەتەن ئاجىز ھالقا بولۇپ، بەزى ساھەلەردە جامائەت مۇلازىمىتى مەھسۇلاتلىرى كەمچىل، سۈپەت ۋە ئۈنۈمىمۇ يۇقىرى بولماي كەلگەن. كۈنسېرى مۇرەككەپلىشىۋاتقان ئىجتىمائىي تەرەققىيات ۋەزىيىتىدە، نوقۇل ھۆكۈمەتنىڭلا كۈچىگە تايىنىۋېلىنسا، باشقۇرۇش جەھەتتىكى ئەھۋال بارغانسېرى يامانلىشىشى مۇمكىن. جەمئىيەت كۈچلىرىنىڭ قاتنىشىش قىزغىنلىقىنى ئۇرغۇتۇش، جەمئىيەتنىڭ ھاياتىي كۈچىدىكى توساقنى ئېچىش، جەمئىيەت ئەزالىرىنى جەمئىيەت باشقۇرۇشقا قاتنىشىشقا جەلپ قىلىش، جەمئىيەتتىن ئىبارەت بۇ قۇدرەتلىك كۈچكە تولۇق تايىنىش جامائەت مۇلازىمىتى مەھسۇلاتلىرىنى كۆپەيتىشكە، پۇقرالارنىڭ كۆپ خىللىشىۋاتقان ئېھتىياجىنى قاندۇرۇشقا، جامائەت مۇلازىمىتىدىن نەپ ئالىدىغانلارنى كۆپەيتىشكە، جامائەت مۇلازىمىتىنىڭ سۈپىتىنى ئۆستۈرۈشكە پايدىلىق ئىكەنلىكىنى جەزمەن ئېتىراپ قىلىشىمىز كېرەك.
</S>
<S ID=29594>
   ئەمەلىيەتتە، جامائەت مۇلازىمىتىنى سېتىۋېلىشنى ھۆكۈمەت باشقۇرمايدۇ دېگەنلىك ئەمەس. ھۆكۈمەت سېتىۋېلىش ئارقىلىق ئىجتىمائىي كۈچلەر بىلەن توختام ئىمزالاپ، ئۇلارنى رىقابەتلىشىشكە يېتەكلەيدۇ، بۇنىڭدا ھۆكۈمەت نوقۇل مەبلەغ چىقارغۇچىغا، نازارەت قىلىپ باشقۇرغۇچىغا ئايلىنىپ، جامائەت مۇلازىمىتىنى تېخىمۇ تەڭپۇڭلاشتۇرىدۇ، تېخىمۇ سۈپەتلىك قىلىدۇ. بۇ مەيلى نەزەرىيە جەھەتتىن بولسۇن ياكى ئەمەلىيەتتە بولسۇن تەرەققىي تاپقان دۆلەت ۋە رايونلاردا ئىسپاتلانغان. ئالايلۇق، ياشانغاندا كۈتۈنۈش مەسىلىسى كۈنسېرى گەۋدىلىنىۋاتىدۇ، ئىجتىمائىي كۈچلەر تېخىمۇ كۆپ قوللاۋاتىدۇ؛ ھېيت، بايراملارنى تەبرىكلەش پائالىيەتلىرى بازارغا تاپشۇرۇلۇۋاتىدۇ، جەمئىيەتنى مەدەنىيەت پائالىيەتلىرىنى ئۇيۇشتۇرۇشقا ئۈندەش، ئاممىنى ئاساسىي رول ئالدۇرۇش دەل مەدەنىيەت تۈزۈلمىسى ئىسلاھاتىنى چوڭقۇرلاشتۇرۇشتىكى دادىل سىناق بولۇپ، ‹‹ئىجتىمائىي مەدەنىيەتنى جەمئىيەت ئۇيۇشتۇرۇش››تىن ئىبارەت يېڭى يول ئۈستىدە ئىزدىنىلدى... ئىجتىمائىي رېئاللىقتىن قارىغاندا، ‹‹باشقۇرۇشقا تېگىشلىك ئىشلارنى باشقۇرۇش›› ئىسلاھاتتىكى ئاساسىي تونۇشقا ئايلاندى. شۇنداق بولغان ئىكەن، ھۆكۈمەتنىڭ ھەممىنى ئۈستىگە ئېلىۋېلىشىدىن ئۈمىد كۈتمەسلىك كېرەك. بۇ ئىسلاھاتلاردىكى پايدىلىق سىناقلار جەمئىيەت كۈچلىرىنى تەرەققىي قىلدۇرۇشنىڭ مۇھىملىقى ۋە زۆرۈرلۈكىنى گەۋدىلەندۈرۈپ بەرمەكتە.
</S>
<S ID=29595>
  ھازىر ئاپتونوم رايونىمىزنىڭ ھۆكۈمەت سېتىۋېلىش مۇلازىمىتى ئىسلاھاتى تېز ئىلگىرى سۈرۈلۈۋاتىدۇ، جەمئىيەتنىڭ ھاياتىي كۈچى ئۇرغۇتۇلۇۋاتىدۇ، ئالدى بىلەن جەمئىيەتنىڭ كۈچىگە ئىشىنىپ، تېخىمۇ كۆپ ئىجتىمائىي تەشكىلاتلارنى بۇ بوشلۇقتا رول ئويناتقۇزۇش كېرەك. جەمئىيەتنىڭ باشقۇرۇشى ۋە جامائەتنىڭ مۇلازىمىتىدە يالغۇز ھۆكۈمەتنىڭ كۈچىگىلا تايىنىۋېلىش كۇپايە قىلمايدۇ، بۇنىڭدا جەزمەن تۈرلۈك ئىجتىمائىي سۇبيېكتلارنىڭ رولىنى تولۇق جارى قىلدۇرۇش كېرەك.
</S>
<S ID=29596>
    ھازىرقى شىنجاڭ ئۇچقاندەك تېز مېڭىۋاتقان پويىزغا ئوخشايدۇ. ‹‹شىنجاڭ سۈرئىتى››نى ئەمەلىيەتتە كۆرسىتىشتە ھۆكۈمەتتىن ئىبارەت بۇ ‹‹پاراۋۇز››نىڭ قۇدرەتلىك موتورىغا تايىنىۋېلىشقا بولمايدۇ، يەنە كەڭ ئىجتىمائىي كۈچلەرگە ۋەكىللىك قىلىدىغان ‹‹ۋاگون››لارنىڭ تەڭ قەدەمدە مېڭىشىغا ھەم قوزغىلىشتىن ئىلگىرىكى ئېنېرگىيەسىگىمۇ تايىنىش كېرەك. ھۆكۈمەت يالغۇز جامائەت مۇلازىمىتىنى سېتىۋېلىپلا قالماستىن، يەنە نۇرغۇن ساھەلەردە ئىسلاھاتنىڭ ئەسلىي ھەرىكەتلەندۈرگۈچ كۈچى ئارقىلىق ئوخشىمىغان ئىجتىمائىي كۈچلەرنىڭ ئاكتىپلىقى ۋە ئىجادچانلىقىنى ئۇرغۇتۇپ، شىنجاڭدىن ئىبارەت بۇ پويىزنىڭ تېخىمۇ تېز، تېخىمۇ مۇقىم، تېخىمۇ يىراققا مېڭىشىغا تۈرتكە بولىدۇ.
</S>
<S ID=29597>
‏
</S>
</TEXT>
/BODY
/DOC