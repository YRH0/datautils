<DOC>
<DOCID>TIANSHAN.486277</DOCID>
<HEADER>
<CLASS>خەلقئارا</CLASS>
<DATE>2016-01-08 16:54:42</DATE>
</HEADER>
<BODY>
<HEADLINE>
<S ID=2036>
ئىران سۆزلىشىش سىگنالى تارقاتتى
</S>
</HEADLINE>
<TEXT>
<S ID=2037>
رايون مۇناسىۋىتىنىڭ جىددىيلىشىشىنى خالىمايدىغانلىقىنى بىلدۈردى
</S>
<S ID=2038>
　　ئىران دىپلوماتىيە مىنىستىرى مۇھەممەد زەلىف 6-يانۋار ئىراننىڭ رايون مۇناسىۋىتىنىڭ جىددىيلىشىشىنى خالىمايدىغانلىقىنى، «قوشنىلىرى» بىلەن سۆزلىشىشنى خالايدىغانلىقىنى بىلدۈردى.
</S>
<S ID=2039>
　　زەلىف ئىران پايتەختى تېھراندا ئاخبارات ئېلان قىلىش يىغىنى ئاچتى، ئىراق دىپلوماتىيە مىنىستىرى ئىبراھىم جافارى يىغىنغا قاتناشتى.
</S>
<S ID=2040>
　　زەلىف سۆزىدە، ئىران تۇرۇۋاتقان رايوندىكى دۆلەتلەر ئىتتىپاقلىشىپ ھەمكارلىشىشى كېرەك، بولۇپمۇ تېررورېزىمنىڭ تەھدىتىگە زەربە بېرىشتە.
</S>
<S ID=2041>
ئىران بۇ خىل دېپلوماتىيە تىرىشچانلىقىنى قانات يايدۇرىۋاتىدۇ، بىراق سەئۇدىي ئەرەبىستاننىڭ چەتكە قېقىشىغا ئۇچرىدى، دېدى.
</S>
<S ID=2042>
　　ئۇ مۇنداق دېدى: «ئۆتكەن ئىككى يېرىم يىلدىن بۇيان، سەئۇدىي ئەرەبىستان ئىزچىل ئىران دىپلوماتىيەسىنى چەتكە قېقىۋاتىدۇ...
</S>
<S ID=2043>
سەئۇدىي ئەرەبىستان تىرىشچانلىقىمىزنى چەكلەۋاتىدۇ.
</S>
<S ID=2044>
يامان بولغىنى، ئۇلار (ئىران تۈزگەن) يادرو كېلىشىمىگە قارشى تۇرۇۋاتىدۇ.»
</S>
<S ID=2045>
　　«جىددىي مۇناسىۋەت پەيدا قىلىدىغان قىلمىشلار توختىتىلىشى كېرەك، بىز ئىتتىپاقلىققا موھتاج، ئاشۇ ئىناقسىزلىق قىلغۇچىلارنى توسۇش كېرەك»، دېدى، زەلىف.
</S>
<S ID=2046>
　　ئۇ تاراتقۇ مۇخبىرلىرىغا: «ئىران مۇناسىۋەتنى جىددىيلەشتۈرۈشنى ئەزەلدىن ئويلاپ باقمىغان، ھەمتۈرتكىلىك ۋى سۆزلىشىش سىياسىتىنى قوللىنىپ كېلىۋاتىدۇ»، دېدى.
</S>
<S ID=2047>
ئۇ يېقىندا يۈز بەرگەن ئىراندىكى سەئۇدىي ئەلچىخانىسىنىڭ ھۇجۇمغا ئۇچرىغانلىق ۋەقەسىگە قارىتا ئەپسۇسلىنىدىغانلىقىنى بىلدۈرۈپ، ئىراننىڭ خەلقئارا شەرتنامىلەرگە ئەمەل قىلىپ، جىنايەتچىلەرنى قاتتىق جازالايدىغانلىقىنى بىلدۈردى: «بارلىق ئىران ئەمەلدارلىرى بۇ ۋەقەنى ئەيىپلەيدۇ».
</S>
<S ID=2048>
　　ئىراق دېپلوماتىيە مىنىستىرى جافارى، ئىراقنىڭ ئىران بىلەن سەئۇدىي ئوتتۇرىسىدىكى ماجرانى كېلىشتۈرۈشنى خالايدىغانلىقىنى، سەئۇدىينىڭ رايون مۇناسىۋىتىنى جىددىيلەشتۈرۈۋاتقانلىقىنى، ئىراننىڭ جىددىيلىكنى پەسەيتىشكە ئۇرۇنىۋاتقانلىقىنى ئېيتتى.
</S>
<S ID=2049>
　　«بىر قىسىم ئەرەب دۆلەتلىرىنىڭ دىپلوماتىيە مىنىستىرلىقى بىلەن سۆزلەشتىم، دۈشمەنلەرنىڭ پۈتۈن رايوننى بىر مەيدان يەڭگۈچى بولمايدىغان ئۇرۇشقا سۆرەپ كىرىشىدىن ساقلىنىش ئۈچۈن، ۋەقەنىڭ (سەلبىي) تەسىرىنى ئازايتىش كېرەك،» دېدى جافارى.
</S>
</TEXT>
/BODY
/DOC