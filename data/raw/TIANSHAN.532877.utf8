<DOC>
<DOCID>TIANSHAN.532877</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-05 11:28:42</DATE>
</HEADER>
<BODY>
<HEADLINE>
<S ID=32025>
چەرچەن ناھىيەسى بۇ يىل چىلانچىلىق تەرەققىياتىغا 10 مىليون يۈەندىن ئارتۇق مەبلەغ ئاجراتتى
</S>
</HEADLINE>
<TEXT>
<S ID=32026>
        ئىختىيارىي مۇخبىرىمىز ياسىنجان رەھمىتۇللا خەۋىرى: چەرچەن ناھىيەسى 2014- ۋە 2015 –يىلى ئۇدا ئىككى يىل «چىلانچىلىقنى باشقۇرۇش يىلى» پائالىيەتلىرىنى قانات يايدۇرۇپ، ناھىيەنىڭ چىلانچىلىق كەسپىنى كۆلەملەشتۈرۈش قەدىمىنى تېزلەتتى. 2014 –يىلى ناھىيە مالىيەسىدىن 10 مىليون يۈەن، 2015 –يىلى ناھىيە مالىيەسىدىن 15 مىليون يۈەن ئاجرىتىپ، چىلانچىلىق تەرەققىياتىنى ئىلگىرى سۈردى. 2015–يىلنىڭ ئاخىرىغىچە، چەرچەن ناھىيەسىنىڭ چىلان كۆلىمى 186 مىڭ موغا، چىلان مەھسۇلات مىقدارى 32 مىڭ توننىغا يەتتى. چىلانچىلىقنىڭ ئىقتىسادىي ئۈنۈمى 485 مىليون يۈەنگە، دېھقانلارنىڭ چىلانچىلىقتىن قىلغان ئوتتۇرىچە كىرىمى 6133 يۈەنگە يېتىپ، دېھقانلارنىڭ يىللىق ساپ كىرىمىنىڭ %60 ىنى ئىگىلىدى. چەرچەن ناھىيەسى ھازىرغىچە دېھقانلارغا 13 مىليون 120 مىڭ يۈەن چىلانچىلىق مۇكاپات تولۇقلىمىسى نەقلەشتۈردى. چەرچەن ناھىيەسى بۇ يىلمۇ چىلانچىلىق تەرەققىياتىغا 10 مىليون يۈەندىن ئارتۇق مەبلەغ ئاجراتتى.
</S>
<S ID=32027>
  
</S>
</TEXT>
/BODY
/DOC