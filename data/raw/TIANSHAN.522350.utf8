<DOC>
<DOCID>TIANSHAN.522350</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-10 16:38:36</DATE>
</HEADER>
<BODY>
<HEADLINE>
<S ID=27680>
پىچاندا ماھارەت ئىگىلىگەن ئاياللار بېيىش باشلامچىلىرىغا ئايلاندى
</S>
</HEADLINE>
<TEXT>
<S ID=27681>
    مىجىت ئىبراھىم خەۋەر قىلىدۇ: پىچان ناھىيەسىدىكى دېھقان ئاياللار يېقىنقى يىللاردىن بۇيان، ئەسقاتىدىغان تېخنىكىلار بىلەن قوراللىنىپ، ئائىلە كىرىمىنى ئاشۇرۇش يولىغا ماڭدى.
</S>
<S ID=27682>
   ناھىيەلىك ئاياللار بىرلەشمىسى بۇلتۇر يىل بېشىدىن باشلاپ ئاياللارنى پەن – تېخنىكىغا ئائىت كىتابلارنى ئوقۇشقا، ئۆز كۈچىگە تايىنىپ ئىگىلىك تىكلەشكە يېتەكلەپ، 36 مىڭ 451 ئايالنى ‹‹ئۈچنى ئۆگىنىش، ئۈچتە بەسلىشىش›› پائالىيىتىگە قاتنىشىشقا تەشكىللەپ، تېخنىكا ئىگىلەش، تۆھپە قوشۇشتا ‹‹بەيگە››گە سالدى. تۇرپان شەھەرلىك ۋە پىچان ناھىيەلىك تېخنىكا كېڭەيتىش مەركىزىدىن مۇتەخەسسىس، تېخنىكلارنى دەرس ئۆتۈشكە تەكلىپ قىلىپ، ئاياللارنى ئەسلىھەلىك يېزا ئىگىلىكى، باقمىچىلىق، قوغۇن – تاۋۇز پەرۋىشى بىلىملىرى بويىچە تەربىيەلىدى. نەتىجىدە، 12 مىڭ 789 ئايال بىر خىل تېخنىكا، 21 مىڭ 432 ئايال ئىككى خىلدىن ئارتۇق تېخنىكا ئىگىلەپ بازارغا يۈزلەندى. ناھىيەلىك ئاياللار بىرلەشمىسى ئائىلىسىدە قىيىنچىلىقى بار ئائىلە ئاياللىرىغا كېپىل بولۇپ بانكىدىن ئۆسۈمسىز قەرز پۇل ئېلىپ بېرىپ، ئۇلارنى قوشۇمچە كەسىپ بىلەن شۇغۇللىنىشقا يېتەكلىدى. بۇنىڭ تۈرتكىسىدە ھازىر ناھىيە بويىچە 7123 ئايال باقمىچىلىق بىلەن، 22 مىڭ 678 ئايال ئىلمىي تېرىقچىلىق بىلەن، 432 ئايال كەشتىچىلىك بىلەن شۇغۇللىنىپ كىرىمىنى كۆپەيتتى.
</S>
<S ID=27683>
‏
</S>
</TEXT>
/BODY
/DOC