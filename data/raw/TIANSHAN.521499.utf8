<DOC>
<DOCID>TIANSHAN.521499</DOCID>
<HEADER>
<CLASS>شىنجاڭ</CLASS>
<DATE>2016-05-06 12:15:12</DATE>
</HEADER>
<BODY>
<HEADLINE>
<S ID=27272>
جۇڭگو شىنجاڭ مەدەنىيەت ئالماشتۇرۇش ئۆمىكى ئاۋسترالىيەدىكى ھەرساھە بىلەن پىكىر ئالماشتۇردى
</S>
</HEADLINE>
<TEXT>
<S ID=27273>
   جۇڭگو شىنجاڭ مەدەنىيەت ئالماشتۇرۇش ئۆمىكى يېقىندا ئاۋسترالىيەنىڭ دىپلوماتىيە، سودا مىنىستىرلىقىنىڭ ئەمەلدارلىرى، ئاقىللار ئامبىرى، تاراتقۇ مۇخبىرلىرى قاتارلىق ساھەدىكىلەر بىلەن بىر نەچچە مەيدان پىكىر ئالماشتۇرۇش پائالىيىتى ئۆتكۈزۈپ، يېقىنقى يىللاردىن بۇيانقى شىنجاڭ ئۇيغۇر ئاپتونوم رايونىنىڭ ئىقتىسادىي ۋە ئىجتىمائىي تەرەققىيات ئەھۋالى، شۇنىڭدەك ئىقتىساد – سودا ھەمكارلىقى، شىنجاڭدىكى ئاز سانلىق مىللەتلەرنىڭ ھوقۇق – مەنپەئىتىنى قوغداش، دىن سىياسىتى، تېررورلۇققا زەربە بېرىش قاتارلىق جەھەتلەردىكى تەدبىرلىرىنى تونۇشتۇردى.
</S>
<S ID=27274>
   جۇڭگو گوۋۇيۈەن ئاخبارات ئىشخانىسى تەشكىللىگەن جۇڭگو شىنجاڭ مەدەنىيەت ئالماشتۇرۇش ئۆمىكى ئالدى بىلەن ئاۋسترالىيە دىپلوماتىيە، سودا مىنىستىرلىقىنىڭ ئەمەلدارلىرى بىلەن كۆرۈشتى، ئاۋسترالىيە تەرەپ شىنجاڭنىڭ ‹‹بىر بەلباغ، بىر يول›› قۇرۇلۇشىدىكى ئورنى ۋە رولى، جۇڭگو ئاسىيا – ياۋروپا كۆرگەزمىسى قاتارلىق سۇپىلاردىن پايدىلىنىپ ئاۋسترالىيە بىلەن شىنجاڭنىڭ ئىقتىساد – سودا ھەمكارلىقىنى كۈچەيتكەنلىكىگە ئىنتايىن قىزىقتى.
</S>
<S ID=27275>
   مەدەنىيەت ئالماشتۇرۇش ئۆمىكىنىڭ ئەزالىرى ئاۋسترالىيە خەلقئارا مەسىلىلىرىنى تەتقىق قىلىش يۇرتىدا پىكىر ئالماشتۇرغاندا بىر قاتار سانلىق مەلۇمات ۋە پاكىتلار بىلەن ئاۋسترالىيە تەرەپكە شىنجاڭ ئۇيغۇر ئاپتونوم رايونى قۇرۇلغان 60 نەچچە يىلدىن بۇيانقى قۇرۇلۇش نەتىجىلىرىنى تونۇشتۇردى.
</S>
<S ID=27276>
   مەدەنىيەت ئالماشتۇرۇش ئۆمىكىنىڭ باشلىقى، جۇڭگو ئىجتىمائىي پەنلەر ئاكادېمىيەسى جۇڭگو چېگرا تەتقىقات ئورنىنىڭ باشلىقى شىڭ گۇاڭچېڭ ئاۋسترالىيە تەرەپ كۆڭۈل بۆلۈۋاتقان تېررورلۇققا قارشى تۇرۇش مەسىلىسى توغرىسىدا توختالغاندا: جۇڭگو ھۆكۈمىتى ئىچكى جەھەتتىن چېگرا باشقۇرۇشنى كۈچەيتتى، سىرتقا قارىتا خەلقئارا جەمئىيەت بىلەن تېررورلۇققا قارشى تۇرۇش ھەمكارلىقىنى كۈچەيتتى، چۈنكى تېررورلۇق شىنجاڭ خەلقى، جۇڭگو خەلقىنىڭ دۈشمىنى بولۇپلا قالماستىن، پۈتۈن ئىنسانىيەتنىڭمۇ ئورتاق دۈشمىنى، دېدى.
</S>
<S ID=27277>
   جۇڭگونىڭ ئاۋسترالىيەدىكى باش ئەلچىخانىسىنىڭ ۋاقىتلىق ۋاكالەتچىسى سەي ۋېي مۇنداق دېدى: بۇ قېتىم جۇڭگو شىنجاڭ مەدەنىيەت ئالماشتۇرۇش ئۆمىكى ئاۋسترالىيەدە زىيارەتتە بولۇپ ئاۋسترالىيە ھۆكۈمىتى، ئالىملىرى، تاراتقۇ ساھەسىدىكىلەر بىلەن ئۇچرىشىپ، جۇڭگو شىنجاڭنىڭ تەرەققىيات ئەھۋالىنى تونۇشتۇردى. ئىشىنىمەنكى، بۇ ئاۋسترالىيەدىكى ھەر ساھەلەرنىڭ شىنجاڭنى چۈشىنىشىگە پايدىلىق.
</S>
<S ID=27278>
شىنخۇا ئاگېنتلىقى
</S>
<S ID=27279>
‏
</S>
</TEXT>
/BODY
/DOC