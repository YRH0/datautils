<DOC>
<DOCID>TIANSHAN.504141</DOCID>
<HEADER>
<CLASS>خەلقئارا</CLASS>
<DATE>2016-03-02 13:00:41</DATE>
</HEADER>
<BODY>
<HEADLINE>
<S ID=17356>
‹‹فوربېس›› 2016-يىللىق دۇنيا بايلار تەرتىپىنى ئېلان قىلدى
</S>
</HEADLINE>
<TEXT>
<S ID=17357>
    ‹‹فوربېس›› ژۇرنىلى 2016-يىلى 1-مارت، ئەڭ يېڭى بىر باسقۇچلۇق دۇنيا بايلار تەرتىپىنى ئېلان قىلدى، گەرچە، بىل گايتسنىڭ شەخسىي بايلىقى بۇلتۇرقىدىن 4 مىليارد 200 مىليون دوللار ئازىيىپ كەتكەن بولسىمۇ، ئەمما ئۇ بۇ قېتىم 75 مىليارد دوللارلىق شەخسىي بايلىقى بىلەن يەنىلا تەرتىپنىڭ ئەڭ ئالدىغا تىزىلغان.
</S>
<S ID=17358>
بۇنىڭدىن باشقا، جۇڭگو چوڭ قۇرۇقلۇقىدىكى 251 نەپەر باي بۇ تەرتىپتىن ئورۇن ئالغان، سان جەھەتتە 2-ئورۇندا تۇرىدۇ.
</S>
<S ID=17359>
    تەرتىپ بويىچە، ئامېرىكا يەنىلا دۇنيادىكى مىليادىرلار ئەڭ كۆپ دۆلەت بولۇپ، 1810 نەپەر باي ئىچىدە 580 نەپىرى ئامېرىكىلىق.
</S>
<S ID=17360>
مىليادىرلارنىڭ كۆپلۈكى جەھەتتە جۇڭگو چوڭ قۇرۇقلۇقى 2-ئورۇندا تۇرىدىغان بولۇپ، جەمئىي 251 كىشى بار؛ گېرمانىيەدىن 120 كىشى، ھىندىستاندىن 84 كىشى، رۇسىيەدىن 77 كىشى بۇ تەرتىپتىن ئورۇن ئالغان بولۇپ، بۇلتۇرقىدىن 11 كىشى ئازىيىپ كەتكەن.
</S>
<S ID=17361>
جۇڭگونىڭ شياڭگاڭدىن 69 كىشى، ئەنگلىيەدىن 50 كىشى، ئىتالىيەدىن 43 كىشى، فىرانسىيەدىن 39 كىشى، كانادادىن 33 كىشى، شىۋېيتسارىيەدىن 32 كىشى، بىرازىلىيەدىن 23 كىشى بۇ تەرتىپتىن ئورۇن ئالغان.
</S>
<S ID=17362>
    ناۋادا 2016-يىللىق دۇنيانىڭ يېڭى تەرتىپىدىكى بايلار بويىچە ھېسابلىغاندا، جۇڭگو 1-ئورۇندا تۇرىدىغان بولۇپ، 70 كىشى بار، ئامېرىكىدىن 33 كىشى، ھىندىستاندىن 8 كىشى بار.
</S>
<S ID=17363>
    2016-يىللىق ‹‹فوربېس›› دۇنيا بايلار تەرتىپىدىكى بايلارنىڭ ئوتتۇرىچە مۈلكى ئازراق چۈشكەن، مىليادىرلارنىڭ سانىمۇ ئازراق ئازايغان، بۇ 2009-يىلىدىن بۇيان تۇنجى قېتىم بۇنداق ئەھۋالنىڭ كۆرۈلۈشى ھېسابلىنىكەن.
</S>
<S ID=17364>
1810 نەپەر بايلار تەرتىپىدىكى كىشىنىڭ سانى بۇلتۇرقىدىن 16 نەپەر ئازايغان، ئومۇمىي بايلىقى 6 تىرىليون 480 مىليارد ئامېرىكا دوللىرى بولۇپ، 57 مىليارد دوللار ئازىيىپ كەتكەن.
</S>
<S ID=17365>
بايلارنىڭ ئوتتۇرىچە بايلىقىنىڭ تۆۋەنلىشىنىڭ سەۋەبى پاي بازىرىنىڭ مۇقىمسىزلىقى، نېفىت باھاسىنىڭ تۆۋەنلىشى، ئامېرىكا دوللىرىنىڭ كۈچىيىشى قاتارلىقلاردىن ئىبارەت.
</S>
<S ID=17366>
    1810 نەپەر بايلار ئىچىدە 190 نەپەر ئايال باي بار بولۇپ، بۇنىڭ ئىچىدە فىرانسىيەلىك 1-ئايال باي، گىرىم بۇيۇملىرى ماگناتى لىلىيان بېتتېنكورت 36 مىليارد دوللارلىق بايلىقى بىلەن بۇ تەرتىپتە 11-ئورۇندا تۇرغان.
</S>
<S ID=17367>
    بۇ يىلىقى دۇنيا بايلار تەرىپىدە ئامېرىكا ‹‹مىكروسوفت›› شىركىتىنىڭ بەرپاچىسى بىل گايتستىن باشقا، ئىسپانىيەدىكى ‹‹زارا››نىڭ بەرپاچىسى ئامانسىيو ئورتېگانىڭ شەخسىي بايلىقى 67 مىليارد دوللار بولغان؛ دۇنياغا داڭلىق مەبلەغ سالغۇچى ۋاررېن باففېت 60 مىليارد 8 مىليون بايلىقى بىلەن 3-ئورۇنغا تىزىلغان.
</S>
<S ID=17368>
ئامېرىكا ‹‹Facebook››نىڭ بەرپاچىسى مارك زاكېربېرگ بۇلتۇرقى 16-ئورۇندىن 6-ئورۇنغا كۆتۈرۈلگەن، شەخسىي بايلىقىمۇ 33 مىليارد 400 مىليون دوللاردىن 44 مىليارد 600 مىليون دوللارغا كۆپەيگەن.
</S>
<S ID=17369>
ئەڭ ياش باي نورۋېگىيەلىك 19 ياشلىق ئالېكساندىر ئاندرېسېن بولۇپ، شەخسىي بايلىقى 1 مىليارد 200 مىليون دوللارغا يەتكەن.
</S>
<S ID=17370>
ترامپنىڭ شەخسىي بايلىقى 4 مىليارد 500 مىليون دوللار بولۇپ، 324-ئورۇنغا تىزىلغان.
</S>
</TEXT>
/BODY
/DOC