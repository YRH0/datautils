<DOC>
<DOCID>TIANSHAN.535193</DOCID>
<HEADER>
<CLASS>شىنجاڭ</CLASS>
<DATE>2016-07-18 11:56:44</DATE>
</HEADER>
<BODY>
<HEADLINE>
<S ID=33556>
«تەبەسسۇم ھەرىكىتى» شىنجاڭدىكى 100 نەپەر توشقان كالپۇك بالىنى ھەقسىز ئوپېراتسىيە قىلىدۇ
</S>
</HEADLINE>
<TEXT>
<S ID=33557>
   شىنجاڭ تېببىي ئۇنىۋېرسىتېتى قارىمىقىدىكى 5-دوختۇرخانا 17-ئاۋغۇستتىن 22-ئاۋغۇستقىچە جۇڭگو «تەبەسسۇم ھەرىكىتى» فوند جەمئىيىتى بىلەن 5-قېتىملىق «تەبەسسۇم ھەرىكىتى»نى قانات يايدۇرۇپ، شىنجاڭدىكى يۈز نەپەر نامرات توشقان كالپۇك بالىغا شەكىل تۈزەش ئوپېراتسىيەسى ۋە ئالاقىدار داۋالاش ئېلىپ بارىدۇ، تەكشۈرۈش خىزمىتى پات ئارىدا باشلىنىدۇ.
</S>
<S ID=33558>
   «تەبەسسۇم ھەرىكىتى»نىڭ شىنجاڭدىكى بىردىنبىر نۇقتىلىق دوختۇرخانىسى بولغان شىنجاڭ تېببىي ئۇنىۋېرسىتېتى قارىمىقىدىكى 5-دوختۇرخانىنىڭ مۇئاۋىن باشلىقى، «تەبەسسۇم ھەرىكىتى»نىڭ مەسئۇلى جۈرئەت سەمەتنىڭ تونۇشتۇرۇشىچە، بۇ قېتىمقى پائالىيەتتە تۆت ئايلىقتىن چوڭ، ئۈچ ياشتىن كىچىك بولغان، يۈرەك كېسىلى، قان مەنبەلىك كېسەل ۋە ئۆپكە تۇبېركۇليۇز قاتارلىق كېسەللىرى بولمىغان تاڭلىيى يېرىق، توشقان كالپۇك بالىلار داۋالىنىدىغان بولۇپ، نامرات ئائىلىلەر يەرلىكتىكى ئالاقىدار تارماقلاردىن نامراتلىق ياكى تۆۋەن كاپالەتتىن بەھرىمەن بولۇۋاتقانلىق ئىسپاتى كەستۈرۈپ كېلىشى لازىم ئىكەن.
</S>
<S ID=33559>
   بۇ قۇتقۇزۇش-داۋالاش پائالىيىتىدە بالىنىڭ بارلىق داۋالاش خىراجىىتى ھەقسىز بولۇپلا قالماي، يەنە بالا ۋە بىر نەپەر قارىغۇچىسىنىڭ ياتاق-تامىقى ھەم قايتىش يول راسخوتى كۆتۈرىۋېتىلىدىكەن.
</S>
<S ID=33560>
  جۇڭگو «تەبەسسۇم ھەرىكىتى» فوندى 1991-يىلى دوختۇر خەن كەي باشچىلىقىدا قۇرۇلغان بولۇپ، مەخسۇس كالپۇكى، تاڭلىيى يېرىق ياكى يۈز قىسمى مېيىپ، بىراق ئائىلىسىنىڭ دوختۇرغا كۆرسىتىش ئىمكانىيىتى يوق بولغان بالىلارنى ھەقسىز ئوپېراتسىيە قىلىپ داۋالايدۇ. ھازىرغا قەدەر، جېجياڭ، يۈننەن، شىنجاڭ قاتارلىق 30 نەچچە ئۆلكە، رايوندا بۇ پائالىيەت ئېلىپ بېرىلىپ، 30 مىڭغا يېقىن بالا داۋالىنىپ ساقايدى.
</S>
</TEXT>
/BODY
/DOC