<DOC>
<DOCID>TIANSHAN.547419</DOCID>
<HEADER>
<CLASS>شىنجاڭ</CLASS>
<DATE>2016-09-05 16:45:01</DATE>
</HEADER>
<BODY>
<HEADLINE>
<S ID=46861>
جېڭ گوفۇ: شىنجاڭ ھەقىقەتەن گۈزەل ئىكەن
</S>
</HEADLINE>
<TEXT>
<S ID=46862>
مايگۈل ئايتقازى، خې سىجيا
</S>
<S ID=46863>
    گۈيجۇ ئۆلكىلىك ئومۇمىي خەلق چېنىقىش مۇلازىمەت – باشقۇرۇش مەركىزىنىڭ مۇئاۋىن مۇدىرى جېڭ گوفۇ مۇنداق دېدى: گۈيجۇدا ‹‹يۇرتىنىڭ ئەۋزەل شارائىتىغا تايىنىپ جان بېقىش››نىڭ باشقىچە مەنىسى بار.
</S>
<S ID=46864>
ئومۇمىي خەلق چېنىقىش ھەرىكىتىگە ياردەم قىلىپ، تۈرتكە بولۇش ئۈچۈن، گۈيجۇ ئۆلكىسى ساياھەت بىلەن تەنتەربىيەنى ئۆزئارا بىرىكتۈرۈپ، ئېكولوگىيە – تەنتەربىيە باغچىسى تۈرىنى يولغا قويدى.
</S>
<S ID=46865>
گۈيجۇ 2020 – يىلىغىچە 100 ئېكولوگىيە – تەنتەربىيە باغچىسىنى قۇرۇپ چىقماقچى.
</S>
<S ID=46866>
    تونۇشتۇرۇلۇشىچە، گۈيجۇ بۇ يىل 1 – تۈركۈمدىكى 15 تۈرلۈك قۇرۇلۇشنى ئومۇميۈزلۈك باشلىغان، بايلىقى ئەۋزەل، تۈر شارائىتى پېشىپ يېتىلگەن رايونلاردا تەنتەربىيە باغچىسى، چېنىقىش مەيدانى، چېنىقىش پىيادىلەر يولى، دالا پائالىيىتى لاگېرى، تەنتەربىيە ئىستىراھەت بازىسى قاتارلىق كۆپ ئىقتىدارلىق تەنتەربىيە مەيدان – سورۇنلىرىنى شەكىللەندۈرگەن.
</S>
<S ID=46867>
كىشى بېشىغا ئوتتۇرىچە توغرا كېلىدىغان تەنتەربىيە مەيدانلىرىنىڭ كۆلىمىنى ئىككى كىۋادرات مېتىردىن ئاشۇرۇشقا، دائىم چېنىقىشقا قاتنىشىدىغانلارنىڭ سانىنى دائىملىق نوپۇسنىڭ %30ىگە يەتكۈزۈشكە تىرىشىپ، تەنتەربىيە كەسپىنىڭ تەرەققىياتىغا تۈرتكە بولۇپ، تەنتەربىيە ئىستېمالىنى ئىلگىرى سۈرگەن.
</S>
<S ID=46868>
جېڭ گوفۇ مۇنداق دېدى: باغچىلارنىڭ ھەممىسى شەھەر ئاھالىلىرىگە ھەقسىز ئېچىۋېتىلگەنلىكتىن، پۇقرالارنىڭ ئىنكاسى ئىنتايىن ياخشى بولۇۋاتىدۇ.
</S>
<S ID=46869>
    جېڭ گوفۇ يەنە مۇنداق دېدى: شىنجاڭدا ئىنتايىن مول ئېكولوگىيە بايلىقى بار. بىز شىنجاڭدا ئىنتايىن خۇشال تاماشا قىلدۇق، شىنجاڭ ھەقىقەتەن تولىمۇ گۈزەل ئىكەن، تەنتەربىيە بىلەن ساياھەتنى بىرلەشتۈرۈشنىڭ ئىستىقبالى پارلاق ئىكەن.
</S>
<S ID=46870>

</S>
</TEXT>
/BODY
/DOC