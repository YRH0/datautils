<DOC>
<DOCID>TIANSHAN.495357</DOCID>
<HEADER>
<CLASS>مەملىكەت</CLASS>
<DATE>2016-02-02 18:23:56</DATE>
</HEADER>
<BODY>
<HEADLINE>
<S ID=8930>
زىرائەت ئېتىزلىرىدىكى تەمىنات ئىسلاھاتى ئىلگىرى سۈرۈلمەكتە
</S>
</HEADLINE>
<TEXT>
<S ID=8931>
　　تەمىنات ئىسلاھاتى-ئىقتىسادىي تەرەققىياتنىڭ ئۇسۇلىنى ئۆزگەرتىشكە يۆنىلىش كۆرسىتىپ بەردى.
</S>
<S ID=8932>
جېجياڭ ئۆلكىسى نىڭبو شەھىرىنىڭ يېزىلىرىدىكى ئېتىز-ئېرىق باشلىرىدا، ئاددىي دېھقانلاردىن سەرخىل دېھقانلارغا قاراپ ئۆزگىرىۋاتقان تەمىنات ئىسلاھاتى جۇش ئۇرۇپ قانات يايماقتا.
</S>
<S ID=8933>
قەھرىتان قىشتا شىمال شامىلى چىقىۋاتقان بولسىمۇ، لېكىن نىڭبو شەھىرى جياڭبېي رايونى سىچىڭ بازىرى سەنلى كەنتىدىكى ئەقلىي ئىقتىدارلىق كۆكتات پارنىكىغا كىرسىڭىز ئىللىق شامال دىمىقىڭىزغا ئۇرۇلىدۇ.
</S>
<S ID=8934>
ياپيېشىل سۈتلۈك كۆك چېچەك، قارامتۇل قىزىل رەڭلىك قىزىلچا، سۇس يېشىل كەرەپشىلەر ئايلانما باراڭلارغا ئېسىلغان بولۇپ، قاتمۇ-قات ئۆسۈپ كەتتى.
</S>
<S ID=8935>
پارنىك ئىگىسى پاڭ لىمىن مۇخبىرغا مۇنداق دېدى: سىز بۇ كۆكتاتلارنى سەل چاغلاپ قالماڭ، ئۇلارنىڭ باھاسى تۆۋەن ئەمەس، ئۇلار خېلى تېز ئۆسىدۇ، مۇھىت ياخشى بولغاندا، بىر ئايدا بىر پەسىللىك، بىر يىلدا ئون نەچچە پەسىللىك كۆكتاتنى يىغىۋالغىلى بولىدۇ، بازاردا ئادەتتە تۆت، بەش يۈەنگە سېتىلىدىغان كۆكتاتلارنى بىز بەش ھەسسىدىن يۇقىرى باھادا ساتىمىز.
</S>
<S ID=8936>
بىر جىڭىنى 20 يۈەنگە ساتىدىغان كۆكتاتنى قانداق يېتىشتۈرىمىز؟
</S>
<S ID=8937>
بۇنىڭدا ئەلۋەتتە ئەقلىي ئىقتىدارلاشقان تېرىقچىلىققا تايىنىمىز. پۈتكۈل پارنىك بىر زاۋۇتقا ئوخشايدۇ، توپا ئىشلەتمەيمىز، بىر يۈرۈش تىزگىنلەش سىستېمىسى ئارقىلىق، تېمپېراتۇرا، نەملىك، يورۇقلۇق ۋە ئوغۇتنى تىزگىنلەيمىز، ئۆسۈملۈكلەر باشتىن-ئاخىر ئەڭ راھەت مۇھىتتا ئۆسىدۇ.
</S>
<S ID=8938>
بۇ خىل مۇھىتتا يېتىشتۈرۈلگەن كۆكتاتلار ئەلۋەتتە ئەڭ ئېسىل كۆكتاتلار بولىدۇ.
</S>
<S ID=8939>
پاڭ لىمىننىڭ شېرىكى جاۋ بو مۇنداق دېدى: بىزنىڭ بۇ بازىمىزنىڭ تىجارىتىدە يەنىلا ئۆزىگە خاس ئالاھىدىلىك بار، بىز بازاردا توپ سېتىش ئۇسۇلىنى قوللانماستىن، بەلكى بىۋاسىتە تەمىنلەش ئۇسۇلىنى قوللىنىپ، ئىدارە، ئائىلىلىلەرنى تەمىنلەيمىز.
</S>
<S ID=8940>
بىز بۇنى داۋاملىق كېڭەيتىپ، چوڭ ئىدارىلەرنى ئاساس قىلىۋاتىمىز. بىۋاسىتە تەمىنلەش ئوبېيكتىمىزدىن 20 مىڭدىن 30 مىڭغىچە ئورۇن بار.
</S>
<S ID=8941>
بىر مو يەردىكى ئاددىي كۆكتاتلاردىن بىر يىلدا ئون مىڭ يۈەندىن ئارتۇق كىرىم قىلىش ئاسان ئەمەس، لېكىن ئالتە موغىمۇ يەتمەيدىغان بىر كۆكتات پارنىكىدىن بىر يىلدا ئىككى مىليون يۈەندىن ئارتۇق كىرىم قىلىمىز، مو بېشىغا ئوتتۇرىچە 300 مىڭ يۈەندىن ئاشىدۇ.
</S>
<S ID=8942>
جاۋ بو بىلەن پاڭ لىمىن يېڭى تېخنىكا ۋە يېڭى تەپەككۇر بىلەن يېزا ئىگىلىكنىڭ تەمىنات ئىسلاھاتىنى ئەمەلىيەتتىن ئۆتكۈزدى.
</S>
<S ID=8943>
يېزا يەرلىرىدىكى ئىسلاھات قىزىپ كەتتى، نىڭبو شەھىرى جياڭبېي رايونى سىچىڭ بازارلىق پارتكومنىڭ شۇجىسى جاڭ فېييۈ مۇنداق دېدى: ئىلگىرى يەر تېرىغاندا، ياشانغان دېھقانلار ئېتىز باشلىرىدا جاپا چېكىپ ئىشلەيتتى، ھازىر بولسا ياشلار كومپىيۇتېرنىڭ مائۇسى بىلەن يەر تېرىيدىغان بولدى.
</S>
<S ID=8944>
قابىلىيەتلىك كىشىلەر ئارقىلىق يەر تېرىش، سودا-سانائەت دەسمايىسىنى كىرگۈزۈپ يېزىلاردا تىجارەت قىلىش ئارقىلىق، ئۇلارنىڭ تېرىقچىلىق تېخنىكىسى، بازار ئېچىش ئىقتىدارى تېخىمۇ كۈچەيدى، ئۈنۈمى تېخىمۇ ياخشى بولدى.
</S>
<S ID=8945>
جياڭبېي رايونىدىلا ئەمەس، بەلكى پۈتكۈل نىڭبو شەھىرىدىكى ئېتىزلىقلاردا بۇنداق ئەھۋال كۆپ ئۇچرايدۇ.
</S>
<S ID=8946>
نىڭبو شەھىرى بۇلتۇر دۆلەت دەرىجىلىك زامانىۋى يېزا ئىگىلىك ئۈلگە كۆرسىتىش رايونى بولۇپ باھالىنىپ، دېڭىز بويىدىكى تەرەققىي قىلغان جايلارنى زامانىۋى يېزا ئىگىلىك ئەۋرىشكىسى بىلەن تەمىنلىدى دېيىلدى.
</S>
</TEXT>
/BODY
/DOC