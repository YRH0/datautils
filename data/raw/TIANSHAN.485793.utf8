<DOC>
<DOCID>TIANSHAN.485793</DOCID>
<HEADER>
<CLASS>شىنجاڭ</CLASS>
<DATE>2016-01-07 12:01:38</DATE>
</HEADER>
<BODY>
<HEADLINE>
<S ID=1425>
شىنجاڭ ‹‹جىنفېڭ›› پەن–تېخنىكا پاي چەكلىك شىركىتى بۇ يىل 458 شامال گېنېراتورىنى ئالتە قىتئەگە ساتتى
</S>
</HEADLINE>
<TEXT>
<S ID=1426>
    شى شىن خەۋەر قىلىدۇ: ئاپتونوم رايونىمىزدىكى زور بىر تۈركۈم كارخانىلار ‹‹بىر بەلباغ، بىر يول›› ئىستراتېگىيەسىنىڭ تۈرتكىسىدە دۆلەت دەرۋازىسىدىن چىقىپ، داڭلىق ماركا يارىتىپ، جۇڭگونىڭ يۇقىرى تېخنىكىلىق مەھسۇلاتلارنى ئىشلەپچىقىرالايدىغانلىقىنى جاھانغا نامايان قىلدى.
</S>
<S ID=1427>
شىنجاڭ ‹‹جىنفېڭ›› پەن – تېخنىكا پاي چەكلىك شىركىتى 2015 – يىلى 458 شامال گېنېراتورىنى ئالتە قىتئەدىكى 17 دۆلەتكە ساتتى.
</S>
<S ID=1428>
    شىنجاڭ ‹‹جىنفېڭ›› پەن – تېخنىكا پاي چەكلىك شىركىتى مەملىكەت بويىچە شامال ئېلېكتىرى ئۈسكۈنىلىرىنى ياساش كەسپىدىكى باشلامچى كارخانا بولۇپ، ئاساسلىقى شامال گېنېراتورىنى تەتقىق قىلىدۇ ۋە ياسايدۇ.
</S>
<S ID=1429>
بۇ كارخانا 1998 – يىلى قۇرۇلغاندىن بۇيان، پۇختا قەدەم بىلەن تەرەققىي قىلىپ، خەلقئارادا ئالدىنقى قاتاردا تۇرىدىغان شامال گېنېراتورىنى ياسايدىغان ۋە شامال گېنېراتورىنىڭ پۈتۈن لايىھەسى بىلەن تەمىنلەيدىغان كارخانىغا ئايلاندى.
</S>
<S ID=1430>
    يېڭى ئېنېرگىيە كەسپىنى قوللاش سىياسىتى شىنجاڭ ‹‹جىنفېڭ›› پەن – تېخنىكا پاي چەكلىك شىركىتىنى داۋاملىق سىجىل، ساغلام تەرەققىي قىلىدىغان ياخشى مۇھىت بىلەن تەمىنلىدى.
</S>
<S ID=1431>
شىنجاڭ ‹‹جىنفېڭ›› پەن – تېخنىكا پاي چەكلىك شىركىتى 2015 – يىلىنىڭ ئالدىنقى ئۈچ پەسلىدە ساپ پايدىسىنى 2 مىليارد 108 مىليون يۈەنگە يەتكۈزدى.
</S>
<S ID=1432>
ئىقتىسادنىڭ ئومۇميۈزلۈك چېكىنىش بېسىمى كۈچىيىۋاتقان چوڭ مۇھىتتا بۇ شىركەتنىڭ بۇنداق ياخشى نەتىجىنى قولغا كەلتۈرۈشىگە ئاساسلىقى تېخنىكىدا داۋاملىق يېڭىلىق يارىتىش ھەم پائال ‹‹سىرتقا يۈزلىنىش››تىن ئىبارەت بازار ئېچىش ئەندىزىسى سەۋەب بولدى.
</S>
<S ID=1433>
    شىنجاڭ ‹‹جىنفېڭ›› پەن – تېخنىكا پاي چەكلىك شىركىتىنىڭ باش دىرېكتورى ياڭ شۆجۈن مۇنداق دېدى: شىركىتىمىز كۆپ يىلدىن بۇيان خەلقئارالىشىش ئىستراتېگىيەسىنى پائال ئىلگىرى سۈرۈپ، خەلقئارا بازار رىقابىتىگە پائال قاتنىشىپ، كەسىپنى دۇنيادىكى ئالتە قىتئەگە كېڭەيتتى.
</S>
<S ID=1434>
‹‹سىرتقا يۈزلىنىش›› شىنجاڭ ‹‹جىنفېڭ›› پەن – تېخنىكا پاي چەكلىك شىركىتىنىڭ ئۇزاق مەزگىللىك ئىستراتېگىيەسى. شىنجاڭ ‹‹جىنفېڭ›› پەن – تېخنىكا پاي چەكلىك شىركىتى 2008 – يىلى كۇبادا تۇنجى شامال ئېلېكتىر گېنېراتورلار گۇرۇپپسىنى قۇرۇپ، پۈتۈن دۇنيانىڭ پاكىز ئېنېرگىيە تەرەققىياتىنى ئىلگىرى سۈرۈش يولىنى ئاچتى.
</S>
<S ID=1435>
مەيلى يىپەك يولى ئىقتىساد بەلبېغى بولسۇن ياكى 21 – ئەسىردىكى دېڭىز ئۈستى يىپەك يولى بولسۇن، شىنجاڭ ‹‹جىنفېڭ›› پەن – تېخنىكا پاي چەكلىك شىركىتىنىڭ كەسپى داۋاملىق كېڭىيىپ، تەسىرى ‹‹بىر بەلباغ، بىر يول››نى قاپلىدى.
</S>
</TEXT>
/BODY
/DOC