<DOC>
<DOCID>TIANSHAN.574564</DOCID>
<HEADER>
<CLASS>شىنجاڭ</CLASS>
<DATE>2016-12-26 11:06:16</DATE>
</HEADER>
<BODY>
<HEADLINE>
<S ID=67664>
شىنجاڭدا 24 مىليون 48 مىڭ 300 ئادەم(قېتىم) بەش تۈرلۈك ئىجتىمائىي سۇغۇرتىغا قاتناشتى
</S>
</HEADLINE>
<TEXT>
<S ID=67665>
   مۇخبىرنىڭ شىنجاڭ ئۇيغۇر ئاپتونوم رايونلۇق ئادەم كۈچى بايلىقى ۋە ئىجتىمائىي كاپالەت ئىدارىسىدىن ئىگىلىشىچە، بۇ يىل ئاپتونوم رايونىمىز ئىجتىمائىي سۇغۇرتىدا ئاممىغا نەپ يەتكۈزۈش قۇرۇلۇشىنى زور كۈچ بىلەن يۈرگۈزگەن بولۇپ، نويابىرنىڭ ئاخىرىغىچە ئاپتونوم رايونىمىز بويىچە جەمئىي 24 مىليون 48 مىڭ 300 ئادەم(قېتىم) ئاساسىي كۈتۈنۈش، داۋالاش، ئىشسىزلىق، ئىشتا يارىلىنىش، تۇغۇت قاتارلىق بەش تۈرلۈك سۇغۇرتىغا قاتناشقان.
</S>
<S ID=67666>
ئاپتونوم رايونلۇق ئادەم كۈچى بايلىقى ۋە ئىجتىمائىي كاپالەت نازارىتى بۇ يىل ئىقتىسادىي يېڭى نورمال ھالەتكە ئاكتىپ ماسلىشىپ، ئومۇمىي خەلق سۇغۇرتىغا قاتنىشىش پىلانىنى يولغا قويۇشنى تۇتقا قىلىپ، ئىجتىمائىي سۇغۇرتا سىياسىتىنى مۇكەممەللەشتۈرۈپ، ئىجتىمائىي سۇغۇرتا مۇناسىۋىتىنى يۆتكەش، داۋاملاشتۇرۇش تەرتىپىنى قېلىپلاشتۇرۇپ، ئىشتا يارىلىنىش سۇغۇرتىسىنى ‹‹تەڭ يولغا قويۇش پىلانى››نى داۋاملىق يولغا قويۇپ، قۇرۇلۇش قىلىنىۋاتقان تۈرلەردىكى %80تىن ئارتۇق كەسىپكارنىڭ ئىشتا يارىلىنىش سۇغۇرتىسىغا قاتنىشىشىنى ئىشقا ئاشۇرۇپ، ئىجتىمائىي سۇغۇرتىنىڭ قاپلىنىش دائىرىسىنى كېڭەيتتى، ئاپتونوم رايونىمىزدىن بەش تۈرلۈك ئىجتىمائىي سۇغۇرتىغا قاتناشقانلار ئالدىنقى يىلىدىكىدىن 1 مىليون 476 مىڭ 600 ئادەم (قېتىم) كۆپەيدى.
</S>
<S ID=67667>
 
</S>
</TEXT>
/BODY
/DOC