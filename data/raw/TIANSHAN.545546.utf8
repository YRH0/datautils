<DOC>
<DOCID>TIANSHAN.545546</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-08-31 12:03:12</DATE>
</HEADER>
<BODY>
<HEADLINE>
<S ID=44527>
خىزمەت گۇرۇپپىسى دېھقانلارنى ھويلا–ئاران ئىگىلىكى ئارقىلىق بېيىشقا ئىلھاملاندۇردى
</S>
</HEADLINE>
<TEXT>
<S ID=44528>
   رازىيە راھمان خەۋەر قىلىدۇ: ئاپتونوم رايونلۇق ئىقتىساد ۋە ئۇچۇرلاشتۇرۇش كومىتېتىدىن مەكىت ناھىيەسىنىڭ قۇمقۇسار يېزىسىغا ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتىگە چۈشكەن كادىرلار بۇ يىل نامراتلىقتىن قۇتۇلدۇرۇش ئۆتكىلىگە ھۇجۇم قىلىشتا ئىشنى دېھقانلارنىڭ ئۆيى ئەتراپىدىكى بوش يەرلەردىن پايدىلىنىپ، ھويلا – ئاران ئىگىلىكىنى راۋاجلاندۇرۇشنى چىڭ تۇتۇشتىن باشلىدى.
</S>
<S ID=44529>
ھازىر قۇمقۇسار يېزىسىنىڭ ھويلا – ئاران ئىگىلىكى دېھقانلارنىڭ يەنە بىر يېڭى كىرىم يولى بولۇپ قالدى.
</S>
<S ID=44530>
   خىزمەت گۇرۇپپىسىدىكى كادىرلار كەنتكە چۈشكەندىن كېيىن كەنت ئەھۋال ئىگىلەش جەريانىدا، بەزى دېھقانلارنىڭ ھويلىسى ۋە ئۆيى ئەتراپىدا خېلى چوڭ بوش يەرنىڭ بارلىقىنى، بەزى دېھقانلارنىڭ ھويلىلىرىنى ياۋا ئوت – چۆپ بېسىپ كەتكەنلىكىنى كۆردى.
</S>
<S ID=44531>
دېھقانلارنىڭ ھويلا – ئاران ئىگىلىكىنى راۋاجلاندۇرۇش ئاكتىپلىقىنى قوزغاش ئۈچۈن، خىزمەت گۇرۇپپىسى ئۆزلىرى ئۈلگە بولۇپ، كەنت ئاھالە كومىتېتىنىڭ قورۇسىغا مېۋىلىك كۆچەت تىكىپ، بوش يەرلەرگە كۆكتات، گۈل – گىياھ تېرىپ كەنت ئاھالە كومىتېتى ھويلىسىنىڭ قىياپىتىنى ئۆزگەرتتى.
</S>
<S ID=44532>
بۇنى كۆرگەن دېھقانلار كەنت كومىتېتىغا كېلىپ تەجرىبە ئۆگىنىدىغان بولدى.
</S>
<S ID=44533>
   خىزمەت گۇرۇپپىسىنىڭ يېتەكچىلىكىدە ھويلىسىدىكى بوش يەرگە كۆكتات تېرىپ، ئۆيىنىڭ ئەتراپىدىكى بوش يەردە گۈل ئۆستۈرگەن قوشنىسى ئايتىللاغا ھەۋىسى كەلگەن ئايزىمگۈلمۇ ئايتىللادىن ئۆگىنىپ ئۆيىنىڭ ئەتراپىغا گۈل، ھويلىسىغا كۆكتات تېرىدى.
</S>
<S ID=44534>
كەنتكە چۈشكەن كادىرلارنىڭ بىر تۇتاش يېتەكچىلىكىدە قۇمقۇسار يېزىسىنىڭ قۇمقۇدۇق كەنتىدىكى ھەر بىر ئائىلە ھويلىسىدىكى بوش يەرگە كۆكتات تېرىدى.
</S>
<S ID=44535>
كېيىنكى قەدەمدە كەنتكە چۈشكەن كادىرلار كەنت ئاھالىلىرىنىڭ پارنىك تېرىقچىلىقى بىلەن شۇغۇللىنىشىغا ياردەم بېرىپ، تىپ تۇرغۇزۇش ئارقىلىق ئائىلىنى يېتەكلەش، نۇقتا ئارقىلىق دائىرىنى كېڭەيتىش ئۇسۇلى بىلەن پارنىك تېرىقچىلىقىنى كېڭەيتىپ، ھويلا – ئاران ئىگىلىكىنى كۆلەملەشتۈرۈپ، دېھقان – چارۋىچىلارنىڭ بېيىشىغا يول ئېچىپ بېرىشنى پىلانلىدى. 
</S>
<S ID=44536>

</S>
</TEXT>
/BODY
/DOC