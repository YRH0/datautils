<DOC>
<DOCID>TIANSHAN.488276</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-15 16:36:03</DATE>
</HEADER>
<BODY>
<HEADLINE>
<S ID=3193>
چىرا ناھىيەسىنىڭ چارۋىچىلىق تەرەققىياتى تېز بولدى
</S>
</HEADLINE>
<TEXT>
<S ID=3194>
       ئىختىيارىي مۇخبىرلىرىمىز تۇرسۇنجان توختىسۇلايمان، ئىمىنجان ئېلى خەۋىرى: چىرا ناھىيەسى بۇلتۇردىن باشلاپ، چارۋىچىلىقنى راۋاجلاندۇرۇشنى ناھىيە ئىقتىسادىنى گۈللەندۈرۈپ، دېھقان-چارۋىچىلارنىڭ كىرىمىنى كۆپەيتىدىغان تۈۋرۈك كەسىپ قاتارىدا تۇتتى.
</S>
<S ID=3195>
    چىرا ناھىيەسى بۇلتۇر يېزا-بازار، كەنتلەردىكى ئەنئەنىۋى چارۋىچىلىقنى ئۆزگەرتىپ، دېھقان-چارۋىچىلارنىڭ قوتان شارائىتى، يەم خەشەك ئىشلەپچىقىرىش شارائىتى ۋە باشقا ئۈنۈملۈك شارائىتلارنى زور دەرىجىدە ياخشىلاپ، چارۋىچىلىقنى تەرەققىي قىلدۇرۇش ئاساسىنى پۇختىلىدى.
</S>
<S ID=3196>
ئوتلاق ئېكولوگىيەسىنى قوغداش تولۇقلىمىسى سىياسىتىنى ئىزچىل ئەمەلىيلەشتۈرۈش، چارۋا نەسلىنى ياخشىلاش، باقمىچىلىقنى ئەسلىھەلەشتۈرۈش، ئىشلەپچىقىرىشنى قېلىپلاشتۇرۇش ۋە كېسەللىكنىڭ ئالدىنى ئېلىشقا ئەھمىيەت بەردى.
</S>
<S ID=3197>
نەتىجىدە ، بۇلتۇر ناھىيە بويىچە چارۋىلارنىڭ قوتان قالدۇقىنى 531 مىڭ تۇياققا، قوتاندىن چىقىرىلغان چارۋىنى 556 مىڭ تۇياققا، تاۋار چارۋا سانىنى 480 مىڭ تۇياققا، ئۆي قۇشلىرى سانىنى 989 مىڭ 800 دانىگە، قوتاندىن چىقىرىلغان ئۆي قۇشلىرىنى 4 مىليون دانىگە، گۆش ئومۇمىي مەھسۇلاتى 40 مىڭ توننىغا، چارۋىچىلىق ئومۇمىي مەھسۇلات قىممىتىنى 797 مىليون 770 مىڭ يۈەنگە يەتكۈزدى.
</S>
</TEXT>
/BODY
/DOC