<DOC>
<DOCID>TIANSHAN.519022</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-04-20 11:17:09</DATE>
</HEADER>
<BODY>
<HEADLINE>
<S ID=25953>
لوپ ناھىيەسىنىڭ چارۋىچىلىقىدا يۈكسىلىش بولدى
</S>
</HEADLINE>
<TEXT>
<S ID=25954>
    نۇرمۇھەممەت مەخمۇت، ئانارگۈل نۇرمۇھەممەت خەۋەر قىلىدۇ: لوپ ناھىيەسى بۇ يىل كىرگەندىن بۇيان، ئۆز يېرىنىڭ جۇغراپىيەلىك ئەۋزەللىكىدىن پايدىلىنىپ، چارۋىچىلىق قۇرۇلمىسىنى مۇۋاپىق تەڭشەپ، ئېتىبار سىياسەتلەرنى تۈزۈپ يولغا قويغانلىقتىن، چارۋىچىلىقتا كۆرۈنەرلىك يۈكسىلىش بولدى.
</S>
<S ID=25955>
   ناھىيە كېسەلنىڭ ئالدىنى ئېلىش، داۋالاش بويىچە تەربىيەلەش كۇرسى ئېچىپ، ناھىيە، يېزا – بازاردىكى تېخنىكلارنىڭ كېسەلنىڭ ئالدىنى ئېلىش كەسپىي ساپاسىنى ئۆستۈرۈپ، رولىنى ئوبدان جارى قىلدۇردى. چارۋىچىلىق سېلىنمىسىنى ئاشۇرۇپ، چارۋا ماللارنىڭ نەسلىنى ياخشىلاش، زامانىۋى چارۋىچىلىق تېخنىكىسىنى قوللىنىشقا كۈچىدى. نەتىجىدە، ناھىيە بويىچە بۇ يىل 1 – پەسىلدە چارۋا مال قوتان قالدۇقى 578 مىڭ 500گە، ئۆي قۇشلىرى 1 مىليون 28 مىڭغا، گۆش مەھسۇلاتى 3817 توننىغا، سۈت مەھسۇلاتى 1296توننىغا، تۇخۇم مەھسۇلاتى1176 توننىغا، چارۋىچىلىق كەسپىي ئائىلىسى 847گە، باقمىچىلىق كىچىك رايونى 13كە، باقمىچىلىق ھەمكارلىق كوپىراتىپى 27گە، چارۋىچىلىق كىرىمى 116 مىليون 769 مىڭ يۈەنگە يېتىپ، چارۋىچىلىق كىرىمى بۇلتۇرقى شۇ مەزگىلدىكىدىن 5 مىليون 661 مىڭ يۈەن ئېشىپ، ئېشىش نىسبىتى %4.99 بولدى.
</S>
<S ID=25956>
‏
</S>
</TEXT>
/BODY
/DOC