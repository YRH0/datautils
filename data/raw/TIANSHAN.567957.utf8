<DOC>
<DOCID>TIANSHAN.567957</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-11-28 13:01:21</DATE>
</HEADER>
<BODY>
<HEADLINE>
<S ID=61841>
ئاقتۇ ناھىيەسىدە ئىجتىمائىي سۇغۇرتىدىن بەھرىمەن بولىدىغانلار كۆپەيدى
</S>
</HEADLINE>
<TEXT>
<S ID=61842>
 مۇختەر نۇرمۇھەممەت خەۋەر قىلىدۇ: ئاقتۇ ناھىيەسى ئىجتىمائىي سۇغۇرتا خىزمىتىنى خەلق تۇرمۇشىنى ياخشىلاشنىڭ ئاساسى قىلىش بىلەن بىللە، ياشانغاندا كۈتۈنۈش، داۋالىنىش، ئىشسىزلىق، ئىشتا يارىلىنىش، تۇغۇت قاتارلىق بەش خىل سۇغۇرتىنىڭ يېزا – بازارلارنى تولۇق قاپلىشىنى ئىشقا ئاشۇرۇپ، كىشىلەرنىڭ ئىجتىمائىي سۇغۇرتىدىن بەھرىمەن بولۇش ئارزۇسىنى رېئاللىققا ئايلاندۇردى.
</S>
<S ID=61843>
 ئاقتۇ بازىرىنىڭ ياغچاق كەنتىدىكى 73 ياشلىق گۈلنىساخان ئانا ياشانغاندا كۈتۈنۈش سۇغۇرتىسى تىلغا ئېلىنسىلا ھاياجانلانغان ھالدا مۇنداق دەيدۇ: ئىلگىرى بالىلارنىڭ قولىغا قاراپ تۇرمۇش كەچۈرەتتۇق، ھازىر ھۆكۈمەت ئايدا كۈتۈنۈش پۇلى بېرىپ بىزنى خاتىرجەم قىلدى، بالىلىرىمىزنىڭ يۈكىمۇ يېنىكلىدى.
</S>
<S ID=61844>
 ياشانغاندا كۈتۈنەلەيدىغان بولۇش، ئاغرىپ قالسا داۋالىنالايدىغان بولۇش، ئىش ئۈستىدە يارىلىنىش، ئىشسىزلىق، ھامىلىدارلىق سۇغۇرتىسىغا قاتنىشالايدىغان بولۇش ئاقتۇ ناھىيەسىدىكى ھەر مىللەت خەلقنىڭ ئۇزاقتىن بۇيانقى ئارزۇسى ئىدى، يېقىنقى بەش يىلدىن بۇيان بۇ ناھىيە ئىجتىمائىي سۇغۇرتىنىڭ قاپلىنىش دائىرىسىنى پائال كېڭەيتىپ، شەھەر، يېزىلارنىڭ تۆۋەن كاپالەت پۇلى، داۋالىنىش – قۇتقۇزۇش ياردىمى، ياشانغاندا كۈتۈنۈش پۇلى، تۇغۇت سۇغۇرتا پۇلى قاتارلىقلارنى ئۆلچەملەشتۈردى.
</S>
<S ID=61845>
بۇنىڭ بىلەن ھازىر ئىجتىمائىي سۇغۇرتا ناھىيە بويىچە 15 يېزا – بازار، مەيدان، 120 مەمۇرىي كەنتنى قاپلاپ، يېزىلاردىكى 60 ياشتىن ئاشقان 11 مىڭ 600 ئادەم ياشانغاندا كۈتۈنۈش پۇلى ئالالايدىغان بولدى.
</S>
<S ID=61846>
يېزا يېڭىچە ھەمكارلىشىپ داۋالىنىشتا ‹‹بىر كارتا بىلەن بېجىرىش›› تۈزۈمى ئومۇميۈزلۈك يولغا قويۇلۇپ، ناھىيە بويىچە يېزا – بازارلاردا يېزا يېڭىچە ھەمكارلىشىپ داۋالىنىش سۇغۇرتىسىغا قاتناشقانلار 175 مىڭ 205 كە، قاتنىشىش نىسبىتى %99 كە، شەھەر، بازارلاردا داۋالىنىش سۇغۇرتىسىغا قاتناشقانلار 6959 غا، ئىشسىزلىق سۇغۇرتىسىغا قاتناشقانلار 11 مىڭ 466 گە يېتىپ، شەھەر، يېزا ئاھالىلىرىنىڭ ئىجتىمائىي سۇغۇرتا سىستېمىسى دەسلەپكى قەدەمدە شەكىللەندى، تۆۋەن كاپالەت تۈزۈمى يەنىمۇ مۇكەممەللەشتۈرۈلۈپ، شەھەر، بازارلاردىكى 10 مىڭ 774 كىشى ۋە يېزىلاردىكى 23 مىڭ 306 كىشى تۆۋەن كاپالەت پۇلىدىن بەھرىمەن قىلىنىپ، قىيىنچىلىقى بارلارنىڭ تۇرمۇشى كاپالەتكە ئىگە قىلىندى.
</S>
</TEXT>
/BODY
/DOC