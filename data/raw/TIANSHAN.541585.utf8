<DOC>
<DOCID>TIANSHAN.541585</DOCID>
<HEADER>
<CLASS>مەملىكەت</CLASS>
<DATE>2016-08-16 12:54:46</DATE>
</HEADER>
<BODY>
<HEADLINE>
<S ID=39686>
ئاياللارنىڭ ئۈچ مېتىرلىق تاختايدىن سۇغا سەكرەش مۇسابىقىسىدە بىر ئالتۇن مېدال، بىر كۈمۈش مېدال، بىر بىرىليانت كۆزلۈك ئۈزۈك قولغا كەلتۈرۈلدى
</S>
</HEADLINE>
<TEXT>
<S ID=39687>
　 شىنخۇا ئاگېنتلىقى، رىئودې ژانېيرو، 14 - ئاۋغۇست تېلېگراممىسى.
</S>
<S ID=39688>
ئولىمپىك تەنھەرىكەت مۇسابىقىسىگە تۇنجى قېتىم قاتناشقان شى تىڭماۋ 14 - ئاۋغۇست ئاياللارنىڭ ئۈچ مېتىرلىق تاختايدىن سۇغا سەكرەش تۈرىدە ئالتۇن مېدالغا ئېرىشتى، ئەمما كۈمۈش مېدالغا ئېرىشكەن خې زى كۆپچىلىكنىڭ بەكرەك دىققىتىنى تارتتى، مۇكاپاتلاش مۇراسىمى ئاياغلاشقاندىن كېيىن، چىن كەي بىر تىزىدا يۈكۈنۈپ تۇرۇپ ئۇنىڭغا توي تەكلىپى قويغاندا، خې زى كۆزلىرىگە ئىسسىق ياش ئېلىپ تۇرۇپ قولىغا بىرىليانت كۆزلۈك ئۈزۈكنى سالدى.
</S>
<S ID=39689>
　　24 ياشلىق شى تىڭماۋ 14 - ئاۋغۇست رىئودې ژانېيرو ئولىمپىك تەنھەرىكەت مۇسابىقىسى ئاياللارنىڭ ئۈچ مېتىرلىق تاختايدىن سۇغا سەكرەش ھەل قىلغۇچ مۇسابىقىسىدە ئۇدا ياخشى نەتىجە بىلەن چېمپىيونلۇققا ئېرىشتى.
</S>
<S ID=39690>
بۇ جۇڭگو سۇغا سەكرەش كوماندىسى رىئودې ژانېيرودا ئېرىشكەن 4 - ئالتۇن مېدال، شۇنداقلا مەزكۇر كوماندىنىڭ ئولىمپىك تەنھەرىكەت مۇسابىقىسىدە مۇشۇ تۈردە ئۇدا 8 - قېتىم چېمپىيون بولۇشى.
</S>
<S ID=39691>
شى تىڭماۋ 7 - ئاۋغۇست ئاياللارنىڭ قوش كىشىلىك ئۈچ مېتىرلىق تاختايدىن سۇغا سەكرەش ھەل قىلغۇچ مۇسابىقىسىدە ھەمراھى ۋۇ مىنشيا بىلەن تۇنجى ئالتۇن مېدالنى قولغا كەلتۈرگەنىدى.
</S>
</TEXT>
/BODY
/DOC