<DOC>
<DOCID>TIANSHAN.500500</DOCID>
<HEADER>
<CLASS>ئۈرۈمچى</CLASS>
<DATE>2016-02-22 18:24:54</DATE>
</HEADER>
<BODY>
<HEADLINE>
<S ID=14200>
ئۈرۈمچى شەھىرى «ئىناۋىتىنى يوقاتقانلارنى قارا تىزىملىككە كىرگۈزۈش» تۈزۈمى، قىزىل- قارا «تىزىملىك»كە كىرگەنلەرنى ئېلان قىلىش تۈزۈمى ۋە بازادىن چىكىندۈرۈش مېخانىزىمىنى ئورنىتىدۇ
</S>
</HEADLINE>
<TEXT>
<S ID=14201>
    ئىستانسىمىز خەۋىرى: بۇ يىل ئۈرۈمچى شەھىرى «ئىناۋىتىنى يوقاتقانلارنى قارا تىزىملىككە كىرگۈزۈش» تۈزۈمى، قىزىل- قارا «تىزىملىك»كە كىرگەنلەرنى ئېلان قىلىش تۈزۈمى ۋە بازادىن چېكىندۈرۈش مېخانىزمىنى ئورنىتىدۇ.
</S>
<S ID=14202>
    ئۈرۈمچى شەھەرلىك پارتكوم ئىشخانىسى، شەھەرلىك خەلق ھۆكۈمىتى ئىشخانىسى يېقىندا بىرلىكتە بېسىپ تارقاتقان «ئۈرۈمچى شەھىرىنىڭ ئىجتىمائىي ئىناۋەت سىستېما قۇرۇلۇشىنى يولغا قويۇش لايىھەسى»گە ئاساسەن، ئۈرۈمچى شەھىرى ئىجتىمائىي ئىناۋەت تۈزۈمى ۋە ئۆلچىمىنى بەرپا قىلىپ ۋە مۇكەممەللەشتۈرۈپ، ئۈرۈمچى شەھىرىنىڭ ئالاقىدار مۇناسىۋەتلىك كەسپ، تارماقلىرى خاتىرلىگەن جەمئىيەت ئەزالىرىنىڭ ئىناۋەت ئۇچۇرلىرىنى ئومۇميۈزلۈك بىرىكتۈرۈپ، ئىناۋەت ئۇچۇرلىرىدىن تەڭ بەھرىمەن بولىدۇ.
</S>
<S ID=14203>
    «لايىھە»گە ئاساسەن، بۇنىڭدىن كىيىن، دۆلەت مەمۇرلىرى ئىناۋەت ئارخىپى بويىچە، قانۇن ۋە قائىدىگە تايىنىپ، شەخسلەرگە ئالاقىدار ئىشلار توغرىسىدىكى دوكلات، پاك- دىيانەتلىك بولۇش خاتىرىسى، يىللىق باھالاش نەتىجىسى، قانۇن- ئىنتىزامغا خىلاپلىق قىلىش قىلمىشى قاتارلىق ئىناۋەت ئۇچۇرلىرى ئارخىپقا كىرگۈزۈلىدۇ.
</S>
<S ID=14204>
دۆلەت مەمۇرلىرىنىڭ ئىناۋەت خاتىرىسى كادىرلارنى باھالاش، ئىشلىتىش ۋە مۇكاپاتلاش- جازالاشتىكى مۇھىم ئاساس قىلىنىدۇ.
</S>
<S ID=14205>
    كارخانىلار «كارخانىنىڭ سۈپەت ئىناۋەت دوكلاتى»نى ئېلان قىلىپ، كارخانىلارنىڭ بىخەتەرلىكى بىلەن سۈپەت ئىناۋەت ئەھۋالى كارخانىلارنىڭ ئىشلەپچىقىرىشقا ئىجازەت بېرىش، يېمەكلىكلىرىنى ئېتىراپ قىلىش، مەجبۇرى ئېتىراپ قىلىش، ئۆلچەمنى نازارەت قىلىپ باشقۇرۇش، سۈپەت مۇكاپاتى قاتارلىقلارنى مۇھىم تەكشۈرۈش شەرتى قاتارىغا كىرگۈزۈلىدۇ.
</S>
<S ID=14206>
ھەمدە بىخەتەر ئىشلەپچىقىرىش ۋە سۈپەت جەھەتتە ئىناۋىتىنى يوقاتقان كارخانىلارنىڭ قانۇنغا ۋە بەلگىلىمىگە خىلاپ قىلمىشىنى قانۇن بويىچە جەمىئىيەتكە ئېلان قىلىپ ئاشكارىلايدۇ.
</S>
<S ID=14207>
    شۇنىڭ بىلەن بىر ۋاقىتتا، ئۈرۈمچى شەھىرى تاۋار سىزىقچە كودى قاتارلىق بەلگىلەرنى ئاساس قىلغان تاۋار ئوبوروت سۈرۈشتۈرۈش سىستېمىسىنى تەدرىجى بەرپا قىلىپ، پۇل مۇئامىلە ساھەسىدىكى قانۇنغا خىلاپلىق قىلىپ، ئىناۋىتىنى يوقىتىش قىلمىشىغا زەربە بىرىش سالمىقىنى يەنىمۇ زورايتىپ، «ئىناۋىتىنى يوقاتقانلارنى توسۇش»تەك ئىناۋەت جەھەتتە تەنبىھ بىرىش مىخانىزىمىنى قۇرۇپ چىقىدۇ.
</S>
<S ID=14208>
پۇل مۇئامىلىدە تۈرلۈك ئىناۋەتنى يوقىتىش قىلمىشىغا قارىتا ئىناۋەت خاتىرىسنى تەييارلاپ، ئۇچۇر ئاساسىي گەۋدىلەرنىڭ قانۇنى ھوقۇق- مەنپەئەتىنى قانۇن ۋە قائىدە بويىچە قوغداشنى ئاساس قىلىپ، ئىناۋەت ئۇچۇرلىرىدىن تەڭ بەھرىمەن بولۇشنى ئىشقا ئاشۇرىدۇ ھەمدە ئاممىۋى ئىناۋەت ئۇچۇر سۇپىسىدا ئۇچۇر ئېلان قىلىدۇ.
</S>
<S ID=14209>
    ئىجتىمائىي ئىناۋەت قۇرۇلۇشى جەھەتتە، داۋالاش- سەھىيە ساھەسى «قارا تىزىملىككە كىرگۈزۈش تۈزۈمى»نى بەرپا قىلىپ، داۋالاش، سەھىيە ئىناۋەت تۈزۈمى، مىقدارلاشتۇرۇپ دەرىجىگە بۆلۈپ باشقۇرۇش، ناچار كەسپ قىلمىش خاتىرىسى، قانۇنسىز دوختۇرلۇق قىلىش قىلمىشىنى «قارا تىزىملىككە كىرگۈزۈش» تۈزۈمىنى ئورنىتىپ، تېببى دورا باھاسى ۋە داۋالاش، مۇلازىمەت باھاسىنى ئاشكارىلاش تۈزۈمىنى مۇكەممەللەشتۈرىدۇ.
</S>
<S ID=14210>
    ئۈرۈمچى شەھىرى يەنە مائارىپ، پەن-تەتقىقاتتا ئىناۋىتىنى يوقىتىش قىلمىشىنى جازالاش سالمىقىنى زورايتىپ، ئىناۋەت باھالاش نەتىجىسى بىلەن ئوقۇش تەۋەلىكىنى باشقۇرۇش، ئۇنۋان باھالاش، ۋەزىپىسىنى ئۆستۈرۈش، تۈرلەرنى ئىلتىماس قىلىش، پەن-تەتقىقات راسخوتىنى تەقسىملەش، باھالاش، تەقدىرلەش قاتارلىقلار بىلەن بىرىكتۈرىدۇ.
</S>
<S ID=14211>
شۇنداقلا ئىلىمدە ساختىلىق قىلىش، ئىلمىي ماقالىنى كۆچۈرۈپ ئىشلىتىش، ئىمتىھاندا كۆز بويامچىلىق قىلىش، پەن-تەتقىقات راسخوتىنى بەلگىلىمىگە خىلاپ ھالدا ئىشلىتىش قاتارلىق ئىناۋەتنى يوقىتىش قىلمىشىنى جازالاش سالمىقىنى ئاشۇرۇپ، پەن- تەتقىقات ئىناۋىتىنى ئوقۇتقۇچى ۋە پەن- تەتقىقات خادىملىرىنىڭ يىللىق باھالاش تەرتىپىگە كىرگۈزىدۇ.
</S>
</TEXT>
/BODY
/DOC