<DOC>
<DOCID>TIANSHAN.508671</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-11 20:39:03</DATE>
</HEADER>
<BODY>
<HEADLINE>
<S ID=19418>
كەلپىن ناھىيەسىدە نامرات دېھقانلارنىڭ خەتەرلىك ئۆيلىرىنى يېڭىلاش قۇرۇلۇشى باشلاندى
</S>
</HEADLINE>
<TEXT>
<S ID=19419>
    غەيرەت جاسارەت، نامەتجان يۈسۈپ خەۋەر قىلىدۇ: كەلپىن ناھىيەسىدە تەشۋىقات خىزمىتىنىڭ ئەتراپلىق ئىشلىنىشى بىلەن نامرات دېھقانلار پائال ھەرىكەتكە كېلىپ، 980 ئائىلىلىك نامرات دېھقان ئەمىن تاپقۇزۇپ خەلقنى بېيىتىش قۇرۇلۇشى بويىچە يەر تەۋرەشكە چىداملىق يېڭى ئۆي سېلىشقا ئىلتىماس قىلغانىدى، ھازىر بۇلاردىن 240 ئائىلىلىك دېھقاننىڭ ئۆي قۇرۇلۇشىنىڭ خەرىتىسى بېكىتىلىپ، ئورنىغا ئۆي سېلىنىدىغان كونا ئۆيلەر چېقىلىشقا باشلىدى.
</S>
<S ID=19420>
   بۇ ناھىيە 2018 – يىلىغا بارغاندا ناھىيەنىڭ نامراتلىق قالپىقىنى چۆرۈپ تاشلاپ، يېزىلاردىكى نامرات دېھقانلارنى ئومۇميۈزلۈك نامراتلىقتىن قۇتۇلدۇرۇش نىشانىنى ئىشقا ئاشۇرۇش ئۈچۈن، بۇ يىل ئەمىن تاپقۇزۇپ خەلقنى بېيىتىش قۇرۇلۇشىنى يولغا قويۇپ، ئىشنى ئاۋۋال نامرات دېھقانلارنىڭ خەتەرلىك كونا ئۆيلىرىنى چېقىپ، يېڭى ئۆي سېلىپ بېرىشتىن باشلىدى.
</S>
<S ID=19421>
ناھىيەدىكى ئالاقىدار تارماقلار نامرات دېھقانلارغا قولايلىق بولۇشى ئۈچۈن 47 كىۋادرات مېتىردىن 80 كىۋادرات مېتىرغىچە، كۆلەم ۋە قۇرۇلمىسى ئوخشاش بولمىغان 12 يۈرۈش ‹‹يېزا ئاھالىلىرىنى ماكانلاشتۇرۇش ئۆي خەرىتىسى›› سىزىپ، يېڭى ئۆي سالماقچى بولغانلارغا بەردى.
</S>
<S ID=19422>
شۇنىڭ بىلەن بىللە نامرات دېھقانلارنىڭ قۇرۇلۇش چىقىمىنى تېجەش ئۈچۈن بازارنى ئەتراپلىق تەكشۈرۈپ، خىش، سېمونت، پولات چىۋىق قاتارلىق قۇرۇلۇش ماتېرىياللىرىنىڭ ئائىلىلەرگىچە يەتكۈزۈلۈش باھاسى ۋە قۇرۇلۇش قىلىش يېتەكچى باھاسىنى ئالدىن بېكىتىپ، قۇرۇلۇش قىلغۇچىلارنىڭ ئۆي سالدۇرىدىغان دېھقانلارنى قاقتى – سوقتى قىلىشىنىڭ ئالدىنى ئالدى.
</S>
<S ID=19423>
‏
</S>
</TEXT>
/BODY
/DOC