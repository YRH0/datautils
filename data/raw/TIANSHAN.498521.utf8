<DOC>
<DOCID>TIANSHAN.498521</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-17 16:43:07</DATE>
</HEADER>
<BODY>
<HEADLINE>
<S ID=12205>
توقسۇ ئاياللىرى قول ھۈنەرۋەنچىلىككە تايىنىپ كىرىم يوللىرىنى كېڭەيتتى
</S>
</HEADLINE>
<TEXT>
<S ID=12206>
    ئىختىيارىي مۇخبىرىمىز ئامانگۈل گايىت خەۋىرى:توقسۇ ناھىيەسىدىكى يېزا ئاياللىرى قىشتىكى بىكار ۋاقىتتىن ئۈنۈملۈك پايدىلىنىپ، كەشتىچىلىك، قول ھۈنەرۋەنچىلىك بۇيۇملىرىنى ياساش، دوپپا تىكىش قاتارلىق كەسپىي تېخنىكلارنى قېتىرقىنىپ ئۆگىنىپ، ھەميان، داستىخان، ياستۇق ياپقۇچ، مىللىي كىيىم-كېچەك تىكىش ئارقىلىق كىرىم قىلىش يوللىرىنى كېڭەيتىپ، باي بولۇش يولىغا ماڭدى.
</S>
<S ID=12207>
    بۇ ناھىيەنىڭ ئۈچقات يېزا كۈزلەك كەنتىدىكى رىزۋانگۈل مۇھەممەتنىڭ قولىدا باشقا ئاياللارغا ئوخشاش ھۈنەر بولمىغاچقا، يىل بويى ئائىلىسىدە باللىلىرىنىڭ ھالىدىن خەۋەر ئېلىپ كەلگەن ئىدى.
</S>
<S ID=12208>
بۇ يىل قىش كىرگەندىن بۇيان، ئۇ يېزىلىق ئاياللار بىرلەشمىسىنىڭ يېتەكچىلىكىدە كەشتىچىلىك ھۈنىرىنى ئۆگىنىپ، كەشتىچىلىك بىلەن شۇغۇللىنىپ، ھەر ئايدا مىڭ يۈەندىن كۆپرەك كىرىم قىلدى.
</S>
<S ID=12209>
    ئۇقۇشۇمچە، نۆۋەتتە بۇ ناھىيەدە كەشتىچىلىك بىلەن شۇغۇللىنىدىغان دېھقان ئاياللار 2100 دىن ئاشقان بولۇپ، بۇ ئاياللار كەشتىچىلىك بۇيۇملىرىنى ئىشلەپ سېتىش ئارقىلىق يىللىق كىرىمىنى 30 مىڭ يۈەنگە، ئوتتۇرىچە ساپ كىرىمىنى 10 مىڭ يۈەنگە يەتكۈزۈپ، ئائىلىسىنىڭ ئىقتىسادىي شارائىتىنى ياخشىلاپ، كەشتىچىلىكنى شۇ جايدىكى ئاممىنىڭ باي بولۇشىدىكى يېڭى بىر كوزۇرلۇق كەسىپكە ئايلاندۇرغان.
</S>
</TEXT>
/BODY
/DOC