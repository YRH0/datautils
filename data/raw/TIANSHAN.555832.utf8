<DOC>
<DOCID>TIANSHAN.555832</DOCID>
<HEADER>
<CLASS>مەملىكەت</CLASS>
<DATE>2016-10-12 12:23:15</DATE>
</HEADER>
<BODY>
<HEADLINE>
<S ID=53034>
جۇڭگو سەددىچىن سېپىلى ئاستىغا ئەڭ چوڭقۇر يۇقىرى سۈرئەتلىك تۆمۈريول ۋوگزالى ياسىلىدۇ
</S>
</HEADLINE>
<TEXT>
<S ID=53035>
   ئامېرىكا «ۋاشىنگىتون پوچتا گېزىتى» تورىنىڭ 29-سېنتەبىردىكى خەۋىرىگە، شۇنداقلا دۆلىتىمىز تاراتقۇلىرىنىڭ خەۋىرىگە قارىغاندا، دۆلىتىمىز ئەڭ قىزغىن قارشى ئېلىشقا ئېرىشكەن سەددىچىن سېپىلى بۆلىكى ئاستىغا دۇنيا بويىچە ئەڭ چوڭقۇر، ئەڭ چوڭ يۇقىرى سۈرئەتلىك تۆمۈريول ۋوگزالى ياساشنى پىلانلىغان بولۇپ، بۇ ۋوگزال پايتەخت بىلەن 2022-يىللىق قىشلىق ئولىمپىك تەنھەرىكەت مۇسابىقىسى ئۆتكۈزۈلىدىغان مەيداننى تۇتاشتۇرۇش پىلانىنىڭ بىر مەزمۇنى ئىكەن.
</S>
<S ID=53036>
   ئىگىلىنىشىچە، بۇ ۋوگزال بېيجىڭنىڭ غەربىي شىمالىدىكى بادالىڭغا ياسىلىدىغان بولۇپ، بۇ جاي سەددىچىن سېپىلىنىڭ ساياھەتچىلەر ئەڭ كۆپ بارىدىغان مەنزىرە رايونى ئىكەن.
</S>
<S ID=53037>
  بۇ يېڭى تۆمۈريول لىنىيەسى بېيجىڭ بىلەن قىشلىق ئولىمپىك تەنھەرىكەت مۇسابىقىسى ئۆتكۈزۈلىدىغان جاي ــ جاڭجياكۇ ئارىلىقىدىكى ئۈچ سائەتتىن ئارتۇق سەپەر ۋاقتىنى 50 مىنۇتقا قىسقارتىدىكەن.
</S>
<S ID=53038>
   دۆلىتىمىز تاراتقۇلىرىنىڭ خەۋەر قىلىشىچە، ۋوگزالنىڭ كۆلىمى 36 مىڭ كىۋادرات مېتىر، ئەڭ چوڭ كۆمۈش چوڭقۇرلۇقى 102 مېتىر بولۇپ، دۇنيادىكى ئەڭ چوڭ، ئەڭ چوڭقۇر يۇقىرى سۈرئەتلىك تۆمۈريول يەر ئاستى ۋوگزالى بولۇپ قالىدىكەن.
</S>
<S ID=53039>
   بۇنىڭغا قارىتا، ئامېرىكا تاراتقۇلىرى: «قەدىمكى جۇڭگودىكى ئەڭ ئۇلۇغ قۇرۇلۇش بۈگۈنكى جۇڭگودىكى ئەڭ چوڭ قۇرۇلۇش بىلەن ئۇچرىشىدىغان بولدى» دېگەن.
</S>
</TEXT>
/BODY
/DOC