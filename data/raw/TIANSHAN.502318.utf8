<DOC>
<DOCID>TIANSHAN.502318</DOCID>
<HEADER>
<CLASS>ئۈرۈمچى</CLASS>
<DATE>2016-02-26 15:51:07</DATE>
</HEADER>
<BODY>
<HEADLINE>
<S ID=16233>
ئۈرۈمچى ئاسمىنىنى ئۇدا ئۈچ ئاي تۇمان باستى
</S>
</HEADLINE>
<TEXT>
<S ID=16234>
   شەھەر ئىستېمالى سەھەر گېزىتى خەۋىرى: 2015-يىل 1-دېكابىرىدىن 2016-يىل 25-فېۋرالغىچە بولغان 87 كۈن ئىچىدە، ئۈرۈمچىنىڭ تۇمانلىق كۈن سانى 73 كۈندىن ئاشتى.
</S>
<S ID=16235>
دېمەك، ئۈچ ئايدىن بۇيان ئۈرۈمچىدە پەقەت ئىككى ھەپتىلا ھاۋا ئوچۇق بولدى.
</S>
<S ID=16236>
    ئۈرۈمچىدىكى تۇمانلىق پەسىل نويابىر ئايلىرىدا باشلىنىپ كېلەر يىل فېۋرالغىچە داۋاملىشىدۇ، ئەمما ئۈرۈمچى ئاساسەن دېگۈدەك نويابىر ئايلىرىنىڭ ئوتتۇرىدا قىش پەسلىگە قەدەم قويدى.
</S>
<S ID=16237>
پەسىللەرنىڭ ئايرىلىشىنى ئۆلچەم قىلىپ ئېيتساق، ئۈرۈمچىدە قىشى پەسلى دېكابىرىدىن كېلەر يىل فېۋرالغىچە داۋاملىشىدۇ.
</S>
<S ID=16238>
2015-يىل دېكابىرىدىن باشلاپ 2016-يىل 25-فېۋرالغىچە، ئۇدا ئۈچ ئايدىكى تۇمانلىق كۈن سانى تارىختىكى ئوخشاش مەزگىلدىكى يېڭى رېكورت يارىتىلغان بولۇپ، بۇ ئۈرۈمچىدە تۇمانلىق كۈن سانى ئەڭ كۆپ بولغان قىش ھېسابلىنىدىكەن.
</S>
<S ID=16239>
    25-فېۋرال چۈشتىن كېيىن مۇخبىرنىڭ ئۈرۈمچى شەھەرلىك مېتېئورولوگىيە ئىستانسىسىدىن ئىگىلىشىچە، 2015-يىل دېكابىر ئايلىرىدا ئۈرۈمچى تۇمانلىق پەسلگە قەدەم قويغان بولۇپ، ھاۋا ئاساسەن دېگۈدەك ئوچۇق بولمىغان.
</S>
<S ID=16240>
مېتېئورولوگىيە تارماقلىرىنىڭ ئىستاتىستىكىسىدا كۆرسىتىلىشىچە، ئۇدا تۆت ئايدىن بۇيان ئۈرۈمچىنىڭ ھەر ئايدىكى تۇمانلىق كۈن سانى 10 كۈن، 27 كۈن، 28 كۈن، 18 كۈن بولغان.
</S>
</TEXT>
/BODY
/DOC