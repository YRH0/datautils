<DOC>
<DOCID>TIANSHAN.525506</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-29 12:37:11</DATE>
</HEADER>
<BODY>
<HEADLINE>
<S ID=29207>
كۇچادىكى ئىگىلىك تىكلەش بازىلىرى ئىشسىزلارنى غەمدىن خالاس قىلدى
</S>
</HEADLINE>
<TEXT>
<S ID=29208>
    ئەھمەد ئىسمائىل خەۋەر قىلىدۇ: كۇچا ناھىيەسى بۇلتۇردىن بۇيان 12 مىليون يۈەن مەبلەغ سېلىپ، ساقساق، يېڭىشەھەر، شەرقىي شەھەر كوچا باشقارمىلىرىدا تۆت ئىگىلىك تىكلەش بازىسى قۇرۇپ، 2650 ئىشسىز كىشىنى تىككۈچىلىك، كەشتىچىلىك، رېموتچىلىق، يېزا ئىگىلىك مەھسۇلاتلىرىنى پىششىقلاش ماھارەتلىرى بويىچە تەربىيەلەپ، 1430 ياشنى ئىگىلىك تىكلەش بازىسىغا ئىشقا ئورۇنلاشتۇرۇپ، ئۇلارنى غەمدىن خالاس قىلدى.
</S>
<S ID=29209>
   يۈسۈپ ئېلى بىرنەچچە يىلدىن بېرى ئائىلىسىدە ئىش كۈتۈپ تۇرغانىدى. ئىگىلىك تىكلەش بازىسى قۇرۇلغاندىن كېيىن، ئۇ مۇناسىۋەتلىك تارماقلارنىڭ ياردىمى ۋە قوللىشى بىلەن ئىگىلىك تىكلەش بازىسىدا دۇكان ئېچىپ، ئۆز ئالدىغا ئىگىلىك تىكلەش ئارزۇسىنى رېئاللىققا ئايلاندۇردى. ئۇ مۇنداق دېدى: بۇ دۇكاننى ئاچقىلى بىر يىل بولدى، ھازىر خېرىدارىم كۆپىيىپ، تىجارىتىممۇ كۈنسېرى ياخشى بولۇۋاتىدۇ، ئايدا 4000 يۈەن ئەتراپىدا ساپ كىرىم قىلىۋاتىمەن. كېيىنچە دۇكاننى كېڭەيتىپ، بىر نەچچە ياشنى ئىشقا ئورۇنلاشتۇرۇشنى ئويلىشىۋاتىمەن.
</S>
<S ID=29210>
   ئۇقۇشىمچە، ناھىيەلىك ئادەم كۈچى بايلىقى ۋە ئىجتىمائىي كاپالەت ئىدارىسى ئىش كۈتۈۋاتقان ياشلارنى ئىگىلىك تىكلەش بازىلىرىدا كەسپىي ماھارەت بويىچە تەربىيەلەش، تىجارەت كۆلىمىگە ئاساسەن ئاز سوممىلىق كېپىللىك قەرز پۇلى ھەل قىلىپ بېرىش، مۇناسىۋەتلىك سۇغۇرتىلارنى تۆلەپ بېرىش، دۇكان ئىجارىسىنى ئاتچوت قىلىپ بېرىش قاتارلىق ئېتىبار سىياسەتلەر ئارقىلىق ئۇلارنىڭ ئىگىلىك تىكلەش قىزغىنلىقىنى ئاشۇرغان. بۇ يىل يەنە ئىشقا ئورۇنلاشقۇچىلارنىڭ ئېھتىياجىغا ئاساسەن، تۈرلۈك ماھارەت بويىچە تەربىيەلەشنى كۈچەيتىش بىلەن بىللە، ئىگىلىك تىكلەش بازىسىنىڭ شارائىتىنى ياخشىلاپ، تېخىمۇ كۆپ ياشنى ئىشقا ئورۇنلاشتۇرۇشنى پىلانلىغان.
</S>
<S ID=29211>
‏
</S>
</TEXT>
/BODY
/DOC