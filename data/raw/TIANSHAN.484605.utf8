<DOC>
<DOCID>TIANSHAN.484605</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-02 14:32:03</DATE>
</HEADER>
<BODY>
<HEADLINE>
<S ID=202>
دېھقانلار كەسپىي ھەمكارلىق كوپىراتىپى دېھقانلارنىڭ بېيىشىغا تۈرتكە بولدى
</S>
</HEADLINE>
<TEXT>
<S ID=203>
    مۇخپۇلجان تۇرسۇن خەۋەر قىلىدۇ: قاراشەھەر ناھىيەسى دېھقانلار كەسپىي ھەمكارلىق كوپىراتىپى قۇرۇلۇشىنى سوتسىيالىستىك يېڭى يېزا قۇرۇش ۋە دېھقانلار كىرىمىنى كۆپەيتىشتىكى مۇھىم تەدبىر قاتارىدا چىڭ تۇتۇپ، دېھقانلار كەسپىي ھەمكارلىق كوپىراتىپىنى تەرەققىي قىلدۇرۇشقا ئەھمىيەت بېرىپ، دېھقانلار كىرىمىنى ئاشۇرۇشقا تۈرتكە بولدى.
</S>
<S ID=204>
   قاراشەھەر ناھىيەسى بۇلتۇر ‹‹ئۇلنى مۇستەھكەملەش، قۇرۇلمىنى تەڭشەش، شەكىل ئۆزگەرتىش، تەرەققىياتنى تېزلىتىش››تىن ئىبارەت خىزمەت تەپەككۇرىغا ئاساسەن، ئۆلچەملەشكەن باقمىچىلىق رايونلىرىنى مۇستەھكەملەپ ۋە مۇكەممەللەشتۈرۈپ، نەسىل ياخشىلاش سالمىقىنى زورايتىپ، دېھقانلار كەسپىي ھەمكارلىق كوپىراتىپلىرىنىڭ تەرەققىياتىنى ئۈزلۈكسىز ئىلگىرى سۈردى، دېھقانلار كەسپىي ھەمكارلىق كوپىراتىپىنى كۆپلەپ قۇرۇپ، دېھقانلارنىڭ ھەمكارلىشىش ئېڭىنى ئۆستۈردى.
</S>
<S ID=205>
ھەمكارلىق كوپىراتىپلىرىنى ئۆلچەملىك يۈرۈشلەشتۈرۈش ئارقىلىق، يېزا ئىگىلىك مەھسۇلاتلىرىنىڭ بازاردىكى رىقابەت كۈچىنى ئاشۇرۇپ، دېھقان – چارۋىچىلارنىڭ كىرىمىنى كۆپەيتتى.
</S>
<S ID=206>
   يۇڭخۇا ئېكولوگىيەلىك باقمىچىلىق كەسپىي ھەمكارلىق كوپىراتىپى 2012 – يىلى 4 – ئايدا قۇرۇلغان بولۇپ، ئۇنىڭ رويخەتكە ئالدۇرغان مەبلىغى 5 مىليون 900 مىڭ يۈەنگە يەتتى.
</S>
<S ID=207>
بۇ كوپىراتىپ 2013 – يىلى ناھىيە مالىيەسىنىڭ 10 مىليون يۈەن مەبلىغىنى قولغا كەلتۈرۈپ، ھازىرغىچە قوتان كۆلىمىنى 8000 كىۋادرات مېتىرغا، پەسىللىك كالا بورداش ئىقتىدارىنى 600 تۇياققا، قوي بورداش ئىقتىدارىنى 1500 تۇياققا يەتكۈزدى.
</S>
<S ID=208>
2014 – يىلى 6 – ئايدا سويۇش، پارچىلاش، قاچىلاش زاۋۇتى قۇرۇپ، ‹‹غەربىي دىيار ئابدۇللا›› ماركىسىنى رويخەتكە ئالدۇرۇپ، كالا، قوي بورداش، سويۇش، پارچىلاش، قاچىلاش بىر گەۋدىلەشكەن ئىشلەپچىقىرىش، پىششىقلاش، سېتىش لىنىيەسىنى شەكىللەندۈردى.
</S>
<S ID=209>
   ئۇقۇشىمچە، بۇلتۇر ناھىيە بويىچە چارۋىچىلىق، باقمىچىلىق كەسپىي ھەمكارلىق كوپىراتىپىدىن 77سى قۇرۇلۇپ، ئۇلارنىڭ ئەزاسى 1130غا، رويخەتكە ئالدۇرغان مەبلىغى 76 مىليون 318 مىڭ يۈەنگە يېتىپ، يېزا – بازارلاردىكى 2000دىن ئارتۇق دېھقان – چارۋىچىنىڭ كىرىمىنىڭ ئېشىشىغا تۈرتكە بولغان.
</S>
</TEXT>
/BODY
/DOC