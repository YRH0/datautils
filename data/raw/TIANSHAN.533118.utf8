<DOC>
<DOCID>TIANSHAN.533118</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-07-07 11:14:41</DATE>
</HEADER>
<BODY>
<HEADLINE>
<S ID=32253>
كۆك ئىنەك باقمىچىلىقىدىن نەپ ئالغان دېھقان
</S>
</HEADLINE>
<TEXT>
<S ID=32254>
   تۇرپان شەھىرىنىڭ ئىدىقۇت رايونى يار بازىرى يارغول كەنتىدىكى دېھقان ھامۇت ھەبىبۇللا كۆك ئىنەك باقمىچىلىقى بىلەن شۇغۇللىنىپ ھاللاندى، يىراق – يېقىندىن كەلگەن ئاغرىقلار ئۇنىڭ كۆك ئىنەك سۈتىنى ئىچىپ جانلاندى.
</S>
<S ID=32255>
   ھامۇت ھەبىبۇللا ماڭا مۇنداق دېدى: تۇرپان ئېشىكى ئىسسىققا چىدامچانلىقى ۋە ئوت – سامان خىللىمايدىغان ئالاھىدىلىكى بىلەن بېقىپ كۆپەيتىش ئىستىقبالىغا ئىگە. ئەمما يېزىلاردا ئاپتوموبىل، تىراكتورلارنىڭ ئومۇملىشىشى ۋە ئېشەك ھارۋىسىنىڭ ئازىيىپ كېتىشى بىلەن، تۇرپان ئېشىكىنىڭ سانى يىلدىن – يىلغا ئازلاپ كەتتى. مەن ئون نەچچە يىلدىن بۇيان بىردىن – ئىككىدىن بېقىپ كۆپەيتىپ، ھاڭگىلىرىنى ئۇدۇللۇق سېتىپ، مىدىلىرىنى ئېلىپ قېلىپ، سۈت بېرىدىغان كۆك ئىنەك سانىنى 50كە يەتكۈزدۈم. ھازىر كۆك ئىنەكلەردىن قىشمۇ ياز سۈت ئېلىۋاتىمەن. دورا زاۋۇتلىرىغا كۈنىگە 500 – 600 يۈز يۈەنلىك سۈت ساتىمەن.
</S>
<S ID=32256>
   ئۈرۈمچىدىن يارغول كەنتىگە كېلىپ كۈتۈنۈۋاتقان بىرەيلەن مۇنداق دېدى: ئون قەدەم ماڭسام ھاسىراپ، تىنالماي قالاتتىم، كۆك ئىنەك سۈتىنى ئىچىۋاتقىنىمغا 30 كۈن بولدى، بىر – ئىككى كىلومېتىر يولنى ھاسىرىماي ماڭغۇدەك بولدۇم، چۈشۈپ كەتكەن چاچلىرىممۇ خېلى قويۇق ئۆسۈۋاتىدۇ، يەنە ئون كۈن ئىچىۋالسام قايتىپ كېتىمەن.
</S>
<S ID=32257>
   ئۇقۇشىمچە، ھەر يىلى 6 – ئاينىڭ 20 – كۈنىدىن 8 – ئاينىڭ 20 – كۈنىگىچە تۇرپانغا كېلىپ قۇمغا كۆمۈلىدىغانلار ئەڭ كۆپ بولىدىكەن. بۇ مەزگىلدە ھامۇت ھەبىبۇللانىڭ كۆك ئىنەك سۈتى يېتىشمەي قالىدىكەن.
</S>
<S ID=32258>
‏
</S>
</TEXT>
/BODY
/DOC