<DOC>
<DOCID>TIANSHAN.503582</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-01 15:56:50</DATE>
</HEADER>
<BODY>
<HEADLINE>
<S ID=16915>
قومۇل شەھىرى گوۋۇيۇەن تەرىپىدىن كەپىلىك مەھەللىلەرنى ئۆزگەرتىش خىزمىتىدىكى « ئىلغار ئورۇن» دېگەن نامغا ئېرىشتى
</S>
</HEADLINE>
<TEXT>
<S ID=16916>
    ئىختىيارىي مۇخبىرىمىز يۇنۇس سادىق خەۋىرى: 27-يانۋار، گوۋۇيۇەن 2015-يىللىق كەپىلىك مەھەللىلەرنى ئۆزگەرتىش ۋە نۇقتىلىق تۈرلەرنى ئىلگىرى سۈرۈش، زاپاس مەبلەغ ۋە بوش يەرلەردىن ئۈنۈملۈك پايدىلىنىش قاتارلىق ئىقتىسادىي، ئىجتىمائىي تەرەققىياتقا ئائىت خىزمەتلەرنى ياخشى ئىشلىگەن تۆت ئۆلكە (شەھەر)، 20 ۋىلايەت (ئوبلاست)، 20 ناھىيە (شەھەر) نى ئېلان قىلغان بولۇپ، قومۇل شەھىرىنى ئۆز ئىچىگە ئالغان ئىككى ئورۇن ۋىلايەت (ئوبلاست)، ناھىيە (شەھەر) دەرىجىلىك ئىلغار ئورۇن بولۇپ باھالانغان.
</S>
<S ID=16917>
    ئىگىلىنىشىچە، گوۋۇيۇەن تەكشۈرۈپ تەقدىرلىگەن ئورۇنلارنى تۆۋەندىكى بەش جەھەتتىن ئالاھىدە رىغبەتلەندۈرىدىكەن.
</S>
<S ID=16918>
بىرىنچى، دۆلەت مەبلەغ جەھەتتىن بۇ جايلارنىڭ نۇقتىلىق قۇرۇلۇش تۈرلىرىگە ئالاھىدە ياردەم بېرىدىكەن.
</S>
<S ID=16919>
ئىككىنچى، تەكشۈرۈپ يىغىۋېلىنغان مەركەز خامچوتى ئىچىدىكى مەبلەغ ۋە مەخسۇس چىقىم قىلىنغان كۆچمە مەبلەغلەرنىڭ ھەممىسى بۇ رايونلارنىڭ تەرەققىياتىنى قوللاشقا مۇكاپات سۈپىتىدە ئىشلىتىلىدىكەن.
</S>
<S ID=16920>
ئۈچىنچى،بۇ رايونلاردىكى كارخانىلار قەرز ئېلىشنى ئىلتىماس قىلسا، تەكشۈرۈپ تەستىقلاش ھالقىسى قىسقارتىلىدىكەن.
</S>
<S ID=16921>
تۆتىنچى،ئەمەلىي ئېھتىياجغا قاراپ، بىر تۇتاش پىلانلاپ، بۇ جايلارغا ماس كېلىدىغان قۇرۇلۇش يېرىنى كۆپەيتىش پىلانىنى قوللايدىكەن.
</S>
<S ID=16922>
بەشىنچى، بۇ جايلارغا قارىتا «تەكشۈرۈشنى كەچۈرۈم قىلىش»نى يولغا قويۇپ،2016 -يىللىق چوڭ تەكشۈرۈش دائىرسىگە كىرگۈزۈلمەيدىكەن.
</S>
</TEXT>
/BODY
/DOC