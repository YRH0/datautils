<DOC>
<DOCID>TIANSHAN.533856</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-11 11:36:32</DATE>
</HEADER>
<BODY>
<HEADLINE>
<S ID=32633>
بايىنغولىن ئوبلاستىدىكى تۇنجى ppp ئەندىزىسىدىكى مۇھىت ئۆلچەش مەركىزى ئىشلىتىلىشكە كىرىشتۈرۈلدى
</S>
</HEADLINE>
<TEXT>
<S ID=32634>
    ئىختىيارىي مۇخبىرىمىز ياسىنجان رەھمىتۇللا خەۋىرى: بايىنغولىن ئوبلاستىدىكى تۇنجى ppp ئەندىزىسىدىكى مۇھىت ئۆلچەش مەركىزى يېقىندا ئىشلىتىلىشكە كىرىشتۈرۈلدى.
</S>
<S ID=32635>
    ئىگىلىنىشىچە، كورلا ئىقتىساد-تېخنىكا تەرەققىيات رايونى مۇھىت ئۆلچەش مەركىزى كورلا ئىقتىساد-تېخنىكا تەرەققىيات رايونى بىلەن شىنجاڭ جۇڭسې ئۆلچەش پەن –تېخنىكا چەكلىك شىركىتى ppp ئەندىزىسىدىن پايدىلىنىپ ھەمكارلىشىپ قۇرغان 2-دەرىجىلىك ئۇنىۋېرسال مۇھىت ئۆلچەش مەركىزى بولۇپ، مەزكۇر ئورۇندا كورلا ئىقتىساد-تېخنىكا تەرەققىيات رايونىنىڭ مۇھىت سۈپىتىنى ئۆلچەش، بۇلغىمىلارنى نازارەت قىلىپ ئۆلچەش، بۇلغىمىنى ئازايتىش، مۇھىت ئىشلىرىدا جىددىي ئەھۋالغا تاقابىل تۇرۇش قاتارلىق مۇھىتقا ئالاقىدار خىزمەتلەر ئىشلىنىدىكەن. مۇھىت ئۆلچەش مەركىزىنىڭ ئىگىلىگەن يەر كۆلىمى 1000 كىۋادرات مېتىر بولۇپ، مەركەزگە گاز خىروماتوگرافى، ئاتوم نۇرى، ئاتوم فوتومېتىر، بىنەپشە نۇرلۇق فوتومېتىر، نېفىتنى ھورلاندۇرۇپ ئۆلچەش قاتارلىق ئىلغار ئۈسكۈنىلەر سەپلەنگەن، بۇ مەركەز نېفىت، خىمىيە، مۇھىت (سۇ، تۇپراق، ئاتموسفىرا، كېرەكسىز گاز) قاتارلىقلارنىڭ سۈپىتىنى ئۆلچەش بويىچە 148 خىل تەكشۈرۈش مۇلازىمىتىنى تەمىنلەيدىكەن.
</S>
</TEXT>
/BODY
/DOC