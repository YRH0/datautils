<DOC>
<DOCID>TIANSHAN.512978</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-25 20:11:08</DATE>
</HEADER>
<BODY>
<HEADLINE>
<S ID=22075>
پوسكامدا ئاساسىي قاتلامنىڭ ئۇلى مۇستەھكەملەندى
</S>
</HEADLINE>
<TEXT>
<S ID=22076>
   مۇھەممەتجان روزى خەۋەر قىلىدۇ: پوسكام ناھىيەسى كەنت دەرىجىلىك تەشكىلاتلارنىڭ پائالىيەت سورۇنلىرىنى ئۆلچەملەشتۈرۈپ قۇرۇش، ئەسلىھەلىرىنى سەپلەش، پائالىيەت راسخوتىنى كاپالەتلەندۈرۈش ئارقىلىق كەنت دەرىجىلىك ئاساسىي قاتلام تەشكىلاتلىرىنىڭ بازا قۇرۇلۇشىنى مۇستەھكەملىدى.
</S>
<S ID=22077>
   بۇ ناھىيە ئىلگىرى – ئاخىر 200 مىليون يۈەن مەبلەغ سېلىپ، كەنت دەرىجىلىك تەشكىلاتلارنىڭ پائالىيەت سورۇنلىرىنى ئۆلچەملەشتۈرۈش قۇرۇلۇشىنى قانات يايدۇردى.
</S>
<S ID=22078>
كۆپ ئىقتىدارلىق زال، ئاممىغا قولايلىق مۇلازىمەت زالى، پارتىيە ئەزالىرى پائالىيەت ئورنى، كۇتۇپخانا، داۋالاش ئۆيى، ساقچى ئىشلىرى ئىشخانىسى قاتارلىقلارنى بىر تۇتاش لايىھەلىدى.
</S>
<S ID=22079>
بۇنىڭ ئىچىدىكى خەلققە قولايلىق مۇلازىمەت زالىغا دېھقانچىلىق، ئورمانچىلىق، سۇچىلىق، چارۋىچىلىق قاتارلىق ئالتە تارماقنىڭ ئىش بېجىرىش كۆزنىكىنى تەسىس قىلىپ، ئاممىغا قولايلىق ياراتتى.
</S>
<S ID=22080>
كەنتلەردە دۇكان، ساتىراشخانا، ئاشخانا، رېمونتخانا، يېزا ئىگىلىك ئەشيالىرى تاللا بازارلىرىنى قۇرۇپ، ئاممىنىڭ ئېھتىياجىنى قاندۇردى.
</S>
<S ID=22081>
كەنت دەرىجىلىك تەشكىلاتلارنىڭ پائالىيەت راسخوتىنى كۆپەيتىش، مەدەنىيەت سورۇنلىرىنى رېمونت قىلىش، ئىشخانا ئەسلىھەلىرىنى سېتىۋېلىش چىقىملىرىنى يېزا – بازارلىق ھۆكۈمەتلەر بىر تۇتاش ھەل قىلدى.
</S>
<S ID=22082>
كەنت دەرىجىلىك تەشكىلاتلارنىڭ تەشكىلىي قۇرۇلۇشىنى كۈچەيتىپ، قابىللارنى ئىشقا قويۇپ، خىزمەت ئۈنۈمىنى ئۆستۈردى.
</S>
<S ID=22083>
ھازىر ناھىيە بويىچە كەنت دەرىجىلىك كوللېكتىپ ئىقتىسادىي كىرىمى 200 مىڭ يۈەندىن ئاشقان كەنت 35كە يەتتى.
</S>
<S ID=22084>
‏
</S>
</TEXT>
/BODY
/DOC