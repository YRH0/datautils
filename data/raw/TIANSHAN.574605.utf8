<DOC>
<DOCID>TIANSHAN.574605</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-12-26 11:45:11</DATE>
</HEADER>
<BODY>
<HEADLINE>
<S ID=67698>
كۇچا ناھىيەسى ئاياللارنى قانۇن بىلىملىرى بويىچە تەربىيەلەشنى كۈچەيتتى
</S>
</HEADLINE>
<TEXT>
<S ID=67699>
 راھىلە توختى خەۋەر قىلىدۇ: كۇچا ناھىيەسى بۇ يىل ئاياللارنى قانۇن بىلىملىرى بويىچە تەربىيەلەشنى كۈچەيتىپ، ئۇلارنىڭ قانۇنلۇق ھوقۇق – مەنپەئىتىنى قوغداش ئېڭىنى ئۆستۈردى.
</S>
<S ID=67700>
 كۇچا ناھىيەلىك ئاياللار بىرلەشمىسى بۇ يىل ئاياللارنى قانۇن بىلىملىرى بويىچە تەربىيەلەش خىزمىتىنى مۇھىم ئىشلار كۈنتەرتىپىگە كىرگۈزۈپ، يىل بېشىدىن ھازىرغىچە 38 قېتىم قانۇن – تۈزۈم تەشۋىقاتى ئېلىپ باردى.
</S>
<S ID=67701>
‹‹نىكاھ قانۇنى››، ‹‹پىلانلىق تۇغۇت قانۇنى››، ‹‹قۇرامىغا يەتمىگەنلەرنىڭ ھوقۇق – مەنپەئىتىنى قوغداش قانۇنى››قاتارلىق قانۇن – نىزاملار 23 مىڭ 867 ئادەم(قېتىم) تەشۋىق قىلىنىپ، 38 مىڭ 453 پارچە تەشۋىقات ۋەرەقىسى تارقىتىلدى.
</S>
<S ID=67702>
378 ئايالغا قانۇندىن مەسلىھەت بېرىلدى.
</S>
<S ID=67703>
نىكاھتىن ئاجراشماقچى بولغان 26 ئائىلىلىك ئەر – خوتۇن مۇرەسسە ئارقىلىق ياراشتۇرۇلدى؛ ئائىلە زۇلمىغا ئۇچرىغان 15 ئايالنىڭ قانۇنلۇق ھوقۇق – مەنپەئىتى قوغدالدى.
</S>
<S ID=67704>
93 بالا مەكتەپ قوينىغا قايتۇرۇپ كېلىندى؛ ئېغىر كېسەلگە گىرىپتار بولۇپ، ئىقتىسادىي قىيىنچىلىق سەۋەبىدىن داۋالىنالمىغان توققۇز ئايالغا 21 مىڭ 600 يۈەن، ئاق قان كېسىلى بولغان ۋە ھادىسىگە ئۇچرىغان بەش بالىغا ‹‹بىر يۈەن فوندى››دىن 32 مىڭ 700 يۈەن ئىئانە قىلىندى.
</S>
</TEXT>
/BODY
/DOC