<DOC>
<DOCID>TIANSHAN.556198</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-10-13 12:28:32</DATE>
</HEADER>
<BODY>
<HEADLINE>
<S ID=53245>
يوپۇغا ناھىيەسىدە مىللەتلەر ئىتتىپاقلىقى ھېكايىسى ۋە مەدەنىيەت ئويۇنلىرى ئاممىنىڭ قەلبىگە ياقتى
</S>
</HEADLINE>
<TEXT>
<S ID=53246>
   ئىمىنجان تۇرسۇن خەۋەر قىلىدۇ: يوپۇغا ناھىيەسىدە ئېلىپ بېرىلىۋاتقان مىللەتلەر ئىتتىپاقلىقى – تەرەققىياتىدىكى تەسىرلىك ھېكايىلەرنى سۆزلەش پائالىيەتلىرى ۋە مىللەتلەر ئىتتىپاقلىقىنى كۈچەيتىپ، ئەسەبىيلىككە قارشى تۇرۇش ھەققىدىكى مەدەنىيەت – سەنئەت ئويۇنلىرى تېما دائىرىسى كەڭ، مەزمۇنى مول، دەۋر روھىغا باي بولۇشتەك ئالاھىدىلىكلىرى بىلەن ئاممىنىڭ كۆڭلىگە ياقتى.
</S>
<S ID=53247>
   يوپۇغا ناھىيەسى بۇ يىل يىل بېشىدىن ھازىرغىچە، ئاساسىي قاتلاملاردا مىللەتلەر ئىتتىپاقلىقى ھېكايىسىنى سۆزلەش بويىچە يۇقىرى دەرىجىلىك ئورۇنلاردىن لېكتورلار ئۆمىكى تەكلىپ قىلىش ۋە ئىدارە – ئورگانلاردىن مەخسۇس گۇرۇپپا تەشكىللەش ئارقىلىق يېزا – بازار، كەنت، ئاھالە كومىتېتلىرىدا مىللەتلەر ئىتتىپاقلىقىدىكى مۇنەۋۋەر شەخسلەرنىڭ تەسىرلىك ئىش – ئىزلىرىدىن ھېكايە سۆزلەش پائالىيەتلىرىنى دائىملاشتۇرۇش بىلەن بىللە، ناھىيەلىك ‹‹يېشىل مەرۋايىت›› سەنئەت ئۆمىكى ۋە كەنتلەردىكى ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمەت گۇرۇپپىسىدىكى كادىرلارنىڭ قوللىشى، يېتەكچىلىكىدە قۇرۇلغان دېھقانلار سەنئەت ئەترەتلىرىنىڭ رولىنى پائال جارى قىلدۇرۇپ، زامانىۋى مەدەنىيەتنى يېتەكچى قىلىپ، مىللەتلەر ئىتتىپاقلىقىنى كۈچەيتىپ، ئەسەبىيلىككە قارشى تۇرۇش ھەققىدىكى مەدەنىيەت – سەنئەت ئويۇنلىرىنى كۆپلەپ مەيدانغا چىقىرىپ ‹‹مىللەتلەر ئىتتىپاقلىقى – تەرەققىياتى يىلى›› پائالىيىتىنىڭ مەزمۇنىنى ئۈزلۈكسىز بېيىتتى.
</S>
<S ID=53248>
8 – ئاينىڭ باشلىرىغا قەدەر ناھىيە بويىچە 140 مەيدان(قېتىم)دىن ئارتۇق مىللەتلەر ئىتتىپاقلىقى ھەققىدىكى تەسىرلىك ھېكايىلەرنى سۆزلەش پائالىيىتىنى تەشكىللەپ، 30 مىڭ ئادەم (قېتىم)دىن ئارتۇق ھەر ساھە ئاممىنىڭ قەلبىنى چوڭقۇر ھاياجانغا سالدى.
</S>
<S ID=53249>
ئۇنىڭدىن باشقا، ‹‹پۇشايمان››، ‹‹قاچقۇن››، ‹‹قانۇن ئادىل، ئەمما رەھىمسىز›› قاتارلىق دېھقانلار ئېتۇتى ۋە ئازاد زامان، گۈزەل ماكان، بەختىيار تۇرمۇش كۈيلەنگەن سەنئەت نومۇرلىرىدىن 370 مەيدان(قېتىم)دىن ئارتۇق كۆرسىتىپ 75 مىڭ 500 ئادەم(قېتىم)دىن ئارتۇق ئاساسىي قاتلامدىكى ئاممىنى ئەمەلىي تەربىيەگە ئىگە قىلدى ۋە ئۇلارنىڭ مەنىۋى تۇرمۇشىنى بېيىتتى.
</S>
</TEXT>
/BODY
/DOC