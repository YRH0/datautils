<DOC>
<DOCID>TIANSHAN.566089</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-11-20 15:01:04</DATE>
</HEADER>
<BODY>
<HEADLINE>
<S ID=60653>
خىزمەت گۇرۇپپىسى بالىلارنىڭ غېمىنى يېدى
</S>
</HEADLINE>
<TEXT>
<S ID=60654>
 پەرھات مىجىت، چىمەنگۈل قاسىم خەۋەر قىلىدۇ: شايار ناھىيەلىك مالىيە ئىدارىسىنىڭ ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى بويىچە بۇ ناھىيەنىڭ نۇرباغ يېزىسى تىم كەنتىدە تۇرۇشلۇق كادىرلار يېقىندا تىم كەنت باشلانغۇچ مەكتىپىگە 36 مىڭ يۈەن قىممىتىدە 104 يۈرۈش پارتا – ئورۇندۇق ئېلىپ بېرىپ، بۇ مەكتەپتىكى ئوقۇتقۇچى – ئوقۇغۇچىلارنى خۇش قىلدى.
</S>
<S ID=60655>
 كادىرلار بۇ كەنتكە كەلگەندىن بۇيان تىم كەنت باشلانغۇچ مەكتىپىنىڭ ئوقۇتۇش شارائىتىنىڭ ناچارلىقىنى ئۇقۇپ، مەكتەپكە بېرىپ تەكشۈرۈپ ئەھۋال ئۇقۇشتى.
</S>
<S ID=60656>
خىزمەت گۇرۇپپىسىدىكىلەرنىڭ ماسلاشتۇرۇشى بىلەن تۈر مەبلىغى ھەل قىلىپ مەكتەپنىڭ قىياپىتىدە ئۆزگىرىش ياسالدى، مەكتەپ ھويلىسىنى قاتتىقلاشتۇرۇپ، سىنىپلارغا يېڭى پارتا – ئورۇندۇق سەپلەپ بەردى.
</S>
<S ID=60657>
 مەكتەپ مۇدىرى تۇرغۇن نىزام مۇنداق دېدى: كەنتتە تۇرۇشلۇق خىزمەت گۇرۇپپىسىدىكىلەر مەكتىپىمىزنى ئەمەلىي ھەرىكىتى ئارقىلىق قوللىدى.
</S>
<S ID=60658>
19 مىڭ يۈەن مەبلەغ سەرپ قىلىپ، مەكتەپ ئىچىنى قاتتىقلاشتۇرۇپ بەردى.
</S>
<S ID=60659>
ئائىلىسىدە قىيىنچىلىقى بار ئوقۇغۇچىلارغا بىر نەچچە قېتىم ئوقۇش قوراللىرى ياردەم قىلدى.
</S>
<S ID=60660>
بۇ قېتىم يەنە مەكتىپىمىزگە پارتا – ئورۇندۇق ياردەم قىلىپ، مەكتىپىمىزنىڭ ئوقۇش – ئوقۇتۇش شارائىتىنى ياخشىلاپ بەردى.
</S>
<S ID=60661>
مەن مەكتەپتىكى ئوقۇتقۇچى – ئوقۇغۇچىلارغا ۋاكالىتەن خىزمەت گورۇپپىسىدىكىلەرگە رەھمەت ئېيتىمەن.
</S>
<S ID=60662>

</S>
</TEXT>
/BODY
/DOC