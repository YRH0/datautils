<DOC>
<DOCID>TIANSHAN.503652</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-01 16:40:12</DATE>
</HEADER>
<BODY>
<HEADLINE>
<S ID=16980>
قاراقاش ناھىيەسىدە قىيىنچىلىقى بار ئاممىغا 9 مىليون يۈەندىن كۆپرەك داۋالىنىش ياردەم پۇلى تارقىتىپ بېرىلدى
</S>
</HEADLINE>
<TEXT>
<S ID=16981>
    ئىختىيارىي مۇخبىرىمىز ئابدۇجېلىل ئابلا خەۋىرى: قاراقاش ناھىيەسى بۇلتۇر قىيىنچىلىقى بار ئاممىغا داۋالىنىش ياردەم پۇلى تارقىتىپ بېرىش سىياسىتىنى بىر تۈرلۈك مۇھىم ئەلرايى قورۇلۇشى ۋە ساخاۋەت قورۇلۇشى قاتارىدا چىڭ توتۇپ ئەمەلىيلەشتۈرۈپ، قىينچىلىقى بار ئاممىغا 9 مىليون يۈەندىن كۆپرەك داۋالىنىش ياردەم پۇلى تارقىتىپ بەردى.
</S>
<S ID=16982>
    بۇ ناھىيە بۇلتۇر قىيىنچىلىقى بارئاممىغا داۋالىنىش ياردەم پۇلى بېرىش سىياسىتىنى ئەمەلىيلەشتۈرۈشتە، «ئومۇمىيلىق ئۈچۈن مۇلازىمەت قىلىش، خەلققە نەپ يەتكۈزۈش، خەلققە پايدا ئېلىپ كېلىش» نى مەركەز، « ئاممىنىڭ ئەمەلىي قىيىنچىلىقىنى ھەل قىلىش» نى خىزمەتنىڭ ئاخىرقى نىشان قىلىپ، ياردەم بېرىش ئىلمىي ، باشقۇرۇش قېلىپلاشقان ياردەم بېرىش ئەندىزىسىنى شەكىللەندۈردى. داۋالىنىشقا ياردەم بېرىش ئوبيېكىتلىرىنىڭ ئارخىپىنى تۇرغۇزۇش ، ئاشكارىلاش ، ياردەم بېرىش مەبلىغىنى تارقىتىشنى نازارەت قىلىش قاتارلىق بىر قاتار تۈزۈملەرنى قاتتىق ئىجرا قىلىپ، ئاممىنىڭ نازارىتىنى قوبۇل قىلىپ، داۋالىنىش ياردەم پۇلىنىڭ دەل جايىدا ئىشلىتىلىشىگە كاپالەتلىك قىلىپ، تۇرمۇشقا قىيىنچىلىقى بار ئاممىنى ۋاقتىدا، خاتىرجەم داۋالىنىش شارائىتىغا ئىگە قىلدى.
</S>
<S ID=16983>
بۇلتۇر قىيىنچىلىقى بار 28 مىڭ 990 ئادەم/قېتىمغا، جەمئىي 9 مىلىيون 400 مىڭ يۈەن داۋالاش ياردەم پۇلى تارقىتىپ بېرىپ، قىيىنچىلىقى بار ئاممىنىڭ «ئىقتىسادىي قىيىنچىلىق سەۋەبىدىن داۋالىنالماسلىق، كېسەللىك سەۋەبىدىن نامراتلىشىپ كېتىش» نىڭ ئۈنۈملۈك ئالدىنى ئالدى.
</S>
</TEXT>
/BODY
/DOC