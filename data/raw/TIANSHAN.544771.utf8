<DOC>
<DOCID>TIANSHAN.544771</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-08-29 10:58:40</DATE>
</HEADER>
<BODY>
<HEADLINE>
<S ID=43675>
جىنخۇا شەھىرى ئونسۇ ناھىيەسىدىكى كۆزىگە ئاق چۈشكەن ئاغرىقلارغا ‹‹قايتا يورۇقلۇق›› ئاتا قىلدى
</S>
</HEADLINE>
<TEXT>
<S ID=43676>
    ئابلەت ئابلىز، چولپان مەتنىياز خەۋەر قىلىدۇ: ئۇنسۇ ناھىيەسىنىڭ توخۇلا يېزىسى خەلىۋاپ كەنتىدىكى 60 ياشلىق تۇرسۇن ھېيت جېجياڭ ئۆلكىسى جىنخۇا كۆز كېسەللىرى دوختۇرخانىسىنىڭ باشلىقى ۋۇ جيەنرېننىڭ قولىنى مەھكەم تۇتۇپ تۇرۇپ: ئەمدى كۆرەلەيدىغان بولدۇم، مۇتەخەسسىسلەرگە كۆپ رەھمەت، تېخىمۇ كۆپ مۇتەخەسسىسلەرنىڭ كېلىپ، بىزگە ياردەم بېرىشىنى ئۈمىد قىلىمەن، دېدى.
</S>
<S ID=43677>
    تۇرسۇن ھېيت مۇنداق دېدى: ئىككى كۆزۈمگە ئاق چۈشۈپ قالغاچقا، ئەمگەك ئىقتىدارىمدىن قالدىم، ھەتتا ھاجىتىمدىنمۇ چىقالمىدىم.
</S>
<S ID=43678>
2014 – يىلى 6 – ئايدا ئوڭ كۆزۈمدىكى ئاقنى ئوپېراتسىيە قىلدۇرغانىدىم، بۇ يىل يەنە سول كۆزۈمدىكى ئاقنى ئوپېراتسىيە قىلدۇردۇم، ئوپېراتسىيە قىلدۇرغاندىن كېيىن كۆزۈمنىڭ كۆرۈشى ئەسلىگە كەلدى.
</S>
<S ID=43679>
    ئونسۇ ناھىيەلىك خەلق دوختۇرخانىسىدا 2011 – يىلىدىن بۇرۇن كۆز كېسەللىرى بۆلۈمى يوق ئىدى، جىنخۇا شەھىرىنىڭ ئونسۇغا ياردەم بېرىش قوماندانلىق ئىشتابى 2011 – يىلىدىن باشلاپ ‹‹يورۇقلۇق ھەرىكىتى›› تۈرىنى يولغا قويۇپ، ناھىيەدىكى كۆزىگە ئاق چۈشكەن ئاغرىقلارنى ھەقسىز ئوپېراتسىيە قىلدى.
</S>
<S ID=43680>
    جىنخۇا شەھىرىنىڭ ئونسۇغا نىشانلىق ياردەم بېرىش قوماندانلىق ئىشتابىنىڭ مۇئاۋىن قوماندانى ليۇ زۇنكې مۇنداق دېدى: كۆزىگە ئاق چۈشكەن ھەربىر ئاغرىقنىڭ ئوپېراتسىيە، دورا، پەرۋىش ھەققىنىڭ ھەممىسى 3000 يۈەندىن ئاشىدىغان بولۇپ، شەھەر – بازار ئاھالىلىرىنىڭ داۋالىنىش سۇغۇرتىسى ۋە يېزا يېڭىچە ھەمكارلىشىپ داۋالىنىش سۇغۇرتىسىدىن 2000 يۈەن ئاتچوت قىلاتتى، ئېشىپ قالغان 1000 يۈەندىن ئارتۇق پۇلنى ئاغرىقلار ئۆزى تۆلەيتتى، ئەمما بۇ خىراجەتنى بىز ئۈستىمىزگە ئالدۇق.
</S>
<S ID=43681>
ناھىيەدىكى كۆزىگە ئاق چۈشكەن ھەر قانداق ئاغرىق ناھىيەلىك خەلق دوختۇرخانىسىدا ئوپېراتسىيە قىلدۇرسىلا، ھېچقانداق ھەق تاپشۇرمايدۇ.
</S>
<S ID=43682>
    ئۇقۇشىمىزچە، 2011 – يىلىدىن بۇيان جىنخۇا شەھىرىنىڭ ئونسۇغا نىشانلىق ياردەم بېرىش قوماندانلىق ئىشتابى ئۇدا ئالتە يىل مەخسۇس ياردەم بېرىش مەبلىغى ئاجرىتىپ، ھەر يىلى كۆزىگە ئاق چۈشكەن 100 گە يېقىن ئاغرىقنى ھەقسىز ئوپېراتسىيە قىلغان.
</S>
<S ID=43683>
ھازىرغا قەدەر جىنخۇا – ئونسۇدىن ئىبارەت ئىككى جايدىكى مۇتەخەسسىسلەر بىرلىشىپ 60 قېتىمدىن ئارتۇق سەييارە كېسەل كۆرگەن؛ ئاساسىي قاتلاملاردا 7000 ئادەم (قېتىم)دىن ئارتۇق كېسەل داۋالىغان؛ كۆزىگە ئاق چۈشكەن 600 نەچچە ئاغرىقنى ھەقسىز ئوپېراتسىيە قىلغان.
</S>
<S ID=43684>
‏    
</S>
</TEXT>
/BODY
/DOC