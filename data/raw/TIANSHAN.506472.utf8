<DOC>
<DOCID>TIANSHAN.506472</DOCID>
<HEADER>
<CLASS>پەن – مائارىپ</CLASS>
<DATE>2016-03-07 16:42:49</DATE>
</HEADER>
<BODY>
<HEADLINE>
<S ID=18132>
لەنگەر يولى ئوتتۇرا ئەترەت بىلەن كورلا شەھەرلىك 10-باشلانغۇچ مەكتەپقاتناش پىدائىيلىرى مۇلازىمىتى پائالىيىتىنى قانات يايدۇردى
</S>
</HEADLINE>
<TEXT>
<S ID=18133>
   ئىختىيارىي مۇخبىرىمىز ئەخمەتجان ھوشۇر خەۋىرى، فوتوسى: كەڭ خەلق ئاممىسىنىڭ قاتناش بىخەتەرلىك ئېڭى ۋە مەدەنىيەتلىك يول يۈرۈش ئېڭىنى تېخىمۇ ئىلگىرلىگەن ھالدا يۇقىرى كۆتۈرۈش ئۈچۈن، 5-مارت كورلا شەھەرلىك ج ج ئىدارىسى قاتناش ساقچى ئەترىتى لەنگەر يولى ئوتتۇرا ئەترەت بىلەن كورلا شەھەرلىك 10-باشلانغۇچ مەكتەپ بىرلىكتە مەدەنىيەتلىك قاتناش پىدائىيلىرى مۇلازىمىتى پائالىيىتى ئېلىپ باردى.
</S>
<S ID=18134>
10-باشلانغۇچ مەكتەپ ئوقۇغۇچىلىرى «لېي فىڭ روھىدىن ئۆگىنىپ، يېڭى ئىستىل تۇرغۇزايلى» دېگەن خەت يېزىلغان يەڭ بەلگىسى تاقاپ مەدەنىيەتلىك قاتناش پىدائىيلىرى سۈپىتىدە تۇرۇپ، خىزمەت قىلىپ ئالدىراش يۈرگەن ساقچىلار بىلەن بىرلىكتە لەنگەر يولى بىلەن كېسىشمە يول ئېغىزىدا يول چىراغ بەلگىسىگە ئاساسەن يولدىن ئۆتكەنلەرنىڭ پىيادىلەر ئۆتۈش سىزىقى بويىچە مېڭىشىغا يېتەكچىلىك قىلدى، شۇنداقلا بىر قىسىم قاتناش قائىدىسىگە رىئايە قىلمىغان موتورسىز قاتناش ۋاستىلىرى ۋە ئادەملەرگە قارىتا شۇ ۋاقىتنىڭ ئۆزىدە يول مېڭىشى چەكلەندى.
</S>
<S ID=18135>
شۇنىڭ بىلەن بىرگە «قاتناش بىخەتەرلىك ئەسكەرتمىسى» قاتارلىق ماتېرىياللار بىلەن تەمىنلەپ، كەڭ خەلق ئاممىسىنى قاتناش بىخەتەرلىك قائىدىسىگە ئۆزلۈكىدىن بويسۇنىشىنى، مەدەنىيەتلىك يول يۈرىدىغان، قانۇن بويىچە ماشىنا ھەيدەيدىغان، ئاكتىپلىق بىلەن يول بېرىدىغان مەدەنىيەتلىك قاتناش ئىستىلى يارىتىشنى تەلەپ قىلدى.
</S>
<S ID=18136>
    بۇ قېتىمقى «كىچىك قول چوڭ قولنى تۇتۇش » پائالىيىتىدە، بىر جەھەتتىن ئوقۇغۇچىلارنىڭ قاتناش باشقۇرغۇچىلار بىلەن بولغان ئارىلىقى يېقىنلاشتۇرۇلۇپ، ئۇلارغا قاتناش ساقچىلىرىنىڭ جاپاسى ھېس قىلدۇرۇش بىلەن بىر ۋاقىتتا، قاتناش باشقۇرۇش خىزمىتىگە بولغان چۈشىنىشى ۋە قوللىشى تېخىمۇ چوڭقۇرلاشتى.
</S>
<S ID=18137>
يەنە بىر جەھەتتىن مەدەنىيەتلىك يول يۈرۈشكە چاقىرىق قىلدى.
</S>
</TEXT>
/BODY
/DOC