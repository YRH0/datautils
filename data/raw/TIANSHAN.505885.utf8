<DOC>
<DOCID>TIANSHAN.505885</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-05 12:19:46</DATE>
</HEADER>
<BODY>
<HEADLINE>
<S ID=17982>
‏مائارىپ مۇپەتتىشلىكىنى كۈچەيتىش زۆرۈر
</S>
</HEADLINE>
<TEXT>
<S ID=17983>
    دۇ ۋېن
</S>
<S ID=17984>
   2013 – يىلى 293؛ 2014 – يىلى 464؛ 2015 – يىلى 545؛ 2015 – يىلىنىڭ ئاخىرىغىچە جەمئىي .1302
</S>
<S ID=17985>
بۇ، دۆلەت مەملىكەت مىقياسىدا مەجبۇرىيەت مائارىپىنىڭ تەرەققىياتىنى ئاساسەن تەڭپۇڭلاشتۇرغان ناھىيە(شەھەر، رايون)گە قارىتا ھەيدەكچىلىك قىلىش، باھالاش خىزمىتىنى قانات يايدۇرغان ئۈچ يىلدىن بۇيان، دۆلەتنىڭ بېكىتىشىدىن ئۆتكەن ناھىيە (شەھەر، رايون)لەرنىڭ سانى.
</S>
<S ID=17986>
    بۇ سان – سېپىرلاردا مول مەزمۇنلار بار، ئازادە ۋە يورۇق، ئەسلىھەلىرى بىر قەدەر ياخشى مەكتەپلەر ئارقا – ئارقىدىن قەد كۆتۈردى؛ سەھرالاردىكى ئائىلىسىدە ئىقتىسادىي قىيىنچىلىقى بار بالىلار ھەر كۈنى ئىسسىق تاماق يېيەلەيدىغان بولدى؛ غەيرەت – جاسارىتى بار، مائارىپ ئىشلىرىنى قىزغىن سۆيىدىغان ھەم مائارىپ ئىشلىرى ئۈچۈن ياشلىق باھارىنى تەقدىم قىلالايدىغان بىر تۈركۈم مۇنەۋۋەر ياشلار تەشەببۇسكارلىق بىلەن سەھرالاردىكى مەكتەپلەردە دەرس مۇنبىرىگە چىقتى؛ شەھەر، يېزىلاردىكى ئوقۇتقۇچىلارنىڭ كەسپىي ساپاسى ۋە تەربىيەلەش سەۋىيەسى ئومۇميۈزلۈك ئۆستۈرۈلدى؛ يېزىلاردىكى ئامانەت بالىلار ۋە شەھەرگە ئىشلەمچىلىككە كىرگەنلەرنىڭ پەرزەنتلىرى ئېرىشىۋاتقان غەمخورلۇق ئۈزلۈكسىز كۆپەيدى، مەجبۇرىيەت مائارىپىدىن بەھرىمەن بولۇش ھوقۇقى كاپالەتكە ئىگە قىلىندى؛ نامرات ئائىلىلەرنىڭ پەرزەنتلىرى ئەمدى تۇرمۇش خىراجىتىدىن غەم قىلمايدىغان بولدى...
</S>
<S ID=17987>
    بۇ سان – سېپىرلاردىن بالىلارنىڭ سەبىي كۈلكىلىرى، ئائىلىلەرنىڭ مائارىپ ئىشلىرىدىن رازى بولغانلىقى، مائارىپ مۇپەتتىش خىزمەتچىلىرىنىڭ جاپالىق ئەمگىكى سىڭگەنلىكىنى كۆرۈۋالغىلى بولىدۇ.
</S>
<S ID=17988>
    ئەمەلىيەت شۇنى ئىسپاتلىدىكى، ئۈچ يىل ئىلگىرى دۆلەت مەملىكەت مىقياسىدا مەجبۇرىيەت مائارىپىنىڭ تەرەققىياتىنى ئاساسەن تەڭپۇڭلاشتۇرغان ناھىيە (شەھەر، رايون)گە قارىتا ھەيدەكچىلىك قىلىش، باھالاش خىزمىتىنى قانات يايدۇرۇپ، ھازىرغا قەدەر مائارىپ سۈپىتىنى ئۆستۈرۈشنى ئىلگىرى سۈرۈش ۋە كاپالەتلىك قىلىش، مائارىپ نىشانى ۋە ۋەزىپىلىرىنى ئوڭۇشلۇق ئورۇنداشنىڭ مۇھىم ۋاسىتىسى سۈپىتىدە، مائارىپ مۇپەتتىشلىكى، باھالاپ بېكىتىش خىزمىتى مۇھىم رول ئوينىدى، مەمۇرىيەتكە، ئوقۇتۇشقا ھەيدەكچىلىك قىلىش، باھالاش – كۆزىتىش ئۈچ بىر گەۋدىلەشتۈرۈلگەن مائارىپ مۇپەتتىشلىك سىستېمىسى ئۈزلۈكسىز مۇكەممەللەشتۈرۈلدى، مائارىپ مۇپەتتىشلىكىنىڭ نوپۇزى، ئىلمىيلىكى يەنىمۇ ئاشتى، ھۆكۈمەتنىڭ مەسئۇلىيەتنى ئەمەلىيلەشتۈرۈش، زور مائارىپ سىياسەت تۈرلىرىنى يولغا قويۇش، مەكتەپنىڭ ئىچكى ئامىللىرىنى تەرەققىي قىلدۇرۇش، مائارىپ سىستېمىسىنىڭ مۇقىملىقىنى قوغداش قاتارلىقلارغا ھەيدەكچىلىك قىلىش جەھەتتە مۇھىم رول ئويناپ، مائارىپنى ئىسلاھ قىلىش، تەرەققىي قىلدۇرۇشتىكى بىر چوڭ يارقىن نۇقتىغا ئايلاندى.
</S>
<S ID=17989>
    مائارىپ مۇپەتتىشلىكىنى باھالاپ بېكىتىش خىزمىتى قانات يايدۇرۇلغان دەسلەپكى مەزگىلدە، قىسمەن مائارىپ خىزمەتچىلىرى خەلقئارادىكى تەجرىبىلەردىن مائارىپ مۇپەتتىشلىكىنى كۈچەيتىشنىڭ دۇنيا مائارىپ كۈچلۈك دۆلىتىگە ئايلىنىشتا يولغا قويۇشقا بولىدىغان ئۇسۇللارنىڭ بىر دۆلەتنىڭ مائارىپ باشقۇرۇش سەۋىيەسىنى ئۆلچەيدىغان مۇھىم ئۆلچەم ئىكەنلىكىنى چۈشەندى.
</S>
<S ID=17990>
ئۇنداقتا بىرقانچە يىللىق ئەمەلىيەت ئارقىلىق كۆپلىگەن كىشى تەپتىش قىلىش، باھالاپ بېكىتىشنى قانات يايدۇرۇشنىڭ مەجبۇرىيەت مائارىپىنى تەڭپۇڭ تەرەققىي قىلدۇرۇشنىڭ مۇھىم تۇتقىسى ئىكەنلىكىنى، ئۇنىڭ مائارىپ ئادىللىقىغا تۈرتكە بولۇش، مائارىپ سۈپىتىگە كاپالەتلىك قىلىش، شۇنداقلا مائارىپنى زامانىۋىلاشتۇرۇشنى ئىلگىرى سۈرۈشنىڭ قورۇقچىسى ئىكەنلىكىنى تونۇپ يەتتى.
</S>
<S ID=17991>
    بۇ يىل ‹‹13 – بەش يىللىق ›› يىرىك پىلاننى ئومۇميۈزلۈك يولغا قويۇشنىڭ باشلىنىش يىلى، بۇ ئالاھىدە مەزگىلنىڭ تۈگۈنىدە تۇرۇپ ئۆتمۈشنى ئەسلەپ، كەلگۈسىگە نەزەر سېلىشنىڭ ئالاھىدە ئەھمىيىتى بار.
</S>
<S ID=17992>
    مائارىپ مۇپەتتىشلىكىنى كۈچەيتىش، ئېشىشقا كاپالەتلىك قىلىش، تەڭپۇڭلۇقنى ئىلگىرى سۈرۈش مائارىپ مۇپەتتىشلىكى خىزمىتىنى يېڭى بالداققا كۆتۈرۈپ، مائارىپ مۇپەتتىشلىكىنى مائارىپنى زامانىۋىلاشتۇرۇشنى ئىلگىرى سۈرۈشتىكى قورۇقچىغا ئايلاندۇرىدۇ.
</S>
</TEXT>
/BODY
/DOC