<DOC>
<DOCID>TIANSHAN.515336</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-06 19:01:43</DATE>
</HEADER>
<BODY>
<HEADLINE>
<S ID=23816>
كۇچا ناھىيەسى زامانىۋى مەدەنىيەتنى يېتەكچى قىلىشقا ئەھمىيەت بېرىپ، ئاساسىي قاتلامغا مەدەنىيەتنىڭ سېھرىي كۈچىنى تارقاتتى
</S>
</HEADLINE>
<TEXT>
<S ID=23817>
    نىياز راھمان خەۋەر قىلىدۇ: بۇ يىل كىرگەندىن بۇيان كۇچا ناھىيەسى زامانىۋى مەدەنىيەتنى يېتەكچى قىلىشتا چىڭ تۇرۇپ، مول مەزمۇنلۇق مەدەنىيەت – تەنتەربىيە پائالىيەتلىرىنى قانات يايدۇرۇپ، ھەر مىللەت ئاممىنىڭ مەنىۋى تۇرمۇشىنى بېيىتتى.
</S>
<S ID=23818>
   بۇ ناھىيە بۇ يىلنىڭ بېشىدا تەشۋىقات، مەدەنىيەت – تەنتەربىيە پائالىيەتلىرىنىڭ كونكرېت پىلانىنى تۈزۈپ، چاغاندىن ئىلگىرى 200 گە يېقىن ئاساسىي قاتلام تەشۋىقاتچىسىنى ئاقسۇ ۋىلايىتىدە ئۈچ تۈركۈمگە بۆلۈپ بىر ھەپتىدىن مەخسۇس لېكسىيە سۆزلەش بىلىملىرى بويىچە تەربىيەلىدى.
</S>
<S ID=23819>
ناھىيەلىك كۈسەن ناخشا – ئۇسسۇل ئۆمىكى، ناھىيەلىك مۇقام ئەلنەغمە سەنئەت ئۆمىكى، ئەدەبىيات – سەنئەتچىلەر بىرلەشمىسى ۋە كىنو قويۇشنى باشقۇرۇش شىركىتىنىڭ فۇنكسىيەلىك رولىنى تولۇق جارى قىلدۇرۇپ، رەسىم، ھۆسنخەت، فوتو سۈرەت، غەيرىي ماددىي مەدەنىيەت مىراسلىرى كۆرگەزمىسى، سەرخىل سەنئەت نومۇرلىرى، ئەڭ ياخشى كىنولارنى ئاساسىي قاتلامغا يۈزلەندۈردى، 1000 مۇنەۋۋەر ئاساسىي قاتلام تەشۋىقاتچىسىنى كەنت، مەھەللىلەرگە ئەۋەتىپ پارتىيە، ھۆكۈمەتنىڭ ئەلگە نەپ يەتكۈزىدىغان ياخشى سىياسەتلىرى، ‹‹دىن ئەسەبىيلىكى››نى تۈگىتىش، مىللەتلەر ئىتتىپاقلىقىنى كۈچەيتىپ، يۇرت – ماكانىنى گۈزەل قىلىپ قۇرۇپ چىقىش ۋە قانۇن – تۈزۈم تەربىيەسى توغرىسىدا لېكسىيە سۆزلەشكە ئورۇنلاشتۇردى.
</S>
<S ID=23820>
   نەتىجىدە، يىل بېشىدىن 3 – ئاينىڭ ئاخىرىغىچە ئاساسىي قاتلامدا ‹‹خۇشاللىقنى ئاساسىي قاتلامغا يەتكۈزۈش›› بويىچە 82 مەيدان ئويۇن، 67 مەيدان پەن – تېخنىكىنى ئومۇملاشتۇرۇش پائالىيىتى ئۆتكۈزۈلدى ۋە قىزىل كىنو قويۇلدى، 180 مەيداندىن ئارتۇق لېكسىيە سۆزلەندى، 23 مەيدان رەسىم، ھۆسنخەت، فوتو سۈرەت، غەيرىي ماددىي مەدەنىيەت مىراسلىرى كۆرگەزمىسى ئۆتكۈزۈلدى، بەش قېتىم ناھىيە بويىچە دېھقان – چارۋىچىلار ئەدەبىيات – سەنئەت كۆرىكى، دېھقان – چارۋىچىلار تەنھەرىكەت مۇسابىقىسى ئۆتكۈزۈلۈپ، ھەر مىللەت ئاممىسى ئىتتىپاقلىشىپ، ھاللىق جەمئىيەت قۇرۇشتىن ئىبارەت ئۇلۇغۋار نىشاننى ئىشقا ئاشۇرۇشقا پائال يېتەكلەندى.
</S>
<S ID=23821>
‏
</S>
</TEXT>
/BODY
/DOC