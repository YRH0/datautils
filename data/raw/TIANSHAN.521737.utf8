<DOC>
<DOCID>TIANSHAN.521737</DOCID>
<HEADER>
<CLASS>ئۈرۈمچى</CLASS>
<DATE>2016-05-09 09:58:01</DATE>
</HEADER>
<BODY>
<HEADLINE>
<S ID=27509>
شوربۇلاقتا ياڭرىغان ئىتتىپاقلىق كۈيى
</S>
</HEADLINE>
<TEXT>
<S ID=27510>
   ئۆز مۇخبىرىمىز زاھىدە مۇتەللىپ خەۋىرى، فوتوسى: 6-ماي چۈشتىن كېيىن سائەت 18:00 لەردە شوربۇلاققا جايلاشقان قەدىمىي كۇچا كاۋاپ لەغمەن شاھى ئاشخانىسى قاينام-تاشقىنلىققا چۆمدى. بۇ يەردە سۇيچۈەن يولى تارماق رايونى شوربۇلاق شەرقىي مەھەللە كومىتېتى بىلەن دۆڭكۆۋرۈك تارماق رايونى كۇەنبېي كوچىسى مەھەللە كومىتېتىنىڭ ‹‹مىللەتلەر ئىتتىپاقلىقىدا قەلىبداش بولۇپ، ئىئانە توپلاش ئارقىلىق ئوقۇشقا ياردەم قىلىپ، كىشىلەر قەلبىنى ئىللىتايلى›› تېمىسىدىكى پائالىيىتى باشلانغان ئىدى.
</S>
<S ID=27511>
   مەمەتتۇرسۇن ئوبۇلقاسىم قەدىمىي كۇچا كاۋاپ لەغمەن شاھى ئاشخانىسىنىڭ خوجايىنى بولۇپ، ئۇ نەچچە يىلدىن بېرى ئۆز ئەتراپىدىكى قىيىنچىلىقى بار ھەر مىللەت ئائىلىسىگە خالىس ياردەم قىلىپ كەلگەن، بۇ قېتىمقى پائالىيەتتە ئۇ ئۆز پىلانى بويىچە يەنە ئائىلىسىدە قىيىنچىلىق بار ئۈچ ئوقۇغۇچىغا ياردەم قىلىشقا ۋەدە بەردى ۋە ئۇلارغا گۈرۈچ، ماي، ئوقۇش قوراللىرى قاتارلىق بۇيۇملارنى سوۋغا قىلدى، شۇنداقلا قىيىنچىلىقى بار ئوقۇغۇچىلارنىڭ ئاتا-ئانىلىرى بىلەن نەق مەيداندا ياردەم قىلىش كېلىشىمنامىسىگە ئىمزا قويۇش ئارقىلىق ياردەم قىلىشقا بولغان ئىرادىسىنى بىلدۈردى.
</S>
<S ID=27512>
   پائالىيەت ئارىلىقىدا مەمەتتۇرسۇن ئوبۇلقاسىم ۋە مەھەللە كومىتېتىدىكى خادىملار شوربۇلاققا جايلاشقان كاڭلې ياشانغانلار ساناتورىيەسىگە بېرىپ ياشانغان ئانىلارنىڭ ئانىلار بايرىمىنى تەبرىكلەپ، ئۇلارغا گۈل تەقدىم قىلدى، مەمەتتۇرسۇن ئوبۇلقاسىم يەنە مىللىي سازەندىلەرنى تەكلىپ قىلغان بولۇپ، پائالىيەتتە مىللىيچە ساز ۋە ناخشا كۈيىگە ئەگەشكەن ھالدا ئىتتىپاقلىق كۈيلىرى ياڭرىدى.
</S>
</TEXT>
/BODY
/DOC