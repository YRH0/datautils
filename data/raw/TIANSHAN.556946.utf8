<DOC>
<DOCID>TIANSHAN.556946</DOCID>
<HEADER>
<CLASS>مەملىكەت</CLASS>
<DATE>2016-10-17 15:05:06</DATE>
</HEADER>
<BODY>
<HEADLINE>
<S ID=53695>
جۇڭگو «بىر بەلباغ، بىر يول» قۇرۇلۇشىنى ئىلگىرى سۈرۈش كومىتېتى لەنجۇدا قۇرۇلدى
</S>
</HEADLINE>
<TEXT>
<S ID=53696>
    گەنسۇ كۈندىلىك تورى، 17-ئۆكتەبىر خەۋىرى: 2016-يىلى 15-ئۆكتەبىر، جۇڭگو ئىجتىمائىي، ئىقتىساد، مەدەنىيەت ئالماشتۇرۇش جەمئىيىتى ئۇيۇشتۇرغان، «سەبىيلەر» ژۇرنىلى قاتارلىق ئورۇنلار ئۆتكۈزۈشنى ئۈستىگە ئالغان جۇڭگو «بىر بەلباغ، بىر يول» قۇرۇلۇشىنى ئىلگىرى سۈرۈش كومىتېتىنىڭ قۇرۇلۇش مۇراسىمى نىڭۋو قورۇقى زالىدا داغدۇغىلىق ئۆتكۈزۈلدى.
</S>
<S ID=53697>
    جۇڭگو ئىجتىمائىي، ئىقتىساد، مەدەنىيەت ئالماشتۇرۇش جەمئىيىتىنىڭ مۇناسىۋەتلىك رەھبەرلىرى، گەنسۇ ئۆلكىلىك سودا- سانائەتچىلەر بىرلەشمىسى پارتگۇرۇپپىسىنىڭ شۇجىسى جاۋ شاۋجى ۋە جۇڭگونىڭ «بىر بەلباغ، بىر يول» قۇرۇلۇشىنى ئىلگىرى سۈرۈش كومىتېتىنىڭ رەئىسى لى شيوڭ، باش كاتىپ ما يۈجاڭ قاتارلىق رەھبەرلەر تەبرىكلەش مۇراسىمىغا قاتناشتى.
</S>
<S ID=53698>
    ئىگىلىنىشىچە، جۇڭگو ئىجتىمائىي، ئىقتىساد، مەدەنىيەت ئالماشتۇرۇش جەمئىيىتى جۇڭخۇا خەلق جۇمھۇرىيىتى خەلق ئىشلىرى مىنىستىرلىقى قۇرۇشنى تەستىقلىغان مەملىكەت خاراكتېرلىك تەشكىلات، قانۇنى ئىگە سالاھىيىتىگە ئىگە بولۇپ، كەسپىي مەسئۇل ئورۇن جۇڭخۇا خەلق جۇمھۇرىيىتى مەدەنىيەت مىنىستىرلىقىدىن ئىبارەت، ئىجتىمائىي، ئىقتىساد، مەدەنىيەت ئالماشتۇرۇش جەمئىيىتىنىڭ تارىختىكى مەملىكەتلىك سىياسىي كېڭەشنىڭ ئەزالىرى (بىر قىسىمى) ۋە جەمئىيەتتىكى ھەر ساھە زاتلاردىن تەركىب تاپقان.     
</S>
<S ID=53699>
    ئىقتىساد، مەدەنىيەت ساھەسىدىكى زاتلار ئىلىم-پەن، مەدەنىيەت ئالماشتۇرۇش پائالىيىتىنى قانات يايدۇرۇپ، دېڭىز بوغۇزى ئىككى قىرغاق مۇناسىۋىتىنى ئىلگىرى سۈرۈپ، خەلقئارا بىرلەشمە دوستلۇق ۋە ئالاقىنى كۈچەيتىپ، دۆلىتىمىزنىڭ زامانىۋىلاشتۇرۇش ئىشلىرىنى ئالغا سىلجىتىپ، ئىسلاھات–ئېچىۋېتىش ئۈچۈن مۇلازىمەت قىلماقتا.
</S>
<S ID=53700>
پارتىيە مەركىزىي كومىتېتىنىڭ «بىر بەلباغ، بىر يول» قۇرۇلۇشى توغرىسىدىكى ئۇلۇغ تەسەۋۋۇرىغا ئاكتىپ ئاۋاز قوشۇش ئۈچۈن جۇڭگونىڭ ئىجتىمائىي ، ئىقتىسادىي، مەدەنىيەت ئالماشتۇرۇش جەمئىيىتى، جۇڭگونىڭ «بىر بەلباغ، بىر يول» قۇرۇلۇشىنى ئىلگىرى سۈرۈش كومىتېتى قۇرۇشنى ئالاھىدە ئىلتىماس قىلغان، بۇ تۈر شەنشى، گەنسۇ، نىڭشيا، چىڭخەي، شىنجاڭ قاتارلىق غەربىي شىمالدىكى بەش ئۆلكە، ئاپتونوم رايونغا چېتىلىدىغان بولۇپ، ئىقتىساد، مەدەنىيەت جەھەتتىكى ئالماشتۇرۇش ھەم ھەمكارلىق قانات يايدۇرۇلىدۇ. 
</S>
<S ID=53701>
    پىراكتىكانت ۋەلى مەھەممەت تەرجىمىسى
</S>
</TEXT>
/BODY
/DOC