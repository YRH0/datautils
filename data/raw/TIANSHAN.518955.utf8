<DOC>
<DOCID>TIANSHAN.518955</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-21 16:13:31</DATE>
</HEADER>
<BODY>
<HEADLINE>
<S ID=26080>
تېكەس ناھىيەسىدە 49 تۈردە يېڭىدىن ئىش باشلاندى
</S>
</HEADLINE>
<TEXT>
<S ID=26081>
  ئەخەت ئېلاخۇن خەۋەر قىلىدۇ: تېكەس ناھىيەسىدە يېقىندا 3 مىليارد 730 مىليون يۈەن مەبلەغ سېلىنىدىغان 109 نۇقتىلىق تۈر قۇرۇلۇشىدا ئومۇميۈزلۈك ئىش باشلاندى.
</S>
<S ID=26082>
   ئۇقۇشىمچە، بۇ قېتىمقى مەركەزلىك ئىش باشلانغان 109 نۇقتىلىق تۈرنىڭ 60ى خەلق تۇرمۇشىغا مۇناسىۋەتلىك بولۇپ، بۇنىڭغا سېلىنىدىغان مەبلەغ 899 مىليون يۈەنگە؛ يېڭىدىن باشلانغان تۈر 49 بولۇپ، بۇنىڭغا سېلىنىدىغان مەبلەغ 2 مىليارد 174 مىليون يۈەنگە يېتىدىكەن. بۇ تۈرلەر ئىچىدە يېزا ئىگىلىكىگە چېتىلىدىغىنى 33؛ قاتناش، ئېنېرگىيە ئۇل ئەسلىھەلىرىگە چېتىلىدىغىنى 23؛ مەدەنىيەت، مائارىپ، سەھىيە قاتارلىق ساھەلەرگە چېتىلىدىغىنى 30؛ تۇرالغۇ، مۇھىت ئاسراش قاتارلىقلارغا چېتىلىدىغىنى 23 ئىكەن.
</S>
<S ID=26083>
   تېكەس ناھىيەسىدىكى يېڭىدىن ئىش باشلانغان ئەمىن تاپقۇزۇپ، خەلقنى بېيىتىش قۇرۇلۇش مەيدانىدا ئىشچىلارنىڭ جىددىي ئىشلەۋاتقانلىقىنى، قۇرۇلۇش مەيدانى ئەتراپىنىڭ كەنت ئاھالىلىرى بىلەن تولغانلىقىنى كۆردۈم. دېھقان لى خۇەن مۇنداق دېدى: ھازىر دۆلەتنىڭ سىياسىتى ياخشى، بۇ قېتىم ھۆكۈمەت ئەمىن ئۆي سېلىشىمىزغا تولۇقلىما بېرىپلا قالماي، يەنە خىش، سېمونت، پولات چىۋىق قاتارلىقلارنى يەتكۈزۈپ بەردى.
</S>
<S ID=26084>
   ناھىيەلىك تەرەققىيات ۋە ئىسلاھات كومىتېتىنىڭ مۇدىرى ۋاڭ ئەنشيەن مۇنداق دېدى: بۇ يىل كۈن بالدۇر ئىسسىغاچقا، خەلق تۇرمۇشىغا ئائىت قۇرۇلۇشلاردا بۇلتۇرقىدىن 15 كۈن بۇرۇن ئىش باشلاندى. بۇ تۈرلەرنىڭ يولغا قويۇلۇشى ئاۋامنىڭ بەخت كۆرسەتكۈچىنى ئاشۇرىدۇ.
</S>
<S ID=26085>
‏
</S>
</TEXT>
/BODY
/DOC