<DOC>
<DOCID>TIANSHAN.507727</DOCID>
<HEADER>
<CLASS>خەلقئارا</CLASS>
<DATE>2016-03-09 18:40:33</DATE>
</HEADER>
<BODY>
<HEADLINE>
<S ID=18739>
دۇنيادىكى يۇقىرى دەرىجىلىك ئايال باشقۇرغۇچىلارنىڭ سانى تۆتتىن بىر ئۈلۈشكىمۇ يەتمەيدىكەن، رۇسىيەدە ئەڭ كۆپ ئىكەن
</S>
</HEADLINE>
<TEXT>
<S ID=18740>
　　 خەلقئارا بوغالتىرلىق ئاپپاراتىنىڭ 8-چېسلا ئېلان قىلغان «خەلقئارا سودا تەكشۈرۈش دوكلاتى» دا كۆرسىتىلىشىچە، دۇنيادىكى كارخانىلارنىڭ يۇقىرى دەرىجىلىك باشقۇرغۇچىلار قاتلىمىدىكى ئاياللارنىڭ نىسبىتى گەرچە بۇلتۇرقىدىن ئاشقان بولسىمۇ، لېكىن يەنىلا تۆتتىن بىر ئۈلۈشكە يەتمەيدىكەن.
</S>
<S ID=18741>
　　«سودا ساھەسىدىكى ئاياللار» ناملىق بۇ تەكشۈرۈش 36 دۆلەتتىكى 5520 كارخانىغا چېتىلىدىكەن.
</S>
<S ID=18742>
تەكشۈرۈش نەتىجىسىدىن قارىغاندا، 2016-يىلى يەر شارى بويىچە يۇقىرى دەرىجىلىك ئايال باشقۇرغۇچىلار پەقەت %24 بولۇپ، بۇلتۇرقى بىلەن سېلىشتۇرغاندا % 22 ئاشقان.
</S>
<S ID=18743>
　　تەكشۈرۈلگەن دۆلەتلەر ئىچىدە، رۇسىيەدە يۇقىرى دەرىجىلىك ئايال باشقۇرغۇچىلار نىسبىتى ئەڭ يۇقىرى بولۇپ، 45 % كە يەتكەن، فىلىپپىن ۋە لىتۋا ئايرىم ھالدا ئىككىنچى، ئۈچىنچى ئورۇندا تۇرغان.
</S>
<S ID=18744>
　　دۇنيادىكى يۇقىرى دەرىجىلىك ئايال باشقۇرغۇچىلارنىڭ نىسبىتى ئەڭ تۆۋەن بولغان ياپونىيەدە بۇ سانلىق مەلۇمات ئاران % 7 بولغان، گېرمانىيە %15 بىلەن ئارقىدىن سانىغاندا ئىككىنچى ئورۇندا تۇرغان.
</S>
<S ID=18745>
قىزىقارلىق يېرى، تەرەققىي تاپقان يەتتە دۆلەت گۇرۇھى ئىچىدە، %39 كارخانىلارنىڭ يۇقىرى دەرىجىلىك باشقۇرغۇچىلار قاتلىمىدا ئاياللار يوقكەن، ياپونىيەدە بۇ نىسبەت %73 بولغان.
</S>
<S ID=18746>
　　جۇڭگو چوڭ قۇرۇقلۇقىدا ئايال يۇقىرى دەرىجىلىك باشقۇرغۇچىلارنىڭ ئىگىلىگەن نىسبىتى % 30كە يېتىپ، توققۇزىچى ئورۇندا تۇرغان.
</S>
</TEXT>
/BODY
/DOC