<DOC>
<DOCID>TIANSHAN.491820</DOCID>
<HEADER>
<CLASS>مەملىكەت</CLASS>
<DATE>2016-01-22 16:08:38</DATE>
</HEADER>
<BODY>
<HEADLINE>
<S ID=5065>
بېيجىڭ شەھىرى 2016-يىلى دائىمىي نوپۇس سانىنى 22 مىليون ئىچىدە كونترول قىلىشنى پىلانلىدى
</S>
</HEADLINE>
<TEXT>
<S ID=5066>
   جۇڭگو ئاخبارات تورى بېيجىڭ 22-يانۋار تېلېگراممىسى: نۆۋەتتە بېيجىڭنىڭ دائىمىي نوپۇسى 21 مىليون 705 مىڭ  بولۇپ، 2016-يىلى بۇ ساننى 22 مىليون ئىچىدە كونترول قىلىش پىلانلاندى. 
</S>
<S ID=5067>
   بۇنى مۇخبىر بېيجىڭ شەھەرلىك 14-نۆۋەتلىك خەلق قۇرۇلتىيىنىڭ 4-يىغىنىدىن ئىگىلىگەن.
</S>
<S ID=5068>
   ئىگىلىنىشىچە، «چوڭ شەھەر كېسىلى»نى تىزگىنلەشتە نوپۇسنىڭ تەرتىپسىز ئېشىشىنى كونترول قىلىش، كەسىپلەر قۇرۇلمىسىنى تەڭشەش بېيجىڭنىڭ ئۆزگەرمە تەرەققىياتىدىكى زۆرۈر يول بولۇپ، شەھەرلىك خەلق قۇرۇلتىيى يىغىنى باشلانغان كۈنى، بېيجىڭ شەھىرى 2015-يىللىق خەلق ئىگىلىكى ۋە ئىجتىمائىي تەرەققىيات پىلانىنىڭ يۈرگۈزۈلۈش ئەھۋالى بىلەن 2016-يىللىق خەلق ئىگىلىكى ۋە ئىجتىمائىي تەرەققىيات پىلانى دەسلەپكى لايىھە دوكلاتى قاراپ چىقىشقا سۇنۇلغان.
</S>
<S ID=5069>
   پىلان خىزمىتى دوكلاتىدا كۆرسىتىلىشىچە، بېيجىڭ شەھىرىنىڭ دائىمىي نوپۇسى 21 مىليون 705 مىڭ بولۇپ، 2014-يىلنىڭ ئاخىرلىرىدىن 189 مىڭى كۆپەيگەن، ئوخشاش مەزگىلدىكىدىن 179 مىڭ نوپۇس ئاز كۆپەيگەن، دائىمىي نوپۇسنىڭ ئېشىش سۈرئىتى 2014-يىلدىكى %1.7ىدىن %0.9كە تۆۋەنلىگەن.
</S>
</TEXT>
/BODY
/DOC