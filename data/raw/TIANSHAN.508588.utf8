<DOC>
<DOCID>TIANSHAN.508588</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-11 16:59:58</DATE>
</HEADER>
<BODY>
<HEADLINE>
<S ID=19366>
كۇچا ناھىيەسى چارۋىلارنىڭ نەسلىنى ياخشىلاش ئۆتكىلىنى چىڭ تۇتتى
</S>
</HEADLINE>
<TEXT>
<S ID=19367>
        ئىختىيارىي مۇخبىرىمىز ئەھمەت ئىسمائىل خەۋىرى:كۇچا ناھىيەسى چارۋىچىلىقنى سىجىل تەرەققىي قىلدۇرۇشتا چارۋىلارنىڭ نەسلىنى ياخشىلاش ئۆتكىلىنى چارۋىچىلىقتىكى يارقىن نۇقتا قاتارىدا چىڭ تۇتۇپ، كۆپ تۆللەيدىغان، ساپ نەسلىنى كۆپەيتىپ، ياخشى ئۈنۈم ھاسىل قىلدى .
</S>
<S ID=19368>
    بۇ ناھىيە بۇلتۇر چارۋىچىلىقنى تەرەققىي قىلدۇرۇشتا يېڭىچە تەرەققىيات ئەندىزىسى ئۈستىدە پائال ئىزدىنىپ، يۇقىردىن چارۋىچىلىقنى تەرەققىي قىلدۇرۇش تۈر مەبلىغى ھەل قىلىش، جېجياڭ ئۆلكىسى نىڭبو شەھىرىنىڭ ساھەلەر بويىچە چارۋىچىلىقنى تەرەققىي قىلدۇرۇش تۈر مەبلىغىنى قولغا كەلتۈرۈپ، تېز ئۈنۈم بېرىدىغان مەكىت قويى، جېجياڭ خۇياڭ قويى قاتارلىق ياخشى نەسىللەرنى كىرگۈزۈشكە ئالاھىدە ئەھمىيەت بېرىپ، بىر تۇياق تۇغار نەسىللىك ساغلىق سېتىۋالسا 1000يۈەن تولۇقلىما بېرىشتەك ئېتىبار بېرىش سىياسىتىنى ئەمەلدە كۆرسەتكەچكە نەسىللىك چارۋىنىڭ سانى تېز كۆپىيىشكە باشلىدى.
</S>
<S ID=19369>
ئىشخىلا بازىرى، ياقا بازىرنى ئاساس قىلىپ يەرلىك قوي باقمىچىلىق قىلىشقا يېتەكلەش، ئۇچا بازىرى، ئۇزۇن بازىرىنى ئاساس قىلىپ سۈت كالىسى باقمىچىلىق قىلىشقا يېتەكلەش، تارىم، ئاغى يېزا، قوشئاۋات مەيدان، تاغ فېرما، سوخو فېرمىسنى ئاساس قىلىپ تىۋىت ئۆچكە، تارىم ئوغلىقى ۋە كاركۆل قويىنى تەرەققىي قىلدۇرۇشقا يېتەكلەش، ئۈچئۆستەڭ، ئالىقاغۇ، بېھىشباغ، چىمەن، خانىقاتام يېزىسى قاتارلىق يېزا-بازارلارنى ئاساسىي تەرەققىيات نۇقتىسى قىلىپ سىمىنتال كالىسى، مەكىت قويى، جېجياڭ خۇياڭ قويى ۋە نەسلى ياخشىلانغان گۆش كالىسى ، گۆش قويى باقمىچىلىق رايونى قۇرۇش، ئۇچا بازىرى ساقاغۇ كەنتىنى ئاساس قىلىپ چوشقا باقمىچىلىق رايونى، ئۇچا بازىرىنى مەركەز قىلىپ تۇخۇم توخۇسى تەرەققىي قىلدۇرۇش رايونى قۇرۇش، ياقا بازىرىنى مەركەز قىلىپ گۆش توخۇسى تەرەققىي قىلدۇرۇش رايونى قۇرۇپ ھەر قايسى رايونلارنىڭ ئۆز ئالاھىدىلىكىنى نامايەندە قىلىپ دەسلەپكى قەدەمدە ئۈنۈم ھاسىل قىلدى.
</S>
<S ID=19370>
نەتىجىدە بۇلتۇر يىل ئاخىرىدىكى چارۋا ئومۇمىي قوتان قالدۇقى 963مىڭ 800تۇياققا، ئەلا نەسىللىك سىمىنتال كالىسىنى 27مىڭ تۇياققا، گۆش كالىسىنى 43مىڭ تۇياققا، گۆش قويىنى 384مىڭ تۇياققا، گۆش توخۇسىنى 2مىليون680مىڭ دانىگە يەتكۈزۈش نىشانى ئوڭۇشلۇق ئورۇندىلىپ چارۋىچىلىق تەرەققىياتىنىڭ ئۇلىنى مۇستەھكەملىدى .
</S>
</TEXT>
/BODY
/DOC