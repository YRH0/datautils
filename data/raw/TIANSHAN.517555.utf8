<DOC>
<DOCID>TIANSHAN.517555</DOCID>
<HEADER>
<CLASS>خەلقئارا</CLASS>
<DATE>2016-04-14 12:59:08</DATE>
</HEADER>
<BODY>
<HEADLINE>
<S ID=25223>
خەلقئارا قىسقا خەۋەرلەر
</S>
</HEADLINE>
<TEXT>
<S ID=25224>
 ياۋروپا ئىتتىپاقى كومىتېتى 12 – ئاپرېل ياۋروپا ئىتتىپاقى مۇساپىرلارنى يۆتكەپ ئورۇنلاشتۇرۇش پىلانىنى يولغا قويۇش ئەھۋالىنىڭ 2 – ئايلىق دوكلاتىنى ئېلان قىلدى.
</S>
<S ID=25225>
دوكلاتقا قارىغاندا، ياۋروپا ئىتتىپاقىغا ئەزا دۆلەتلەر ئۆتكەن ئاينىڭ ئوتتۇرىلىرىدا بېكىتكەن يۆتكەپ ئورۇنلاشتۇرماقچى بولغان مۇساپىرلارنىڭ سانى پىلانلىغان سانغا يەتمەي، پىلاننىڭ ئىجرا قىلىنىشى بىر ئىزدا توختاپ قالغان.
</S>
<S ID=25226>
دوكلاتتا مۇنداق دېيىلدى: ھازىر ياۋروپا ئىتتىپاقىنىڭ پاناھلىنىش شەرتىگە ئۇيغۇن كېلىدىغان 35 – 40 مىڭدەك مۇساپىر گىرېتسىيە چېگراسىدا تۇرۇۋاتىدۇ.
</S>
<S ID=25227>
   ياۋروپا ئىتتىپاقى پارلامېنتى ئومۇمىي يىغىندا 12 – ئاپرېل قارار ماقۇللاپ: كۈندىن – كۈنگە كەسكىنلىشىۋاتقان مۇساپىرلار دولقۇنى تۈپەيلىدىن ياۋروپا ئىتتىپاقى ھازىر يولغا قويۇۋاتقان مۇساپىرلارنى ئورۇنلاشتۇرۇش مېخانىزمى مەغلۇپ بولدى، ياۋروپا ئىتتىپاقى بۇنى تۈپتىن ئىسلاھ قىلىشى كېرەك، دەپ قارىدى.
</S>
<S ID=25228>
ياۋروپا پارلامېنتى شۇ كۈنى ماقۇللىغان قارارىدا مۇنداق دېيىلدى: بۇ مېخانىزمدا ياۋروپا ئىتتىپاقىنىڭ پورت دۆلەتلىرى دۇچ كەلگەن زور بېسىم نەزەرگە ئېلىنمىغان، ياۋروپا ئىتتىپاقىغا ئەزا دۆلەتلەر ئوتتۇرىسىدىكى باراۋەرلىك ۋە ئادىللىق، ئورتاق زىممىسىگە ئېلىش ۋە بىردەك ئىتتىپاقلىشىشقا كاپالەتلىك قىلىش ئۈچۈن بۇنىڭغا جەزمەن تۈزىتىش كىرگۈزۈلۈشى كېرەك.
</S>
<S ID=25229>
    ئامېرىكا ئاقىللار ئامبىرى پېتېرسېن خەلقئارا ئىقتىساد تەتقىقاتخانىسىنىڭ ئالىي تەتقىقاتچىسى نىكولاس رادى 11 – ئاپرېل مۇنداق دېدى: جۇڭگونىڭ ئىقتىسادى بىلەن ئېكسپورتىنىڭ ئېشىشى ئاستىلاش بېسىمىغا دۇچ كەلگەن بولسىمۇ، ‹‹خەلق پۇلىنىڭ كۇرسى زور دەرىجىدە چۈشۈپ كېتىدۇ›› دېيىشنىڭ ئاساسى يوق.
</S>
<S ID=25230>
ھازىر خەلق پۇلىنىڭ پېرېۋوت نىسبىتى ئوتتۇرىچە تەڭپۇڭلىشىش سەۋىيەسى ئەتراپىدا بولۇپ، مۆلچەردىكىدىن كۆرۈنەرلىك ئېشىپ كەتمەيدۇ، يېقىنقى يىللاردىن بۇيان خەلق پۇلىنىڭ پېرېۋوت نىسبىتى جۇڭگونىڭ پۈتكۈل ئېكسپورت رىقابەت كۈچىگە زىيان يەتكۈزگىنى يوق.
</S>
<S ID=25231>
   گوللاندىيە سايلام كومىتېتى 12 – ئاپرېل ئېلان قىلغان مەسىلىھەت بېرىش خاراكتېرىدىكى ئومۇمىي ئاۋازغا قويۇش نەتىجىسىدىن قارىغاندا، ئاۋاز بەرگۈچىلەرنىڭ %61ى گوللاندىيەنىڭ ياۋروپا ئىتتىپاقىنىڭ ئۇكرائىنا بىلەن ئالاقىلەشكۈچى دۆلەت بولۇش كېلىشىمىنى تەستىقلىشىغا قارشى تۇرىدىكەن.
</S>
<S ID=25232>
گوللاندىيە ھۆكۈمىتى بۇ كېلىشىمنى قايتا قاراپ چىقىدىكەن. 
</S>
<S ID=25233>
  چاۋشيەن مەركىزىي ئاخبارات ئاگېنتلىقىنىڭ 12 – ئاپرېلدىكى خەۋىرىگە قارىغاندا، چاۋشيەن دىپلوماتىيە مىنىستىرلىقىنىڭ باياناتچىسى شۇ كۈنى مۇخبىرلارنىڭ سوئالىغا جاۋاب بېرىپ مۇنداق دېگەن: ھازىرقى چاۋشيەن يېرىم ئارىلى ۋەزىيىتى سۆھبەتلىشىش كەيپىياتىنى ھازىرلىمىدى، چاۋشيەن بۇنىڭدىن ئىلگىرى ئوتتۇرىغا قويغان يادرو سىنىقىنى ۋاقتىنچە توختىتىش بەدىلىگە ئامېرىكا بىلەن كورېيەنىڭ بىرلەشمە ھەربىي مانېۋىرىنى توختىتىشنى تەلەپ قىلىش توغرىسىدىكى تەكلىپى مەغلۇپ بولدى.
</S>
<S ID=25234>
ئامېرىكا يادرو ئۇرۇشى قۇتراتقۇلۇقى ئارقىلىق چاۋشيەن يېرىم ئارىلىنى قىل ئۈستىدە تۇرۇۋاتقان ئۇرۇش خەۋپىگە پاتۇرۇپ قويماقچى بولۇۋاتىدۇ، ھازىرقى يېرىم ئارال ۋەزىيىتىدە سۆھبەتلىشىشكە پۈتۈنلەي ئىمكانىيەت يوق، بەلكى ‹‹ئوت كۈچى بىلەن ئوت كۈچىگە تاقابىل تۇرۇش››، ‹‹يادرو بىلەن يادروغا تاقابىل تۇرۇش››تەك تىركىشىش ۋەزىيىتىلا قېپقالدى.
</S>
<S ID=25235>
   پېرۇ دۆلەت سايلام ئىشخانىسى 12 – ئاپرېل، 10 – ئاپرېل ئۆتكۈزۈلگەن پېرۇ ئومۇمىي سايلىمىنىڭ %95.19لىك ئاۋاز بېرىش نەتىجىسىنى ئېلان قىلدى، پېرۇ خەلق كۈچلىرى پارتىيەسى نامزاتى، سابىق زۇڭتۇڭ ئالبېرتو فۇجىمورىنىڭ قىزى كېكو سوفىيا فۇجىمورى ئەڭ كۆپ ئاۋازغا، ئۇنىڭدىن قالسىلا ‹‹پېرۇلۇقلارنى ئۆزگەرتىش ئۈچۈن›› پارتىيەسى نامزاتى كۇسىيىنسكىي 2 – ئورۇندا تۇرغان بولۇپ، ھەر ئىككىلىسىنىڭ ئاۋاز سانى ئاۋاز بەرگۈچىلەر سانىنىڭ يېرىمدىن ئاشمىغانلىقى ئۈچۈن ئىككىيلەن قايتا رىقابەتلىشىدۇ.
</S>
<S ID=25236>
   رۇسىيەنىڭ دۆلەت مۇداپىئەسى ئىشلىرىغا مەسئۇل مۇئاۋىن زۇڭلىسى روگوزېن 11 – ئاپرېل رۇسىيە ئىرانغا تۇنجى تۈركۈمدىكى 300 – S بەلگىلىك ھاۋا مۇداپىئە باشقۇرۇلىدىغان بومبا سىستېمىسىنى ئىشلىتىشكە تاپشۇرۇپ بەردى، دېدى.
</S>
<S ID=25237>
روگوزېن 11 – ئاپرېل ‹‹موسكۋا ئەكس ساداسى›› تېلېۋىزىيە ئىستانسىسىنىڭ زىيارىتىنى قوبۇل قىلغاندا مۇنداق دېدى: 300– S بەلگىلىك ھاۋا مۇداپىئە باشقۇرۇلىدىغان بومبا سىستېمىسىنى توشۇشنى رۇسىيە بىلەن ئىراننىڭ مۇتەخەسسىسلىرى بىرلىكتە تاماملىدى.
</S>
<S ID=25238>
ئىران تۇنجى تۈركۈمدىكى 300 – S بەلگىلىك ھاۋا مۇداپىئە باشقۇرۇلىدىغان بومبا سىستېمىسىغا ئىگە بولغاندىن كېيىن، خەلقئارا كېسىم سوت كوللېگىيەسىگە رۇسىيە ئۈستىدىن قىلغان ئەرزىنى قايتۇرۇۋالىدىكەن.
</S>
<S ID=25239>
شىنخۇا ئاگېنتلىقى 
</S>
</TEXT>
/BODY
/DOC