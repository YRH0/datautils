<DOC>
<DOCID>TIANSHAN.544866</DOCID>
<HEADER>
<CLASS>شىنجاڭ</CLASS>
<DATE>2016-08-29 12:28:20</DATE>
</HEADER>
<BODY>
<HEADLINE>
<S ID=43790>
چەرچەن يۈدۇ ئايرودۇرۇمىدا سىناق ئۇچۇش مۇۋەپپەقىيەتلىك بولدى
</S>
</HEADLINE>
<TEXT>
<S ID=43791>
   26-ئاۋغۇست سائەت 11دىن 10 مىنۇت ئۆتكەندە، جەنۇب ئاۋىياتسىيەسى شىنجاڭ شۆبە شىركىتىنىڭ CZ777X-بەلگىلىك 737-800 تىپلىق ئايروپىلانى ئۈرۈمچى دىۋوپۇ خەلقئارا ئايرودۇرۇمىدىن قوزغىلىپ، سائەت 12دىن 16 مىنۇت ئۆتكەندە چەرچەن ناھىيەسىگە ئوڭۇشلۇق قوندى.
</S>
<S ID=43792>
ئايروپىلان خادىملىرى چەرچەن ئاۋىياتسىيە بوشلۇقىدا تەخمىنەن ئۈچ سائەتتەك سىناق ئۇچقاندىن كېيىن، ھەر خىل سىناق ئۇچۇش تۈرلىرىنى مۇۋەپپەقىيەتلىك تاماملىدى.
</S>
<S ID=43793>
بۇ، چەرچەن خەلق ئايرودۇرۇمىدا سىناق ئۇچۇشنىڭ مۇۋەپپەقىيەتلىك بولغانلىقىنى بىلدۈرىدۇ.
</S>
<S ID=43794>
   چەرچەن خەلق ئايرودۇرۇمىنى كۆچۈرۈش قۇرۇلۇشى دۆلەت خەلق ئاۋىياتسىيە ئىدارىسى، شىنجاڭ ئۇيغۇر ئاپتونوم رايونىنىڭ «12-بەش يىل»لىق پىلان مەزگىلىدىكى نۇقتىلىق قۇرۇلۇش تۈرلىرىنىڭ بىرى، بۇ تۈرگە 2014-يىلى ئىيۇندا رەسمىي قۇرۇلۇش باشلاندى، جۇڭگو خەلق ئاۋىياتسىيە ئىدارىسى 2015-يىلى يېڭىدىن كۆچۈرۈلىدىغان چەرچەن ئايرودۇرۇمىنىڭ نامىنى «چەرچەن يۈدۇ ئايرودورۇمى» دەپ ئۆگەرتىشنى تەستىقلىدى.
</S>
<S ID=43795>
يېڭىدىن ياسىلىدىغان ئايرودۇرۇم تۈرىگە سېلىنىدىغان ئومۇمىي مەبلەغ تەخمىنەن 588 مىليون يۈەن بولۇپ، دۆلەت ئىچىدىكى تارماق لىنىيە ئايرودۇرۇمىغا تەۋە.
</S>
<S ID=43796>
ئايرودۇرۇم چەرچەن ناھىيە باغئېرىق يېزا چىگىقاش كەنتى ئەتراپىدا بولۇپ، ناھىيە مەركىزى بىلەن بولغان تاشيول ئارىلىقى تەخمىنەن 12.3 كىلومېتىر، ئۈرۈمچى بىلەن بولغان ئۇچۇش ئارىلىقى تەخمىنەن 737 كىلومېتىر كېلىدۇ.
</S>
</TEXT>
/BODY
/DOC