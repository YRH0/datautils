<DOC>
<DOCID>TIANSHAN.524727</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-24 12:58:09</DATE>
</HEADER>
<BODY>
<HEADLINE>
<S ID=28852>
قاراشەھەردە ھەمكارلىق كوپىراتىپلىرى دېھقانلارنىڭ نامراتلىقتىن قۇتۇلۇشىغا يۆلەك بولدى
</S>
</HEADLINE>
<TEXT>
<S ID=28853>
    مۇخپۇلجان تۇرسۇن خەۋەر قىلىدۇ: قاراشەھەر ناھىيەسىدە يېقىنقى يىللاردىن بۇيان، تۈرلۈك كەسپىي ھەمكارلىق كوپىراتىپىدىن 274ى قۇرۇلۇپ، كوپىراتىپتا ئىشقا ئورۇنلاشقانلار 1100 كىشىدىن ئاشتى. بۇ ناھىيە ئىجتىمائىي سۇغۇرتا تولۇقلىمىسى، ئىشقا چۈشۈشتىن ئىلگىرىكى تەربىيەلىنىش تولۇقلىمىسى، ياردەم ئۆسۈملۈك قەرز بېرىش سىياسىتىنى ئەستايىدىل ئەمەلىيلەشتۈرۈپ، كوپىراتىپلارنى كۆلىمىنى كېڭەيتىشكە، ئېشىنچا ئەمگەكچىلەرنى ئىشقا ئورۇنلاشتۇرۇشقا پائال يېتەكلىگەنلىكتىن، دېھقان – چارۋىچىلار ئىشىكى ئالدىدىلا ئىشقا ئورۇنلىشىپ، ئىگىلىك تىكلەپ، بېيىش يولىغا ماڭدى.
</S>
<S ID=28854>
   بۇ ناھىيەنىڭ بېيداچۈ يېزىسى بېيچۈ كەنتى ئاپتونوم رايون دەرىجىلىك نامرات كەنت بولۇپ، بۇ يىل يىل بېشىدا كەنتتىكى توققۇز ئايال 400 مىڭ يۈەن مەبلەغ سېلىپ، ‹‹نۇرلان›› كەشتىچىلىك كەسپىي ھەمكارلىق كوپىراتىپىنى قۇرغانىدى، كوپىراتىپنىڭ تىجارىتى ياخشى بولغاچقا، كەنتتىكى ۋە قوشنا كەنتلەردىكى ئاياللار كەينى – كەينىدىن بۇ كوپىراتىپقا ئەزا بولدى.
</S>
<S ID=28855>
   ھەسەلخان روزى ‹‹نۇرلان›› كەشتىچىلىك كەسپىي ھەمكارلىق كوپىراتىپىغا ئەزا بولغاندىن كېيىن، ئۇنىڭ تۇرمۇشىدا زور ئۆزگىرىش بولدى. ھازىر ئۇ بۇ كوپىراتىپنىڭ مەسئۇلىغا ئايلىنىپ، كەنتتىكى ئاچا – سىڭىللارنى بىرلىكتە كىرىمىنى ئاشۇرۇشقا يېتەكلىدى. ئۇ مۇنداق دېدى: بىز تىجارەت كۆلىمىمىزنى تېخىمۇ كېڭەيتىپ، ياشلارنى كۆپرەك ئىشقا ئورۇنلاشتۇرۇپ، ئۇلارنىڭ ئىقتىسادىي كىرىمىنى ئاشۇرۇشىغا تۈرتكە بولىمىز.
</S>
<S ID=28856>
‏
</S>
</TEXT>
/BODY
/DOC