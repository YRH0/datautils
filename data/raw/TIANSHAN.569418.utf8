<DOC>
<DOCID>TIANSHAN.569418</DOCID>
<HEADER>
<CLASS>ئۈرۈمچى</CLASS>
<DATE>2016-12-05 10:43:31</DATE>
</HEADER>
<BODY>
<HEADLINE>
<S ID=63202>
ئۈرۈمچى شەھىرى ‹‹مەملىكەت بويىچە مەدەنىي شەھەر بەرپا قىلىش››تا تەبىئىي جۇغراپىيەلىك ئەۋزەللىكنى ھازىرلىدى
</S>
</HEADLINE>
<TEXT>
<S ID=63203>
  زېڭ خۇافېڭ خەۋەر قىلىدۇ: ئۈرۈمچى شەھىرى ئاھالىسى لى شيا يۇقىرىقى تاغنىڭ ئاپئاق قارلار بىلەن قاپلانغان گۈزەل مەنزىرىسىنى سۈرەتلەپ ئۈندىدار دوستلار چەمبىرىكىگە ‹‹گۈزەللىكنى كۆرگەندە شۇدەم، ئىختىيارسىز توختىدى قەدەم›› دەپ يازدى.
</S>
<S ID=63204>
ئۈرۈمچى دالا پائالىيىتى قىلىشتىكى ئەڭ مۇۋاپىق جاي، شۇنداقلا ياشاشقا تولىمۇ باب كېلىدىغان شەھەر، ئۇ مەملىكەت بويىچە مەدەنىي شەھەر بەرپا قىلىشتا جۇغراپىيەلىك ئەۋزەللىككە ئىگە.
</S>
<S ID=63205>
 ئۈرۈمچى يىپەك يولى خەلقئارا چاڭغا تېيىلىش مەيدانى 12 – ئاينىڭ 3 – كۈنى ئادەم دېڭىزىغا ئايلانغانىدى، نۇرغۇن كىشى بۇ يەردە چاڭغا تېيىلىۋاتاتتى؛ شىنجاڭ ‹‹جيەنتۇ›› تەنتەربىيە كۇلۇبىنىڭ نەچچە ئون تەنھەرىكەتچىسى تەڭرىتاغ چوڭ جىلغىسىدا يۈگۈرۈشۈپ، خاتىرە سۈرەتكە چۈشۈۋاتاتتى؛ مەنمۇ دالىدا يۈگۈرۈش ھەۋەسكارلىرىدىن ئون نەچچىنى باشلاپ، يامالىق تېغىدا 20 نەچچە كىلومېتىر ماڭدىم.
</S>
<S ID=63206>
يامالىق تېغىدا تۇرۇپ قارىغاندا، كۆككە تاقاشقان بوغدا چوققىسىنى، يۇقىرىقى تاغنى كۆرگىلى بولاتتى.
</S>
<S ID=63207>
شەھەر ئىچىدە قىزىل تاغ باغچىسى، خەلق باغچىسى، بۇلاقتاغ باغچىسى، سۇ مۇنار تېغى باغچىسى، يۇمىلاقتاغ باغچىسى، قىزىلنۇر تېغى باغچىلىرى ئىنتايىن قىزىپ كەتكەنىدى.
</S>
<S ID=63208>
بۇ جايلارنىڭ ھەممىلا يېرى بەدەن چېنىقتۇرۇۋاتقان، سەيلە قىلىۋاتقان شەھەر ئاھالىلىرى بىلەن لىق تولغانىدى. ئىشتىن سىرتقى مارافونچە يۈگۈرۈش تەنھەرىكەتچىسى چياۋ دۇڭ ئۈرۈمچىنى ماختاپ: ‹‹ئۈرۈمچى ياشاشقا ۋە تەنھەرىكەت بىلەن شۇغۇللىنىشقا ئىنتايىن باب كېلىدۇ›› دېدى.
</S>
<S ID=63209>
 ئۈرۈمچىنىڭ ئۈچ تەرىپى تاغ بىلەن ئورالغان، مەنزىرىسى ئىنتايىن گۈزەل، شىنجاڭ، ھەتتا مەملىكەت بويىچە ساياھەت، دالا پائالىيىتىدىكى ئۆتەڭ ۋە مەنزىلگاھ ھېسابلىنىدۇ، ئېگىز قار – مۇز تاغ مەنزىرىسى، تاغلىق ئورمان مەنزىرىسى، ئوتلاق مەنزىرىسى قاتارلىقلار ساياھەتچىلەر ۋە دالا پائالىيىتى ھەۋەسكارلىرى ئۈچۈن مول تەبىئىي بايلىق.
</S>
<S ID=63210>
ھەر مىللەتنىڭ مەدەنىيەت – سەنئەت، ئۆرپ – ئادەتلىرى بىلەن بەرپا قىلىنغان مىللىي ئالاھىدىلىككە ئىگە ئادەمىيەت مەنزىرىلىرى كىشىنى تولىمۇ مەپتۇن ۋە شەيدا قىلىدۇ.
</S>
<S ID=63211>
 ئۈرۈمچى شەھەرلىك پارتكوم، خەلق ھۆكۈمىتى مەملىكەت بويىچە مەدەنىي شەھەر بەرپا قىلىپ، مول تەبىئىي بايلىقلاردىن تولۇق پايدىلىنىپ، تۈرلۈك پائالىيەت ۋە مۇسابىقىلەرنى ئۆتكۈزدى.
</S>
<S ID=63212>
قىش پەسلىدىكى ئاپئاق قار – مۇزلار ئۈرۈمچى خەلقىنىڭ تۇرمۇشنى، تەنھەرىكەتنى قىزغىن سۆيۈش قەدىمىنى توسىيالمىدى، قار – مۇزلار زور ئىقتىسادىي پايدىغا ئايلاندۇرۇلدى.
</S>
<S ID=63213>
2017 – يىل 1 – ئاينىڭ 10 – كۈنى ‹‹يىپەك يولى بويىدىكى قار – مۇزلۇق ئۈرۈمچىگە بەخت تىلەش›› تېمىسىدىكى 14 – نۆۋەتلىك ئۈرۈمچى يىپەك يولى قار – مۇز ساياھەت بايرىمى باشلىنىدۇ.
</S>
<S ID=63214>
بۇ بايرامدا قار – مۇز مەدەنىيىتى، قار – مۇز تەنتەربىيەسى ھەم ئومۇمىي خەلق قار – مۇز ساياھەتچىلىكىگە قاتنىشىش باش تېمىسى چۆرىدىلىپ، ئۈرۈمچى قار – مۇز مارافونچە يۈگۈرۈش مۇسابىقىسى، مەملىكەتلىك تېز سۈرئەتتە مۇز تېيىلىش بىرلەشمە مۇسابىقىسىنىڭ ھەل قىلغۇچ مۇسابىقىسى قاتارلىق 50 نەچچە تۈرلۈك قار – مۇز پائالىيىتى تەشكىللىنىدۇ.
</S>
</TEXT>
/BODY
/DOC