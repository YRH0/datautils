<DOC>
<DOCID>TIANSHAN.554386</DOCID>
<HEADER>
<CLASS>پەن – مائارىپ</CLASS>
<DATE>2016-10-03 11:16:53</DATE>
</HEADER>
<BODY>
<HEADLINE>
<S ID=51791>
توقسۇ ناھىيەسى ئوتتۇرا–باشلانغۇچ مەكتەپلەرنىڭ باشقۇرۇش تۈزۈمىنى قېلىپلاشتۇرۇپ، ناتوغرا ھەرىكەتلەرنى چەكلىدى
</S>
</HEADLINE>
<TEXT>
<S ID=51792>
    نىياز ساتتار خەۋەر قىلىدۇ: توقسۇ ناھىيەسى ئوتتۇرا – باشلانغۇچ مەكتەپ ئوقۇغۇچىلىرىنىڭ يۈكىنى يېنىكلىتىش ئۈچۈن، ئامما ئومۇميۈزلۈك كۆڭۈل بۆلۈۋاتقان، جەمئىيەتتە كۈچلۈك ئىنكاس قوزغىغان نۇقتىلىق مەسىلىلەرنى كۈچەپ ھەل قىلىپ، ئوتتۇرا – باشلانغۇچ مەكتەپلەرنىڭ باشقۇرۇش تۈزۈمىنى قېلىپلاشتۇرۇپ، ئوتتۇرا – باشلانغۇچ مەكتەپ ئوقۇغۇچىلىرىنىڭ دەرس يۈكىنى كۆرۈنەرلىك يېنىكلىتىش ئارقىلىق مەكتەپ باشقۇرۇشتىكى ناتوغرا ھەرىكەتلەرنى ئۈنۈملۈك چەكلىدى.
</S>
<S ID=51793>
    بۇ ناھىيە نازارەت قىلىش گۇرۇپپىسى تەشكىللەپ، ئاشكارا ۋە يوشۇرۇن تەكشۈرۈش ئۇسۇلىنى قوللىنىپ، ئوتتۇرا – باشلانغۇچ مەكتەپلەرنىڭ باشقۇرۇش تۈزۈمىنى قېلىپلاشتۇرۇشنى چىڭ تۇتۇش بىلەن بىللە، مەجبۇرىيەت مائارىپى باسقۇچىدا ئايرىم مەكتەپلەردە دەم ئېلىش، ھېيت – بايرام كۈنلىرىدىن پايدىلىنىپ دەرس تولۇقلاش، قىسمەن ئوقۇتقۇچىلار باشقا جايدا دەرس ئۆتۈش، ئوقۇغۇچىلارنى ئىمتىھان نەتىجىسىگە قاراپ باھالاش قاتارلىق مەسىلىلەرنى ھەل قىلدى. مەكتەپ، ئوقۇتقۇچىلارنىڭ دەرس پىلانى، دەرس سائىتىنى ئۆز ئالدىغا كۆپەيتىش، قىسقارتىش، دەرسنىڭ قىيىن نۇقتىلىرى ۋە ئوقۇتۇش سۈرئىتىنى تەڭشەش قاتارلىق ئەھۋاللارنى تۈزەش سالمىقىنى زورايتىپ، مەكتەپلەردە تەنتەربىيە – سەنئەت دەرسلىرى ۋە پەن – تېخنىكا، كۆڭۈل ئېچىش پائالىيەتلىرىنى مۇۋاپىق كۆپەيتتى. مەشغۇلات ۋاقتى ۋە تاپشۇرۇقلارنى مۇناسىۋەتلىك بەلگىلىمە ۋە دەرس ئۆلچىمى بويىچە ئورۇنلاشتۇرۇپ، جازالاش خاراكتېرىدە تاپشۇرۇق بېرىشنى چەكلىدى.
</S>
<S ID=51794>
ئوقۇغۇچىلارنىڭ يۈكىنى يېنىكلىتىشنى مۇھىم نۇقتا قىلىپ، ئۇلارنىڭ جىسمانىي ۋە روھىي جەھەتتىن ساغلام ئۆسۈپ يېتىلىشىگە كاپالەتلىك قىلدى.
</S>
<S ID=51795>
ئوقۇغۇچىلارغا قاتلاملىق، مۇھاكىمە خاراكتېرلىك ئەمەلىي تاپشۇرۇقلارنى كۆپرەك ئورۇنلاشتۇرۇپ، ئوقۇغۇچىلارنىڭ مۇستەقىل ئۆگىنىش ئىقتىدارىنى ئۆستۈردى.
</S>
<S ID=51796>
دەم ئېلىش، ھېيت – بايرام، يازلىق، قىشلىق تەتىلدىن پايدىلىنىپ ئوقۇغۇچىلارنى كوللېكتىپ دەرس تولۇقلاش، يېڭى دەرس ئۆتۈشكە تەشكىللەش، بەلگىلىمىگە خىلاپ دەرس تولۇقلاش ۋە ئوقۇتقۇچىلاردىن ھەق ئېلىپ ئائىلە ئوقۇتقۇچىسى بولۇش، تەربىيەلەش كۇرسى ۋە دەرس تەكرارلاش سىنىپلىرىنى ئېچىشنى چەكلىدى.
</S>
<S ID=51797>
ئوقۇتقۇچىلارغا بولغان پاك – دىيانەتلىك بولۇش تەربىيەسىنى كۈچەيتىپ، ئوقۇتقۇچىلار ئارىسىدا ئىلمىي مائارىپ قارىشىنى تۇرغۇزدى.
</S>
<S ID=51798>
    ناھىيەلىك مائارىپ ئىدارىسىنىڭ باشلىقى جۇ شىنجېيى مۇنداق دېدى: بىز مەجبۇرىيەت مائارىپى باسقۇچىدىكى ئوقۇغۇچىلارنىڭ يېقىن ئەتراپتىكى مەكتەپكە ئىمتىھانسىز كىرىش پىرىنسىپىدا ئىزچىل چىڭ تۇرۇپ، ھەر قانداق شەكىلدىكى مەكتەپكە كىرىش بويىچە مۇناسىۋەتلىك تاللاش ئىمتىھانى ۋە سىناق ئىمتىھانى ئېلىشنى چەكلەش بىلەن بىللە، ئوقۇش يېشىغا توشقان بالىلارنىڭ مەكتەپكە كىرىشىنى رەت قىلىش مەسىلىلىرىنىڭ ئۈنۈملۈك ئالدىنى ئالدۇق.
</S>
<S ID=51799>
‏    
</S>
</TEXT>
/BODY
/DOC