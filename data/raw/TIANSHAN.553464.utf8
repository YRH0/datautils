<DOC>
<DOCID>TIANSHAN.553464</DOCID>
<HEADER>
<CLASS>شۇجى خاتىرىسى</CLASS>
<DATE>2016-09-28 10:35:40</DATE>
</HEADER>
<BODY>
<HEADLINE>
<S ID=51057>
چېن چۈەنگو رىياسەتچىلىكىدە ئاپتونوم رايونلۇق مۇقىملىقنى قوغداش خىزمىتىگە رەھبەرلىك قىلىش گۇرۇپپىسىنىڭ ئومۇمىي يىغىنى ئېچىلدى
</S>
</HEADLINE>
<TEXT>
<S ID=51058>
   چېن چۈەنگو ئاپتونوم رايونلۇق مۇقىملىقنى قوغداش خىزمىتىگە رەھبەرلىك قىلىش گۇرۇپپىسىنىڭ ئومۇمىي يىغىنىدا تەكىتلەپ مۇنداق دېدى: باش نىشاننى زىچ چۆرىدەپ، پارتىيە مەركىزىي كومىتېتىنىڭ شىنجاڭنى ئىدارە قىلىش تاكتىكىسىنى چوڭقۇر ئىزچىللاشتۇرۇپ، ئىجتىمائىي مۇقىملىق ۋە ئەبەدىي ئەمىنلىك ئىشلىرىدا تىرىشىپ يېڭى ۋەزىيەت يارىتىش كېرەك
</S>
<S ID=51059>
   رەھبەرلىك قىلىش گۇرۇپپىسى باشلامچىلىق بىلەن ئۆگىنىپ، چوڭقۇر چۈشىنىپ، تولۇق ئۆزلەشتۈرۈپ، ئاپتونوم رايونىمىزدىكى بارلىق پارتىيەلىك كادىرلارنىڭ قايتا – قايتا، چوڭقۇر ئۆگىنىشى، روھىي ماھىيىتىنى ئۆزلەشتۈرۈشى، خىزمەت ئەمەلىيىتىگە يېتەكچىلىك قىلىشىغا ئۈلگە بولۇشى ۋە ئۇنىڭغا تۈرتكە بولۇشى كېرەك؛ ئاپتونوم رايونىمىزدىكى ھەر دەرىجىلىك، ھەر خىل تاراتقۇ، لېكسىيە سۆزلەش كۈچلىرى، ‹‹ئۈچ ئەل››پائالىيىتى بويىچە كەنتكە چۈشكەن خىزمەت گۇرۇپپىلىرىنى باش شۇجى شى جىنپىڭنىڭ بىر قاتار مۇھىم سۆزىنىڭ، بولۇپمۇ شىنجاڭ خىزمىتى توغرىسىدىكى مۇھىم سۆزىنىڭ روھىنى كەڭ دائىرىلىك، چوڭقۇر تەشۋىق قىلىشقا تەشكىللەپ، ئۇنىڭدىن ھەممە ئائىلىنى، ھەممەيلەننى خەۋەردار قىلىش كېرەك؛ ئاپتونوم رايونىمىزدىكى ھەر دەرىجىلىك تارماقلارنىڭ باش نىشاننى ئىدىيەدە، ئىش ئورنىدا، ھەرىكىتىدە، خىزمەت ئۈنۈمىدە ئەمەلىيلەشتۈرۈشىگە يېتەكچىلىك قىلىش ۋە ئۇنىڭغا تۈرتكە بولۇش كېرەك.
</S>
<S ID=51060>
ئىككىنچىدىن، باش نىشاندىن ئىبارەت مۇھىم مەسىلە توغرىسىدىكى تەدبىرلەرنى ئىزچىللاشتۇرۇشنى ياخشى تۇتۇش كېرەك.
</S>
<S ID=51061>
مەسىلىلەرنى دۆلەت ئىچى، خەلقئارا ئومۇمىيىتىدە، پارتىيە ۋە دۆلەت خىزمىتى ئومۇمىيىتىدە، شىنجاڭنىڭ ئىجتىمائىي مۇقىملىقى ۋە ئەبەدىي ئەمىنلىكى ئومۇمىيىتىدە تۇرۇپ تەپەككۇر قىلىپ ۋە تەھلىل قىلىپ، تەكشۈرۈپ تەتقىق قىلىشنى كۈچەيتىپ، يۇقىرى قاتلامدىن لايىھەلەشنى ياخشى تۇتۇپ، ئىجتىمائىي مۇقىملىق ۋە ئەبەدىي ئەمىنلىكنى ئىلگىرى سۈرىدىغان مۇھىم پىرىنسىپ، فاڭجېن – سىياسەت، ئومۇمىي لايىھە، مۇھىم تەدبىرلەرنى ئىلمىي بېكىتىش كېرەك.
</S>
<S ID=51062>
ئۈچىنچىدىن، باش نىشاننى ئىزچىللاشتۇرۇشتىكى مۇھىم ئىشلارنى ماسلاشتۇرۇشنى ياخشى تۇتۇش كېرەك.
</S>
<S ID=51063>
باشلامچىلىق بىلەن ئومۇمىي جەھەتتىن تۇتۇش رولىنى تولۇق جارى قىلدۇرۇپ، بايلىقنى، كۈچنى بىرلەشتۈرۈپ، ئومۇمىيەت خاراكتېرلىك، ئۇزاق مۇددەتلىك، رايون، تارماق ھالقىغان مۇھىم مەسىلىلەرنى بىر تۇتاش پىلانلاپ، ماسلاشتۇرۇپ بىر تەرەپ قىلىپ، مەركەزلىشىش، بىر تۇتاش بولۇش، ئىش تەقسىماتى ئېنىق بولۇش، قولاي بولۇش، تېز بولۇش، ئۈنۈملۈك بولۇش، ئەمىر – پەرمان راۋان بولۇشقا ھەقىقىي كاپالەتلىك قىلىش كېرەك.
</S>
<S ID=51064>
تۆتىنچىدىن، باش نىشاننى ئىزچىللاشتۇرۇش، نۇقتىلىق خىزمەتلەرنى ئەمەلىيلەشتۈرۈشنى چىڭ تۇتۇش كېرەك.
</S>
<S ID=51065>
رەھبەرلىك قىلىش گۇرۇپپىسى ھەم قوماندانلىق قىلىپ ھەم جەڭگە ئاتلىنىپ، ئومۇمىيلىققا مۇناسىۋەتلىك نۇقتىلىق خىزمەتلەردە ھەم ئورۇنلاشتۇرۇشنى، لايىھەلەشنى، ماسلاشتۇرۇشنى چىڭ تۇتۇپ، جايلار، تارماقلارنىڭ ۋەزىپىلەرنى تەقسىملىشى، مەسئۇلىيەتنى ئەمەلىيلەشتۈرۈشىگە يېتەكچىلىك قىلىپ ۋە ياردەم بېرىپ، ھەر ۋاقىت كۆڭۈل بۆلۈپ، ھەر ۋاقىت ئىز قوغلاپ، كۆزدىن ساقىت قىلماي ئەمەلىيلەشتۈرۈشنى چىڭ تۇتۇش كېرەك.
</S>
<S ID=51066>
بەشىنچىدىن، باش نىشاننى ئىزچىللاشتۇرۇش خىزمەت ئەھۋالىنى نازارەت قىلىشنى ياخشى تۇتۇش كېرەك.
</S>
<S ID=51067>
باش نىشاننى ئەمەلىيلەشتۈرۈشنى نازارەت قىلىش، تەكشۈرۈش خىزمىتىنى مۇھىم ئورۇنغا قويۇپ، نازارەت قىلىش خىزمىتىنىڭ سالمىقىنى زورايتىپ، تۈرلۈك شەكىللەر ئارقىلىق تەكشۈرۈش، نازارەت قىلىشقا ھەيدەكچىلىك قىلىپ، دەرىجىمۇ دەرىجە، قاتلاممۇ قاتلام بېسىم، مەسئۇلىيەتنى يەتكۈزۈش كېرەك.
</S>
<S ID=51068>
ئالتىنچىدىن، باش نىشاننى ئىزچىللاشتۇرۇشنىڭ ئەمەلىي ئۈنۈمىنى تەكشۈرۈپ باھالاشنى ياخشى تۇتۇش كېرەك.
</S>
<S ID=51069>
ئىجتىمائىي مۇقىملىقنى قوغداش خىزمىتىنى تەكشۈرۈپ باھالاش سىستېمىسىنى مۇكەممەللەشتۈرۈپ، ئىجتىمائىي مۇقىملىقنى قوغداش خىزمىتىنى رەھبىرىي كادىرلارنى تەكشۈرۈپ باھالاشنىڭ مۇھىم مەزمۇنى قىلىپ، ئەلالىرىنى مۇكاپاتلاپ ، ناچارلىرىنى جازالاپ، مۇكاپاتلاش بىلەن جازانى ئېنىق ئايرىپ، ياخشى قىلغان بىلەن ياخشى قىلمىغاننى ئېنىق ئايرىيدىغان ياخشى يۆنىلىشنى تۇرغۇزۇش كېرەك.
</S>
</TEXT>
/BODY
/DOC