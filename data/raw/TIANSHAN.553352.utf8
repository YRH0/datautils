<DOC>
<DOCID>TIANSHAN.553352</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-09-27 17:06:48</DATE>
</HEADER>
<BODY>
<HEADLINE>
<S ID=51035>
كۇچا ناھىيەسى يېزا، كەنت ساياھەتچىلىكىنى يۈكسەلدۈرۈپ دېھقانلارنىڭ كىرىمىنى ئاشۇردى
</S>
</HEADLINE>
<TEXT>
<S ID=51036>
   ئەھمەد ئىسمائىل خەۋەر قىلىدۇ: كۇچا ناھىيەسى بۇ يىل ئالاھىدە باغ – ئورمانچىلىق ئەۋزەللىكىگە تايىنىپ دېھقانلارنى سەھرا ئارامگاھى قۇرۇشقا ئىلھاملاندۇرۇپ ھەم نەپ يەتكۈزۈش سىياسەتلىرى بىلەن قوللاپ، يېزا، كەنتلەر ساياھەتچىلىكىنى يۈكسەلدۈردى.
</S>
<S ID=51037>
   بۇ ناھىيە دۆلەت 4A دەرىجىلىك مەنزىرە رايونى ‹‹تەڭرىتاغ سىرلىق جىلغىسى›› ۋە كۇچا ۋاڭ ئوردىسىنىڭ ئۇل ئەسلىھەلىرىنى مۇكەممەللەشتۈردى.
</S>
<S ID=51038>
يېزا ئىگىلىك مەھسۇلاتلىرى بايلىقى ئۈستۈنلۈكىدىن پايدىلىنىپ يېزا، كەنتلەردە مېۋە ئۈزۈپ يېيىش، تاماشا قىلىش، بېلىق تۇتۇش، باقمىچىلىق رايونىنى زىيارەت قىلىش، دېھقانلارنىڭ ئۆزگىچە يېمەك – ئىچمەكلىرى قاتارلىق ئارام ئېلىش تىپىدىكى ساياھەت تۈرلىرىنى تەرەققىي قىلدۇرۇپ، سەھرا ساياھەتچىلىكىدىكى يارقىن نۇقتىلارنى گەۋدىلەندۈردى.
</S>
<S ID=51039>
12 – نۆۋەتلىك ئاقسۇ ‹‹دولان كۈسەن›› مەدەنىيەت – ساياھەت بايرىمىدىن پايدىلىنىپ، تەشۋىقات سالمىقىنى زورايتىپ، كۇچانىڭ ئومۇمىي ساياھەتچىلىك ئوبرازىنى يەنىمۇ نامايان قىلدى.
</S>
<S ID=51040>
6 – ئاينىڭ باشلىرىدا تۇنجى نۆۋەتلىك قول ھۈنەرۋەنچىلىك بۇيۇملىرى ۋە ئۆزگىچە مەززىلىك تائاملار يەرمەنكىسى، ‹‹شىنجاڭنى سۆيۈپ، يۇرتنى ساياھەت قىلىش››، يەرلىك ئالاھىدىلىككە ئىگە مىللىي چالغۇلاردىن ھۇزۇرلىنىش قاتارلىق پائالىيەتلەرنى ئۆتكۈزۈپ، مەدەنىيەت ساياھەتچىلىكى، ئېكولوگىيە ساياھەتچىلىكى ۋە ئائىلە ساياھەتچىلىكىدىن ئىبارەت ئۈچ چوڭ ساياھەتچىلىك بەلبېغىنى شەكىللەندۈرۈپ، يېزا، كەنت ساياھەتچىلىكىنى خەلق تۇرمۇشىنى ياخشىلاش ۋە خەلقنى بېيىتىشتىكى تۈۋرۈك كەسىپكە ئايلاندۇردى.
</S>
<S ID=51041>
   ئىشخلا بازىرىنىڭ ئىشخلا 1 – كەنتىدىكى تاھىرجان مۇنداق دېدى: كەنتىمىزگە كېلىدىغان ساياھەتچىلەرنىڭ كۆپىيىشىگە ئەگىشىپ، سەھرا ئارامگاھىمىزمۇ جانلىنىپ كىرىمىمىز ئاشتى، بۇ يىل 5 – ئايدىن 8 – ئايغىچە ساياھەتچىلىكتىن 600 مىڭ يۈەندىن ئارتۇق كىرىم قىلدىم.
</S>
<S ID=51042>
‏
</S>
</TEXT>
/BODY
/DOC