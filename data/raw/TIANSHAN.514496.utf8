<DOC>
<DOCID>TIANSHAN.514496</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-04-01 13:05:47</DATE>
</HEADER>
<BODY>
<HEADLINE>
<S ID=23303>
خەلق تۇرمۇشى ياخشىلىنىپ، ئامما نەپكە ئېرىشتى
</S>
</HEADLINE>
<TEXT>
<S ID=23304>
     ئىختىيارىي مۇخبىرىمىز ئابدۇسالام قادىر خەۋىرى: مۇخبىرنىڭ 17-مارت  قورغاس ناھىيەلىك ئوتتۇرا، كىچىك كارخانىلار ئىگىلىك تىكلەش باغچىسى شىئوكىۋېي كىيىم -كېچەك سېخىدا 300دىن ئارتۇق ئايال ئىشچىنىڭ مەشغۇلات قىلىۋاتقانلىقىنى كۆردى.
</S>
<S ID=23305>
ئىگىلىك تىكلەش باغچىسىنىڭ خىزمەتچىسى مۇخبىرغا مۇنداق دېدى: شىنجاڭغا ياردەم بېرىش مەبلىغىنىڭ ياردىمىدە قۇرۇلغان ئىگىلىك تىكلەش باغچىسىنىڭ 2-قارارلىق قۇرۇلۇشىغا نۆۋەتتە توققۇز كارخانا ماكانلاشتى، بۇ كارخانىلارنىڭ ماكانلىشىشى 1500 كىشىنىڭ ئىشقا ئورۇنلىشىشىغا تۈرتكە بولدى.
</S>
<S ID=23306>
    جياڭسۇ ئۆلكىسى جياڭيىن شەھىرى قورغاس ناھىيەسىگە نىشانلىق ياردەم بېرىش ئالدىنقى سەپ قوماندانلىق گۇرۇپپىسى بۇلتۇر 8-ئايدا 14 مىليون 500 مىڭ يۈەن مەبلەغ سېلىپ، ئىگىلىك تىكلەش باغچىسىنىڭ 2-قارارلىق قۇرۇلۇشىنى پۈتتۈرۈپ، ئوتتۇرا، كىچىك كارخانىلارنىڭ تەرەققىياتىنى قوللاپ، ئىشقا ئورۇنلىشىش، ئىگىلىك تىكلەشكە پۈتۈن كۈچ بىلەن مەدەت بەردى.
</S>
<S ID=23307>
شىئوۋكىۋېي كىيىم-كېچەك شىركىتى مۇشۇ پۇرسەتتە ئىگىلىك تىكلەش باغچىسىغا ماكانلاشتى. بۇ شىركەت ئاساسلىقى پەلەي ئىشلەيدىغان بولۇپ، مەھسۇلاتلىرىنى ئوتتۇرا ئاسىيادىكى بەش دۆلەت ۋە رۇسىيەگە سېتىپ چىقارغان.
</S>
<S ID=23308>
    بۇ شىركەتنىڭ دىرېكتورى ما جۇڭ مۇنداق دېدى: بىزنىڭ زاكاز مەھسۇلاتلىرىمىز ناھايىتى ياخشى سېتىلىۋاتقاچقا، ئادەم كۈچىگە بولغان ئېھتىياجىمىز ئېشىپ بېرىۋاتىدۇ. شۇڭا شىركىتىمىز 1-مارت 100 ئايال ئىشچىنى قوبۇل قىلدى، ئۇلار ھازىر تەربىيەلىنىۋاتىدۇ.
</S>
<S ID=23309>
    ئىگىلىنىشىچە، بۇ يىل قورغاس ناھىيەسى شىنجاڭغا ياردەم بېرىش تۈرىدىن 21نى پىلانلىغان بولۇپ، مۆلچەرلەنگەن مەبلەغ 134 مىليون 570 مىڭ يۈەن، بۇنىڭ ئىچىدە خەلق تۇرمۇشى تۈرىدىكىسى %53تىن كۆپرەكىنى ئىگىلەيدىكەن.
</S>
<S ID=23310>
5 مىليون يۈەن ئاجرىتىلىپ ئىشقا ئورۇنلاشتۇرۇش مەيدانىدىن توققۇزى ياسىلىدىكەن؛ 40 مىليون 500 مىڭ يۈەن مەبلەغ ئاجرىتىلىپ جياڭسۇ سانائەت رايونى ئىگىلىك تىكلەش باغچىسنىڭ ئۇل ئەسلىھە قۇرۇلۇشى داۋاملىق مۇكەممەللەشتۈرۈلىدىكەن، 12 مىليون 600 مڭ يۈەن مەبلەغ سېلىنىپ كۈرە قەدىمىي شەھىرى، داشىگۇر فۇشۇ تېغى مەنزىرە رايونىنىڭ ئەسلىھەلىرى مۇكەممەللەشتۈرۈلىدىكەن.
</S>
<S ID=23311>
22 مىليون 500 مىڭ يۈەن مەبلەغ سېلىنىپ سۈيدۇڭ بازىرى جەندې ئوتتۇرا مەكتىپى، جياڭ يىڭ بالىلار باغچىسى، كەسپىي تېخنىكا مائارىپى تەربىيەلەش بىناسى قاتارلىق تۈرلەر قۇرۇلىدىكەن، 13 مىليون يۈەندىن كۆپرەك مەبلەغ سېلىنىپ تۈرلۈك ئىختىساسلىقلار تەربىيەلىنىدىكەن، 13 مىليون 640 مىڭ يۈەن مەبلەغ سېلىنىپ ئەمىن تاپقۇزۇپ خەلقنى بېيىتىش قۇرۇلۇشى داۋاملىق يولغا قويۇلۇپ، قىيىنچىلىقى بار ئائىلىلەرگە 20 مىڭ يۈەن تولۇقلىما تارقىتىلىدىكەن.
</S>
<S ID=23312>
قول تۇتۇشۇپ مىللەتلەر ئىتتىپاقلىقى پائالىيىتىنى ياخشى قانات يايدۇرۇش ئۈچۈن 5 مىليون يۈەن مەبلەغ ئاجرىتىلىپ، نامرات، ئائىلىسدە قىيىنچىلىقى بار ئىستۇدېنتلارغا ياردەم بېرىلىدىكەن.    
</S>
</TEXT>
/BODY
/DOC