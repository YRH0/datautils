<DOC>
<DOCID>TIANSHAN.489685</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-19 11:51:06</DATE>
</HEADER>
<BODY>
<HEADLINE>
<S ID=3636>
‹‹12-بەش يىل›› دا توقسۇ ناھىيەسىنىڭ ئېكولوگىيەلىك مۇھىتى سىجىل ياخشىلاندى
</S>
</HEADLINE>
<TEXT>
<S ID=3637>
    ئىختىيارىي مۇخبىرىمىز نىياز ساتتار خەۋىرى: توقسۇ ناھىيەسى يېقىنقى يىللاردىن بۇيان مۇھىت ئاسراشنى ئالدىنقى ئورۇنغا قويۇپ، ئېكولوگىيە مەدەنىيلىكى قۇرۇلۇشىنى ئىقتىساد، سىياسىي، مەدەنىيەت، ئىجتىمائىي قۇرۇلۇشنىڭ ھەر تەرەپلىرىگە سىڭدۈرۈپ، ئېكولوگىيەلىك مۇھىت مەسئۇلىيىتىنى سۈرۈشتۈرۈش تۈزۈمىنى قاتتىق ئىجرا قىلىپ، ئىككى ئىمكانىيەتلىك سىجىل تەرەققىيات يولىدا تەۋرەنمەي مېڭىش ئارقىلىق ئېكولوگىيەلىك مۇھىتنى سىجىل ياخشىلىدى.
</S>
<S ID=3638>
    توقسۇ ناھىيەلىك پارتكوم ۋە خەلق ھۆكۈمىتى 2011-يىلىدىن بۇيان، 20 مىليون 350 مىڭ يۈەن مەبلەغ سېلىپ يېزا مۇھىتىنى مەركەزلەشتۈرۈپ دائىرە بويىچە تۈزەش تۈرىدىن بەشنى يولغا قويۇپ، 17 مىڭ 720 ئاممىنى بىۋاستە نەپكە ئېرىشتۈردى.
</S>
<S ID=3639>
ئاپتونوم رايون، ۋىلايەت دەرىجىلىك ئېكولوگىيەلىك ناھىيە بەرپا قىلىش خىزمىتىنى ئىلگىرى سۈرۈش نىشانىنى چۆرىدەپ، سۇ، ئوتلاق، ئورمان، سازلىق ۋە ياۋايى ھايۋانات-ئۆسۈملۈك بايلىقلىرىنى قوغداش سالمىقىنى زورايتتى.
</S>
<S ID=3640>
بەش يىلدىن بۇيان قۇمنى تىزگىنلەش، قاقاسلىقنى كۆكەرتىش مەركەز قىلىنغان 103 مىڭ 500 مو يەرگە كۆچەت تىكىپ ئورمان بىنا قىلدى.
</S>
<S ID=3641>
ئىچىملىك سۇ بايلىقىنى قوغداش رايونىدىن ئۈچنى قۇرۇش بىلەن بىللە، سۇ بايلىقىنى باشقۇرۇش تۈزۈمىنى قاتتىق ئەمەلىيلەشتۈرۈش، تېرىلغۇ يەرلەرنى قوغداش خىزمىتىنى كۈچەيتىش، قانۇنسىز بوز يەر ئېچىشنى ئۈنۈملۈك چەكلەش قاتارلىق تەدبىرلەر ئارقىلىق يېزا ئىگىلىك ئېكولوگىيەسىنى كۈرۈنەرلىك ياخشىلىدى.
</S>
<S ID=3642>
كەسىپ قۇرۇلمىسىنى ئەلالاشتۇرۇش، ئېنېرگىيە تېجەپ بۇلغىما ئازايتىش، سەرپىياتنى تۆۋەنلىتىش ۋە بايلىقتىن ئايلانما پايدىلىنىش تەدبىرلىرىنى كۈچەيتىپ، ئايلانما ئىگىلىكنى زور كۈچ بىلەن تەرەققىي قىلدۇردى.
</S>
<S ID=3643>
‹‹ئۈچ بىرگە›› ۋە ‹‹مۇھىت باھالاش نىسبىتى›› نىڭ ئىجرا بولۇش نىسبىتىنى %100 گە يەتكۈزۈپ، تۆت تۈرلۈك ئاساسلىق بۇلغىما چىقىرىش كۆرسەتكۈچىنى ئۈنۈملۈك كونترول قىلىپ، ئۇنىۋېرسال ئېنېرگىيە سەرپىياتىنى ‹‹11-بەش يىل›› نىڭ ئاخىرىدىكىدىن %10.38 تۆۋەنلىتىش ئارقىلىق مۇھىت سۈپىتىنى ئومۇميۈزلۈك ياخشىلىدى.
</S>
</TEXT>
/BODY
/DOC