<DOC>
<DOCID>TIANSHAN.567710</DOCID>
<HEADER>
<CLASS>ئۆگىنىش</CLASS>
<DATE>2016-11-24 10:45:14</DATE>
</HEADER>
<BODY>
<HEADLINE>
<S ID=61265>
نازارەتچىلىكنى كۈچەيتىپ، پارتىيە ئىچىدىكى نازارەتچىلىكنى ئەمەلىي ئۈنۈمگە ئىگە قىلايلى
</S>
</HEADLINE>
<TEXT>
<S ID=61266>
ــ قاتتىق ئىنتىزام ئارقىلىق ج ك پ ئاپتونوم رايونلۇق 9–قۇرۇلتىيىنىڭ روھىنى ھەقىقىي ئەمەلىيلەشتۈرۈشكە كاپالەتلىك قىلىش توغرىسىدا
</S>
<S ID=61267>
 پارتىيە ئىچىدىكى نازارەتچىلىكنىڭ ئومۇميۈزلۈك قاپلىنىشىنى ئىلگىرى سۈرۈپ، نازارەت قىلىش ئوبيېكتلىرىنى ھەر بىر پارتىيە تەشكىلاتى، ھەر بىر پارتىيە ئەزاسى ۋە كادىرغىچە قاپلىتىپ، نازارەتچىلىك يوق رايون بولماسلىق، يوچۇق بولماسلىق ۋە بوشلۇق بولماسلىقنى ئىشقا ئاشۇرۇش كېرەك.
</S>
<S ID=61268>
پارتىيەنىڭ ھەر دەرىجىلىك رەھبەرلىك ئورگانلىرى ۋە رەھبىرىي كادىرلىرى، بولۇپمۇ ئاساسلىق رەھبىرىي كادىرلاردىن ئىبارەت بۇ ‹‹ھالقىلىق ئاز سانلىق››نى چىڭ تۇتۇپ، پارتىيە رەھبەرلىكى ئاجىز، پارتىيە قۇرۇلۇشى كەمچىل، پارتىيەنى ئومۇميۈزلۈك قاتتىق باشقۇرۇش كۈچسىز، پارتىيە قارىشى سۇس، تەشكىلى چېچىلاڭغۇ، ئىنتىزامى بوش، پارتىيەنى باشقۇرۇش، پارتىيەنى ئىدارە قىلىشتا يۇمشاق قول بولۇش مەسىلىلىرىنى كۈچەپ ھەل قىلىپ، پارتىيە تەشكىلاتلىرىنىڭ فۇنكسىيەسىنى تولۇق ئادا قىلدۇرۇپ، بارلىق پارتىيە ئەزالىرىنىڭ ئاۋانگارتلىق، نەمۇنىلىك رولىنى جارى قىلدۇرۇپ، پارتىيەنىڭ رەھبىرىي كادىرلىرىنىڭ سادىق، پاك، مەسئۇلىيەتنى زىممىسىگە ئالالايدىغان بولۇشىغا ھەيدەكچىلىك قىلىش كېرەك.
</S>
<S ID=61269>
 نازارەتچىلىك ئېڭىنى تۇرغۇزۇش، نازارەت قىلىش، ئىنتىزامنى ئىجرا قىلىش، جاۋابكارلىقنى سۈرۈشتۈرۈش مەجبۇرىيىتىنى ياخشى ئادا قىلىش شىنجاڭنىڭ ئىجتىمائىي مۇقىملىقى ۋە ئەبەدىي ئەمىنلىك باش نىشانىنى ئىشقا ئاشۇرۇشنى كۈچلۈك كاپالەت بىلەن تەمىنلەيدۇ.
</S>
<S ID=61270>
پارتىيە نىزامنامىسى، پارتىيە قائىدىسى، پارتىيە ئىنتىزامىغا بويسۇنۇش، پارتىيەنىڭ لۇشيەن، فاڭجېن، سىياسەتلىرى ۋە قارارلىرىنى ئىجرا قىلىشنى كۈچەيتىپ، پارتىيە 18 – قۇرۇلتىيى ۋە ج ك پ 18 – نۆۋەتلىك مەركىزىي كومىتېتى 3 –، 4 –، 5 –، 6 – ئومۇمىي يىغىنىنىڭ روھىنى ئىزچىللاشتۇرۇش ئەھۋالىنى نازارەت قىلىپ ۋە تەكشۈرۈپ، ج ك پ ئاپتونوم رايونلۇق 9 – قۇرۇلتىيىنىڭ روھى ۋە ئاپتونوم رايونلۇق پارتكومنىڭ خىزمەت تەلىپىنى ئەمەلىيلەشتۈرۈش ئەھۋالىنى نازارەت قىلىش – تەكشۈرۈشنى كۈچەيتىپ، بايقالغان مەسىلىلەرنى ۋاقتىدا ھەل قىلىپ، يولداش شى جىنپىڭ يادرولۇقىدىكى پارتىيە مەركىزىي كومىتېتىنىڭ پەرمانلىرىنىڭ راۋانلىقىغا، ئاپتونوم رايونلۇق پارتكومنىڭ ئورۇنلاشتۇرما تەلەپلىرىنىڭ ئەمەلىيلىشىشىگە كاپالەتلىك قىلىش كېرەك.
</S>
<S ID=61271>
قاتتىق سىياسىي ئىنتىزام ۋە سىياسىي قائىدىنى مەڭگۈ بىرىنچى ئورۇنغا قويۇپ، بۆلگۈنچىلىككە قارشى تۇرۇش كۈرىشى ئىنتىزامىنى چىڭىتىپ، ئىستىلنى توغرىلاپ، چىرىكلىككە قارشى تۇرۇش قەدىمىنى توختاتماسلىق، ‹‹يولۋاسقا زەربە بېرىش››، ‹‹چىۋىننى يوقىتىش››نى بوشاشتۇرماسلىقتا چىڭ تۇرۇپ، نازارەت قىلىش، ئىنتىزامنى ئىجرا قىلىشتىكى ‹‹تۆت خىل ھالەت››نى قاتتىق ئەمەلىيلەشتۈرۈپ، ئىستىل دۇرۇس، كەيپىيات توغرا بولغان سىياسىي ئېكولوگىيەنى پائال بەرپا قىلىش كېرەك.
</S>
<S ID=61272>
جاۋابكارلىقنى قاتتىق سۈرۈشتۈرۈش، جاۋابكارلىقنى سۈرۈشتۈرۈشنى چىڭىتىشتا چىڭ تۇرۇپ، پارتىيە ئىشلىرى ۋە پارتىيە قۇرۇلۇشى، بولۇپمۇ تېررورلۇققا قارشى تۇرۇپ، مۇقىملىقنى قوغداش خىزمىتىدە ۋەزىپىسى ۋە مەسئۇلىيىتىنى ئادا قىلماسلىق قىلمىشلىرىنى قاتتىق سۈرۈشتۈرۈپ، جاۋابكارلىقنى قاتتىق سۈرۈشتۈرۈش ئارقىلىق مەسئۇلىيەتنى ئەمەلىيلەشتۈرۈشنى ئىلگىرى سۈرۈش كېرەك.
</S>
</TEXT>
/BODY
/DOC