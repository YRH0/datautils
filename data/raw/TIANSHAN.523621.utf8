<DOC>
<DOCID>TIANSHAN.523621</DOCID>
<HEADER>
<CLASS>شىنجاڭ</CLASS>
<DATE>2016-05-18 11:50:12</DATE>
</HEADER>
<BODY>
<HEADLINE>
<S ID=28287>
جەنۇبىي شىنجاڭدىكى كۆپ قىسىم رايونلار يەنە قۇم-بورانلىق ھاۋارايىنىڭ تەسىرىگە ئۇچرىدى
</S>
</HEADLINE>
<TEXT>
<S ID=28288>
    جۇڭگو ئاخبارات تورى خەۋىرى: 17-ماي، جەنۇبىي شىنجاڭدىكى چەرچەن ناھىيەسىدە كۈچلۈك قۇم-بورانلىق ھاۋارايى كۆرۈلدى.  بۇ يىل 5-ئاي كىرگەندىن بۇيان بۇ رايوننىڭ 2-قېتىملىق كۈچلۈك قۇم-بورانلىق ھاۋارايىنىڭ تەسىرىگە ئۇچرىشى ھېسابلىنىدىكەن. كۈچلۈك قۇم-بوراننىڭ تەسىرىدە پۈتۈن ناھىيەنى چاڭ-توزان قاپلاپ، كۈندۈز كېچىگە ئايلىنىپ كۆرۈش ئارلىقى 20 مېتىرغىمۇ يەتمىگەن. ئۇيان-بۇيان قاتناۋاتقان ئاپتوموبىللار چىراغلىرىنى يېقىپ سۈرئەتنى ئاستىلىتىپ ماڭغان. 16-ماي كېچىدە، قەشقەر ۋىلايىتىدىكى يېڭىسار، مارالبېشى، پەيزاۋات قاتارلىق ناھىيەلەردە قاتتىق بوران چىقىپ چاڭ-توزان ئۆرلەپ شۇ جايدىكى كىشىلەرنىڭ سىرتلارغا چىقىشىغا ۋە دېھقانچىلىق، ئورمانچىلىق ئىشلىرىغا بەلگىلىك تەسىر كۆرسەتكەن. مۇخبىر ماقالە ئەۋەتكەنگە قەدەر جەنۇبىي شىنجاڭدىكى مارالبېشى، چەرچەن ناھىيەلىرى ۋە خوتەن ۋىلايىتىدە چاڭ-توزانلىق ھاۋارايى داۋاملىق كۆرۈلگەن.   
</S>
</TEXT>
/BODY
/DOC