<DOC>
<DOCID>TIANSHAN.550492</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-09-20 11:32:58</DATE>
</HEADER>
<BODY>
<HEADLINE>
<S ID=49413>
تور سودىسى نىلقىدىكى دېھقانلارنىڭ يىڭى كىرىم مەنبەسىگە ئايلاندى
</S>
</HEADLINE>
<TEXT>
<S ID=49414>
   ئىختىيارىي مۇخبىرىمىز نەبىجان ئەخمەت خەۋىرى: ئىنتېرنېت تەرەققىياتىغا ئەگىشىپ، ئېلېكتىرونلۇق تور سودىسى يېزىلارغىچە كېڭەيدى.
</S>
<S ID=49415>
بۇ يىل نىلقا ناھىيەسىدىكى دېھقان-چارۋىچىلارمۇ يېزا ئىگىلىك مەھسۇلاتلىرىنى ئېلېكتىرونلۇق تور سودا سۇپىسى ئارقىلىق سېتىپ چىقىرىپ، ئوبدان كىرىم قىلدى.
</S>
<S ID=49416>
   بۇ ناھىيەنىڭ ياقا ئۇلاستاي يېزىسى ياقا ئۇلاستاي كەنتىدىكى دېھقان ما شىسەي قۇربان ھېيت، تاۋۇز چاغىنى مەزگىلىدە تور سودىسى ئارقىلىق يېزىدىكى يەرلىك توخۇ گۆشى، بىنەم ئۇنى، قاق، زىغىر يېغى قاتارلىقلارنى سېتىپ چىقىرىپ، ئېلېكتىرونلۇق سودىنىڭ قەنتىنى چاقتى.
</S>
<S ID=49417>
   جياڭسۇلۇق خېرىدار جاڭ يوڭ 16-سېنتەبىر تېلېفوندا ماڭا مۇنداق دېدى: «نىلقىدىكى دېھقان ماشىسەينىڭ دۇكىنىدىكى دېھقانچىلىق مەھسۇلاتلىرىنىڭ ھەممىسى يېشىل يېمەكلىككەن، مەن بۇ قېتىم بۇ دۇكاندىن تور ئارقىلىق يەرلىك توخۇ گۆشى، قاق، قۇرت سېتىۋالدىم، بۇ دۇكاننىڭ تۇخۇلىرى دالىدا ئوتلىتىپ، بېقىلغاچقا گۆشى ۋە تۇخۇمىنىڭ تەمى ئۆزگىچىكەن».
</S>
<S ID=49418>
   ھازىر نىلقا ناھىيەسىدە تور ئارقىلىق يېزا ئىگىلىك مەھسۇلاتلىرىنى سېتىپ چىقىرىدىغان كارخانىلار ۋە دېھقانلار بارغانسېرى كۆپىيىپ 32گە يەتكەن، ئۇلار ئىشلەپچىقارغان يەرلىك مەھسۇلاتلاردىن ھەسەل، قۇرت، قاق، يەرلىك تۇخۇ گۆشى، يەرلىك تۇخۇم، زېغىر يېغى قاتارلىق مەھسۇلاتلار مەملىكىتىمىزنىڭ ھەر قايسى جايلىرىغا سېتىپ چىقىرىلغان.
</S>
<S ID=49419>
بۇنىڭ بىلەن ئېلېكتىرونلۇق تور سودىسى بۇ ناھىيەدىكى دېھقان-چارۋىچىلارنىڭ يېزا ئىگىلىك قوشۇمچە مەھسۇلاتلىرىنى سېتىپ چىقىرىپ كىرىمىنى ئاشۇرۇشتىكى مۇھىم يوللارنىڭ بىرى بولۇپ قالدى.
</S>
</TEXT>
/BODY
/DOC