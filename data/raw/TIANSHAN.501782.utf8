<DOC>
<DOCID>TIANSHAN.501782</DOCID>
<HEADER>
<CLASS>شىنجاڭ</CLASS>
<DATE>2016-02-25 12:57:07</DATE>
</HEADER>
<BODY>
<HEADLINE>
<S ID=15587>
3- تۈركۈمدىكى خىزمەت گۇرۇپپىلىرى ئەزالىرىنىڭ بەزىلىرى يولغا چىقىپ بولدى
</S>
</HEADLINE>
<TEXT>
<S ID=15588>
    ئاپتونوم رايوننىڭ «ئەل رايىنى بىلىش، ئەلگە نەپ يەتكۈزۈش، ئەلنى مايىل قىلىش» پائالىيىتى بويىچە 3- تۈركۈمدىكى خىزمەت گۇرۇپپىلىرى ئەزالىرىنىڭ بەزىلىرى يولغا چىقىپ بولدى، بەزىلىرى 24-فېۋرالدىكى يىغىن ئاخىرلاشقاندىن كېيىن، دەرھال ئۆزلىرى تۇرىدىغان كەنتلەرگە يۈرۈپ كەتتى.
</S>
<S ID=15589>
ئۇلار بۇرچىنى ئادا قىلىپ، كەنتتە تۇرۇپ ئىشلەشتىكى تۈرلۈك ۋەزىپىلەرنى قەتئىي ئورۇندايدىغانلىقلىرىنى بىلدۈردى.
</S>
<S ID=15590>
    ئاپتونوم رايونلۇق تەرەققىيات ۋە ئىسلاھات كومىتېتىنىڭ 3-تۈركۈمدىكى كەنتتە تۇرۇشلۇق خىزمەت گۇرۇپپىسىنىڭ باش يېتەكچىسى گەن چاڭچۇن مۇخبىرغا مۇنداق دېدى: يېقىندا 2-تۈركۈمدىكى خىزمەت گۇرۇپپىسىدىكى خادىملار بىلەن خىزمەتلەرنى ئۆتكۈزۈپ بېرىش -ئۆتكۈزۈۋېلىش ئىشىنى قىلىپ، بۇ يىلقى كەنتتە تۇرۇپ ئىشلەش خىزمىتىگە نىسبەتەن دەسلەپكى چۈشەنچە ھاسىل قىلدىم.
</S>
<S ID=15591>
ئاپتونوم رايوننىڭ تۈنۈگۈنكى خۇلاسىلەش، تەقدىرلەش يىغىنىغا قاتناشقاندىن كېيىن، بۇ يىلقى كەنتتە تۇرۇپ ئىشلەش خىزمىتىگە قارىتا تېخىمۇ يىڭى تونۇشقا كەلدىم.
</S>
<S ID=15592>
يىغىندا ئۈچ تۈرلۈك نۇقتىلىق ۋەزىپە ئوتتۇرىغا قويۇلدى، نىشان، يول، تەلەپ، ھەرىكەت لايىھەسى ئېنىق.
</S>
<S ID=15593>
تەرەققىيات ۋە ئىسلاھات كومىتېتى تېزدىن ئۈچ ئەڭ خىزمەت لايىھەسىنى تۈزۈپ چىقىمىز، ئۈچ ئەل خىزمەت كوللىكتىپىنى قۇرۇپ چىقىپ، ئۈچ يۈرۈش ھەرىكەت پىلانىنى تۈزىمىز.
</S>
<S ID=15594>
نامراتلارنى يۆلەش-بۇ يىلقى مۇھىم نۇقتا، كەنتكە بارغاندىن كېيىن، ئۆيمۇ - ئۆي كىرىپ، تەپسىلىي ئەھۋال ئىگىلەپ، نامراتلارنى يۆلەش لايىھەسىنى تۈزۈپ چىقىمىز.
</S>
<S ID=15595>
    ئاپتونوم رايونلۇق مىللەتلەر تىل-يېزىق خىزمىتى كومىتېتىنىڭ 3-تۈركۈمدىكى كەنتتە تۇرۇشلۇق خىزمەت گۇرۇپپىسىنىڭ باش يېتەكچىسى جارقىن ئابلىز مۇنداق دېدى: 1-، 2- تۈركۈمدىكى خىزمەت گۇرۇپپىلىرىنىڭ ئىشلىگەن خىزمەتلىرى ئاساسىدا، ئۆزىمىزنىڭ ئۈستۈنلۈكىنى داۋاملىق جارى قىلدۇرۇپ، كەنتتە تۇرۇپ ئىشلەيدىغان خىزمەتلەرنى ئەمەلىي، چىڭ تۇتۇپ ئىشلەيمىز.
</S>
<S ID=15596>
قۇرامىغا يەتكەن دېھقان - چارۋىچىلارغا قارىتا قوش تىل ئۆگىنىشنى كۈچەيتىمىز، بۇنىڭ ئۈچۈن بىز مەخسۇس دەرسلىك ماتېرىيالى تۈزۈپ چىقتۇق.
</S>
<S ID=15597>
ئالدىنقى تۈركۈمدىكى خىزمەت گۇرۇپپىسىدىكىلەرمۇ بۇ خىزمەتنى قانات يايدۇرغان، بۇ يىل بىزمۇ بۇ خىزمەتنى داۋاملىق قانات يايدۇرىمىز.
</S>
<S ID=15598>
    ئاپتونوم رايونلۇق سودا ئىشلىرى نازارىتىنىڭ 3-تۈركۈمدە يوپۇغا ناھىيەسىنىڭ ئاچچىق يېزىسى توما كەنتىدە تۇرۇپ ئىشلەيدىغان كادىرى جانار مۇنداق دېدى: ئەسەبىيلىكنى تۈگىتىش جەھەتتە، 2- تۈركۈمدىكى خىزمەت گۇرۇپپىسىدىكىلەر ياشلار ئىتتىپاقى مەكتىپى قۇرۇپ چىقتى، بۇ ئاپتونوم رايونىمىز بويىچە ئۆزگىچە ئالاھىدىلىككە ئىگە مەكتەپ بولدى.
</S>
<S ID=15599>
كېيىنكى قەدەمدە، بۇ مەكتەپ دائىرىسىنى كېڭەيتىپ، رولىنى يەنىمۇ جارى قىلدۇرۇپ، مۇھىم نۇقتىنى ياشلارنى تەربىيەلەشكە قارىتىپ، بەزى كۇرسلارنى ئېچىش ئارقىلىق ئەسەبىيلىكنى تۈگىتىش ئويىمىز بار.
</S>
<S ID=15600>
قەشقەر ۋىلايىتىمۇ ياشلار ئىتتىپاقى مەكتىپى قۇرۇش ئەندىزىسىنى باشقا ناھىيە، شەھەرلەردە كېڭەيتمەكچى بولۇۋاتىدۇ.
</S>
</TEXT>
/BODY
/DOC