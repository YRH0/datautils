<DOC>
<DOCID>TIANSHAN.527570</DOCID>
<HEADER>
<CLASS>ئۈرۈمچى</CLASS>
<DATE>2016-06-10 14:09:15</DATE>
</HEADER>
<BODY>
<HEADLINE>
<S ID=30275>
ئۈرۈمچىدە تەڭرىتاغ باغچىسى ئېچىلدى
</S>
</HEADLINE>
<TEXT>
<S ID=30276>
    گۈلپىيە ئابلىز خەۋەر قىلىدۇ: ئۈرۈمچى شەھىرىنىڭ تەڭرىتاغ رايونى ئۈچ يىل ئىلگىرىلا دەل – دەرەخ، ئۆسۈملۈك ۋە سۇ مەنزىرىسىنى ئاساس قىلىپ باغچىلاشتۇرۇشنى پىلانلىغان تەڭرىتاغ باغچىسى 1 – ئىيۇن ئېچىۋېتىلدى.
</S>
<S ID=30277>
    يېقىندا تەڭرىتاغ باغچىسىغا بېرىپ ئەھۋال ئىگىلىدىم. سۈپسۈزۈك ئەينەكتەك كۆل سۈيى، كۆل ئەتراپىدىكى سورتلۇق دەل – دەرەخلەر، پورەكلەپ ئېچىلغان رەڭگارەڭ گۈللەر مېنى ئۆزىگە رام قىلىۋالدى، باغچا يولى بىر تۇتاش رەڭلىك يول تاختايلىرى ۋە تاشلار بىلەن ئالاھىدە بېزەلگەن ئىكەن.
</S>
<S ID=30278>
    تەڭرىتاغ باغچىسى 2013 – يىلى قۇرۇلۇش باشلىغان بولۇپ، ئومۇمىي كۆلىمى 456.6 مو كېلىدىكەن. باغچىنىڭ پارتىيە ياچېيكا شۇجىسى لى يەن مۇنداق دېدى: ھازىر باغچىدا يەنە سۇ ئۈستى رايونى، بەدەن چېنىقتۇرۇش رايونى، ئويۇنچۇق رايونى ۋە تىنچ ئارام ئېلىش رايونى قۇردۇق.
</S>
<S ID=30279>
    ئىگىلىنىشىچە، 1 – ئىيۇندىن باشلاپ سىرتقا ئېچىۋېتىلگەن بۇ باغچە ھەر كۈنى ئەتىگەن ئۈرۈمچى ۋاقتى سائەت 5تىن 30 مىنۇت ئۆتكەندىن باشلاپ كەچ ئۈرۈمچى ۋاقتى 8 دىن 30 مىنۇت ئۆتكىچە ئېچىۋېتىلىدىكەن. باغچىنىڭ ئىككى ئىشىكى بولۇپ، بىرى ئىتتىپاق كوچىسى( تاڭنۇرى گۈللۈكى)غا قارايدىكەن، يەنە بىر ئىشىكى يەنئەن يولى (65 – ئوتتۇرا مەكتەپ) كە قارايدىكەن. باغچىگە يەنە 300 ئاپتوموبىل توختىيالايدىغان ئاپتوموبىل توختىتىش مەيدانى ياسالغان ئىكەن.
</S>
<S ID=30280>
‏    
</S>
</TEXT>
/BODY
/DOC