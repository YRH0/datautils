<DOC>
<DOCID>TIANSHAN.541698</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-08-16 15:35:50</DATE>
</HEADER>
<BODY>
<HEADLINE>
<S ID=39939>
يۈكسەك مەسئۇلىيەت ۋە مېھىر – مۇھەببەت
</S>
</HEADLINE>
<TEXT>
<S ID=39940>
 ‹‹ئاپتونوم رايون بويىچە مىللەتلەر ئىتتىپاقلىقى – تەرەققىياتىدىكى نەمۇنىچى شەخس›› ئىلى ئوبلاستلىق ج خ ئىدارىسى ئالاھىدە ساقچى تارماق ئەترىتىنىڭ مۇئاۋىن باشلىقى ھۆرمەتجان ئىمام توغرىسىدا
</S>
<S ID=39941>
مۇخبىرىمىز مىلاقىز بەكرى
</S>
<S ID=39942>
 ئىلى ئوبلاستلىق ج خ ئىدارىسى ئالاھىدە ساقچى تارماق ئەترىتىنىڭ مۇئاۋىن باشلىقى ھۆرمەتجان ئىمام زوراۋانلىق، تېررورلۇق ھەرىكىتىگە زەربە بېرىش كۈرىشىنىڭ ئالدىنقى سېپىدە تۇرۇپ، يۈكسەك سىياسىي مەسئۇلىيەت، بۇرچ تۇيغۇسى بىلەن ھەر مىللەت خەلقىنىڭ ئامانلىقىنى قوغداپ، ئاددىي ئەمما تەسىرلىك ئىش – ئىزلىرى ئارقىلىق ئۆچمەس ئىزلارنى قالدۇرۇپ، مىللەتلەر ئىتتىپاقلىقى كۈيىنى ياڭراتتى.
</S>
<S ID=39943>
   يۈكسەك مەسئۇلىيەت
</S>
<S ID=39944>
   ھۆرمەتجان ئىمام ئىلگىرى ئىلى قوراللىق ساقچى قىسىم تارماق ئەترىتىدە ۋەزىپە ئۆتىگەن، 1999 – يىلى ھەربىيدىن كەسىپ ئالماشتۇرۇپ، ج خ سىستېمىسىدا ئىشلىگەن، 2003 – يىلى 5 – ئايدىن ھازىرغىچە ئىلى ئوبلاستلىق ج خ ئىدارىسى ئالاھىدە ساقچى تارماق ئەترىتىنىڭ مۇئاۋىن باشلىقىلىق ۋەزىپىسىنى ئۆتەپ كەلمەكتە.
</S>
<S ID=39945>
ئۇ خەلق ساقچىسى بولۇش سۈپىتى بىلەن بۇرچىنى ئېسىدە چىڭ ساقلاپ، زوراۋانلىق، تېررورلۇق ھەرىكىتىگە قارشى تۇرۇشتا كۆكرەك كېرىپ ئوتتۇرىغا چىقتى، ۋەزىپە ئىجرا قىلىشتا تەشەببۇسكار بولۇپ، سەپنىڭ ئالدىدا ماڭدى، جاپا – مۇشەققەتكە چىدىدى، سەپداشلىرىنىڭ كۆپرەك دەم ئېلىۋېلىشى ئۈچۈن كۆپ قېتىم باشقىلارنىڭ ئورنىغا نۆۋەتچىلىك قىلدى.
</S>
<S ID=39946>
رازۋېدكا جەريانىدا ئىنچىكە بولۇپ، زوراۋان – تېررورچىلارغا ئائىت ھەر قانداق يىپ ئۇچىنى نەزەردىن ساقىت قىلمىدى.
</S>
<S ID=39947>
ئۇ چارلاش، مۇداپىئەلىنىش، كونترول قىلىش خىزمىتىگە ئاكتىپ قاتناشتى، ئىجتىمائىي، سىياسىي مۇقىملىقنى قوغداشتا ياخشى نەتىجىلەرنى يارىتىپ، خەلق ساقچىلىرىنىڭ ساداقەتمەنلىك بىلەن باتۇرلۇق كۆرسىتىشتەك خىسلىتىنى نامايان قىلدى.
</S>
<S ID=39948>
   مېھىر – مۇھەببەت
</S>
<S ID=39949>
   ھۆرمەتجان ئىمام خىزمىتىنى بەجانىدىل ئىشلەش بىلەن بىللە، كەلگۈسىنىڭ ئۈمىدى بولغان ئەۋلادلارغا جەمئىيەتنىڭ ئىللىقلىقى، مېھىر – مۇھەببىتىنى ھېس قىلدۇرۇشقا كۆپ كۈچ چىقاردى.
</S>
<S ID=39950>
ئۇ 2014 – يىلى غۇلجا شەھىرىنىڭ توغراق يېزىسى مەركىزىي باشلانغۇچ مەكتەپنىڭ 3 – يىللىقىدىكى يەتتە بالىنىڭ ئائىلە قىيىنچىلىقى سەۋەبىدىن ئوقۇغۇچىلار فورمىسى ئالالمىغانلىقى، ئوقۇشتا قىينىلىپ قالغانلىقىدىن خەۋەر تاپقاندىن كېيىن، ئۇلارنى خاتىرجەم ئوقۇش شارائىتىغا ئىگە قىلىش ئۈچۈن ياردەم قولىنى سۇندى.
</S>
<S ID=39951>
ئۇ غۇلجا شەھىرىنىڭ قارادۆڭ يېزىسى توپادەڭ مەھەللىسىدىكى خەيرىگۈل زۇنۇنغا كۆپ يىللاردىن بۇيان ياردەم بېرىپ كەلدى.
</S>
<S ID=39952>
موماينىڭ ئوغلى ئۆلۈپ كەتكەچكە، قىز نەۋرىسى بىلەن بىللە تۇرمۇش كەچۈرەتتى.
</S>
<S ID=39953>
موماينىڭ يۇقىرى قان بېسىمى، قەنت كېسىلى بار ئىدى. ھۆرمەتجان ئىمام ئۇنىڭ ئەھۋالىنى ئۇققاندىن كېيىن، ئۇنىڭ تۆۋەن كاپالەت پۇلى ئېلىشىغا، داۋالىنىش سۇغۇرتىسىغا قاتنىشىشقا ياردەم بەردى، ھەر ئايدا گۈرۈچ، ئۇن، ياغ بىلەن ئۇنى يوقلاپ تۇردى.
</S>
<S ID=39954>
قىشتا خەلق ساقچىلىرىنى تەشكىللەپ، موماينىڭ ھويلىسىدىكى قارنى تازىلىشىپ بەردى.
</S>
<S ID=39955>
چاپچال ناھىيەسىدىكى خالىدە ساۋۇتنىڭ پەرزەنتلىرى سىرتتا خىزمەت قىلغاچقا، موماينىڭ يېنىدا بولالمايتتى.
</S>
<S ID=39956>
ھۆرمەتجان ئىمام بۇلتۇر ئۇنىڭ ئەھۋالىنى بىلگەندىن كېيىن، تەشەببۇسكارلىق بىلەن ئۇنىڭغا ئوغۇل بولدى ھەم ۋاقتى چىقسىلا ئۇنىڭ ھالىدىن خەۋەر ئالدى.
</S>
<S ID=39957>
خالىدە ساۋۇت: ئۇ ئۆز ئوغلۇمدەكلا بولۇپ قالدى، دائىم مېنى يوقلاپ تۇرغاچقا، ھازىر مەن يالغۇزلۇق ھېس قىلمايمەن، دېدى.
</S>
<S ID=39958>
   ھۆرمەتجان ئىمام كۆپ يىللاردىن بۇيان ئۇن، ياغ، گۈرۈچ سېتىۋېلىپ، ياشانغانلار ساناتورىيەسىدىكىلەرنى يوقلاپ تۇردى، قىيىنچىلىقى بارلارغا 10 مىڭ يۈەندىن ئارتۇق پۇل، ماددىي بۇيۇم ئىئانە قىلدى، 12 قېتىمدا 5200 مىللىمېتىر خالىس قان تەقدىم قىلدى.
</S>
<S ID=39959>
ھۆرمەتجان ئىمام بىر قېتىم خىزمەت تەكشۈرۈۋېتىپ، سەپدىشى جاڭ جېۋېينىڭ ئانىسىنىڭ ئاغرىپ دوختۇرخانىدا يېتىپ قالغانلىقىنى ئۇقۇپ، ئۇنى يوقلاپ باردى.
</S>
<S ID=39960>
بۇ ئەھۋالدىن خەۋەر تاپقان جاڭ جېۋېي تەسىرلەنگەن ھالدا: رەھبەرلەر خاتىرجەم بولۇڭلار، مەن مەسئۇلىيىتىمنى ياخشى ئادا قىلىپ، غەمخورلۇقۇڭلارنى يەردە قويمايمەن، دېدى.
</S>
<S ID=39961>
ھۆرمەتجان ئىمام بايرام، دەم ئېلىش كۈنلىرىدە ۋەزىپە ئىجرا قىلىش نۇقتىلىرىغا بېرىپ، 1 – سەپتە ۋەزىپە ئىجرا قىلىۋاتقان سەپداشلىرىدىن ھال سوراپ، بايرامنى ئۇلار بىلەن بىللە ئۆتكۈزدى، ئۇنىڭ بۇ خىل روھى ۋە سەمىمىيىتى خەلق ساقچىلىرى ئارىسىدا چوڭقۇر تەسىر قالدۇردى.
</S>
<S ID=39962>
ئۇ دائىم: شىنجاڭنىڭ مۇقىملىقى، ئىلىنىڭ تەرەققىياتى مىللەتلەر ئىتتىپاقلىقىدىن ئايرىلالمايدۇ، مىللەتلەر ئىتتىپاق بولغاندىلا، بىر ياقىدىن باش، بىر يەڭدىن قول چىقىرىپ ئورتاق كۈرەش قىلغىلى بولىدۇ، دەيتتى.
</S>
<S ID=39963>
   ئۆزئارا قوللاشتىن تۇغۇلغان بەخت
</S>
<S ID=39964>
   ‹‹مۇۋەپپەقىيەت قازانغان ئەرنىڭ كەينىدە بىر كۆيۈمچان ئايال بار››.
</S>
<S ID=39965>
ھۆرمەتجان ئىمامنىڭ خوتۇنى قەمەر ئابباس ئوبلاستلىق ئاشلىق ئىدارىسىدە ئىشلەيدۇ، ئۇلار 1987 – يىلى توي قىلىپ بەختلىك ئائىلە قۇرغان، ئۇلارنىڭ بىر قىز، بىر ئوغلى بار، ھازىر قىزى غۇلجا شەھىرىنىڭ توغراق يېزىلىق باشلانغۇچ مەكتەپتە، ئوغلى غۇلجا ناھىيەلىك ج خ ئىدارىسىدە ئىشلەيدۇ.
</S>
<S ID=39966>
قەمەر ئابباس ھۆرمەتجان ئىمام بىلەن تۇرمۇش قۇرغان 20 نەچچە يىلدىن بۇيان ئائىلىنىڭ ئېغىر – يېنىك ئىشلىرىنىڭ ھۆددىسىدىن چىقىپ، ئۇنىڭغا خاتىرجەم خىزمەت قىلىش شارائىتى يارىتىپ بەردى.
</S>
<S ID=39967>
ئۇ بەزىدە ئېرىدىن ئاغرىنىپمۇ قالاتتى، چۈنكى ھېيت – بايراملاردا بىر ئائىلە كىشىلىرى دائىم جەم بولالمايتتى، ئۇ بىر نەچچە قېتىم ئوپېراتسىيە قىلىنغاندا، ئېرى بىر سائەتمۇ ھەمراھ بولالمىغانىدى.
</S>
<S ID=39968>
بىراق ئۇ ئېرىنىڭ خىزمىتىنى، ئۇنىڭ جەمئىيەتنىڭ تىنچلىقى، خەلقنىڭ ئامانلىقى ئۈچۈن جاپا چېكىۋاتقانلىقىنى ئويلىغىنىدا ئاغرىنىشلىرى ئاللىقاياقلارغا يوقاپ كېتەتتى.
</S>
<S ID=39969>
2014 – يىلى قەمەر ئابباس ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى بويىچە غۇلجا ناھىيەسىنىڭ ئونيار يېزىسى يۇقارقى ھېدىليۈزى كەنتىگە چۈشتى.
</S>
<S ID=39970>
ئۇ كەنتكە چۈشكەندىن كېيىن، تىرىشىپ ئىشلەپ، ئاممىغا نۇرغۇن ئەمەلىي ئىش قىلىپ بەرگەچكە، مۇئاۋىن ھاكىم دەرىجىلىك تەكشۈرۈپ تەتقىق قىلغۇچىلىققا ئۆستۈرۈلدى ھەم 2 – تۈركۈمدە كەنتتە داۋاملىق ئىشلەشكە ئورۇنلاشتۇرۇلدى.
</S>
<S ID=39971>
ھازىر بىر ئائىلە كىشىلىرىنىڭ خىزمىتى ئالدىراش، ئۇلارنىڭ بىللە بولىدىغان ۋاقتىمۇ بەك ئاز، ئەمما ھۆرمەتجان ئىمام ئائىلە ئەزالىرىنىڭ ئىش ئورۇنلىرىدا ۋەتەن ۋە خەلق ئۈچۈن ئازراق بولسىمۇ تۆھپە يارىتىۋاتقانلىقىدىن ناھايىتى خۇشال ۋە رازى.
</S>
<S ID=39972>
   2015 – يىل 5 – ئاينىڭ 8 – كۈنى ئاپتونوم رايون بويىچە ئۆتكۈزۈلگەن مىللەتلەر ئىتتىپاقلىقى – تەرەققىياتىدىكى نەمۇنىچىلەرنى تەقدىرلەش يىغىنىدا ھۆرمەتجان ئىمام ‹‹مىللەتلەر ئىتتىپاقلىقى – تەرەققىياتىدىكى نەمۇنىچى شەخس›› شەرىپىگە نائىل بولدى.
</S>
<S ID=39973>
ئۇچىسىغا شەلپەر ۋە بوينىغا مېدال ئاسقان ھۆرمەتجان ئىمام شەرەپ بىلەن ئاپتونوم رايون رەھبەرلىرىنىڭ قوبۇل قىلىشىغا ئېرىشتى.
</S>
<S ID=39974>
بۇ ئۇنىڭ 30 نەچچە يىللىق خىزمەت ھاياتىدا ئېرىشكەن ئالىي شان – شەرەپ ئىدى.
</S>
<S ID=39975>
   ھۆرمەتجان ئىمام مېھىر – مۇھەببىتى بىلەن ئەتراپىدىكىلەرنىڭ قەلبىنى ئىللىتتى، يۈكسەك مەسئۇلىيەت تۇيغۇسى بىلەن ئېغىر يۈكنى زىممىسىگە ئالدى.
</S>
<S ID=39976>
ئۇ ئاۋامنى قەلبىگە پۈككەن، ئاممىغا رىشتە باغلىغان ئاددىي خەلق ساقچىسى بولۇش سۈپىتى بىلەن جاپالىق ئىشلەپ، سەمىمىيىتى ئارقىلىق مېھىر – مۇھەببەت تاراتتى، تۆھپە قوشۇش روھى ئارقىلىق كومپارتىيە ئەزالىرىنىڭ نەمۇنىلىك رولىنى جارى قىلدۇردى.
</S>
<S ID=39977>
ئۇ شىنجاڭ قوراللىق ساقچى قىسىم باش ئەترىتى تەرىپىدىن ئىككى قېتىم 3 – دەرىجىلىك خىزمەت كۆرسەتتى، ئىككى قېتىم كوللېكتىپ 3 – دەرىجىلىك خىزمەت كۆرسەتتى، دەپ ئەنگە ئېلىندى؛ ئون قېتىم ‹‹مۇنەۋۋەر كومپارتىيە ئەزاسى›› بولۇپ تەقدىرلەندى؛ 2014 – يىلى 1 – ئايدا شىنجاڭدىكى ئەڭ جەسۇر خەلق ساقچىلىرىنى باھالاشتا ئىسمىنى ئاتاش مۇكاپاتىغا ئېرىشتى؛ 2014 – يىلى 8 – ئايدا ئىلى ئوبلاستى بويىچە ‹‹مىللەتلەر ئىتتىپاقلىقى – تەرەققىياتىدىكى نەمۇنىچى شەخس›› شەرىپىگە ئېرىشتى.
</S>
</TEXT>
/BODY
/DOC