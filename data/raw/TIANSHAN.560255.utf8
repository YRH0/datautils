<DOC>
<DOCID>TIANSHAN.560255</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-10-28 14:51:53</DATE>
</HEADER>
<BODY>
<HEADLINE>
<S ID=55950>
مەھەللىدە مېھىر–مۇھەببەتنى چوڭقۇرلاشتۇرۇش مۇلازىمەت پائالىيىتى يولغا قويۇلۇپ، ئاھالىلەر ئارىسىدا مېھىر–مۇھەببەت يەتكۈزۈش ئىشقا ئاشۇرۇلدى
</S>
</HEADLINE>
<TEXT>
<S ID=55951>
 پەرھات مىجىت، مېھرىئاي تالىپ خەۋەر قىلىدۇ: شايار ناھىيەسىنىڭ شايار بازىرى جەنۇبىي خەلق يولى مەھەللىسى بۇ يىل كىرگەندىن بۇيان خەلق ئۈچۈن مۇلازىمەت قىلىپ، خەلققە قولايلىق يارىتىپ، ئاممىنى ھەقىقىي رازى قىلدى.
</S>
<S ID=55952>
 10 – ئاينىڭ 12 – كۈنى، شايار بازىنىڭ جەنۇبىي خەلق يولى مەھەللىسىنىڭ مۇلازىمەت زالىدا خىزمەتچى خادىملار ئىش بېجىرىش ئۈچۈن كەلگەن ھەر مىللەت ئاممىنى قىزغىن كۈتىۋېلىپ، تۈرلۈك كەسىپلەرنى بېجىرىش بىلەن ئالدىراش بولۇپ كەتتى.
</S>
<S ID=55953>
بۇ مەھەللىدىكى ئابدۇرېھىم راھمان بۇ كۈنى مۇلازىمەت كۆزنىكىگە كېلىپ، بەش مىنۇتقا يەتمىگەن ۋاقىتتا ئىشلىرىنى بېجىرىپ بولغانلىقىدىن ناھايىتى خۇشال بولدى.
</S>
<S ID=55954>
 ئابدۇرېھىم راھمان مۇنداق دېدى: ئىلگىرى مەھەللىلەرگە كېلىپ ئىش بېجىرىش بىر قەدەر قىيىن ئىدى، ھازىر ئىنتايىن ئاسانلىشىپ كەتتى، تېخى ئۇلار ئائىلىلەرگە بېرىپ مۇلازىمەت قىلىش پائالىيىتىنى يولغا قويۇپ، ئاۋامنىڭ كۆڭلىنى ئىللىتتى، مەن بۇنىڭدىن ئىنتايىن خۇشال بولدۇم.
</S>
<S ID=55955>
 جەنۇبىي خەلق يولى مەھەللىسى ئاھالىلەرنىڭ پىكىر، تەكلىپىنى ئەستايىدىل ئاڭلاش ئاساسىدا ئاھالىلەرنىڭ ئەمەلىي ئېھتىياجىغا ئاساسەن، ئۇلارنىڭ داۋالىنىش، ئىشقا ئورۇنلىشىش مۇلازىمەت سۇپىسىنى مۇكەممەللەشتۈرۈپ، مەھەللە مۇلازىمەت كۈچىنى زورايتتى ھەم مۇلازىمەت قىزىق لىنىيەسى تەسىس قىلىپ، ‹‹ئالدىن كېلىشىش›› مۇلازىمىتىنى يولغا قويۇپ، تەۋەلىكتىكى ئاھالىلەرنى قولايلىق كاپالەت بىلەن تەمىن ئەتتى.
</S>
<S ID=55956>
ئىجتىمائىي ئىشلارنى تورلاشتۇرۇپ باشقۇرۇش، مېھىر – مۇھەببەتنى چوڭقۇرلاشتۇرۇش مۇلازىمىتىنى يولغا قۇيۇش ئۈچۈن، تور ئالاقە خادىمىلىرى ئاھالىلەر بىلەن يۈزتۇرا پىكىرلىشىپ، تور مۇلازىمەت قوشۇنىنى قۇرۇپ چىقتى.
</S>
</TEXT>
/BODY
/DOC