<DOC>
<DOCID>TIANSHAN.487139</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-01-12 12:15:13</DATE>
</HEADER>
<BODY>
<HEADLINE>
<S ID=2483>
قاۋۇللۇقلارنىڭ كۆڭلى يورىدى
</S>
</HEADLINE>
<TEXT>
<S ID=2484>
    تۇرسۇنجان ئابدۇرېھىم خەۋەر قىلىدۇ: ئاپتونوم رايونلۇق تۇرالغۇ، شەھەر – يېزا قۇرۇلۇش نازارىتىدىن ‹‹ئۈچ ئەل›› خىزمىتى بويىچە پەيزاۋات ناھىيەسىنىڭ يېڭىمەھەللە يېزىسى قاۋۇل كەنتىگە چۈشكەن خىزمەت گۇرۇپپىسىنىڭ باشلىقى جاڭ خۇڭتاۋ كەنت يولىغا ئورنىتىلغان قۇياش ئېنېرگىيەلىك چىراغلارنى تەكشۈرۈپ سىناشقا يېتەكچىلىك قىلىۋاتاتتى.
</S>
<S ID=2485>
دېھقان مەمەت تۇرسۇن تولىمۇ خۇرسەن ھالدا مۇنداق دېدى: كەنتكە چۈشكەن كادىرلار بىزگە يوللارنى ياساپ، چىراغلارنى ئورنىتىپ بەردى، ئەمدى تۇرمۇشىمىزنى تېخىمۇ ياخشىلايمىز.
</S>
<S ID=2486>
    كەنتكە چۈشكەن كادىرلار ئائىلە زىيارىتى ئارقىلىق كەنت يولى قۇرۇلۇشىنىڭ ئامما ئەڭ كۆڭۈل بۆلىدىغان مۇھىم مەسىلە ئىكەنلىكىنى ئىگىلىگەن.
</S>
<S ID=2487>
بىراق مەبلەغ يېتىشمەسلىك تۈپەيلىدىن قاۋۇل كەنتىدىكى يوللار ئوڭغۇل – دوڭغۇل توپا يول پېتى قېلىۋەرگەنىدى، ھۆل – يېغىن كۈنلىرى بۇ يول پاتقاق بولۇپ يول يۈرۈش قىيىنلاشسا، ھاۋا ئىسسىق كۈنلىرى توپا – تۇماندىن كۆز ئاچماقمۇ تەس بولاتتى.
</S>
<S ID=2488>
كەنتكە چۈشكەن كادىرلار ئىككى يىل ئىچىدە كەنت تەۋەسىدىكى 20كىلومېتىر ئۇزۇنلۇقتىكى توپا يولنى قاتتىقلاشتۇرۇپ ياساپ بېرىش، ئاساسلىق يول بۆلەكلىرىگە ئېنېرگىيە تېجەيدىغان چىراغ ئورنىتىشنى پىلانلىدى.
</S>
<S ID=2489>
    كەنتكە چۈشكەن كادىرلار ئاپتونوم رايونلۇق تۇرالغۇ، شەھەر – يېزا قۇرۇلۇش نازارىتى ۋە باشقا مۇناسىۋەتلىك ئورۇنلارنىڭ زور كۈچ بىلەن قوللىشى ئارقىسىدا 2 مىليون 600 مىڭ يۈەن مەبلەغ جۇغلاپ، دەسلەپكى باسقۇچلۇق خىزمەتلەر ۋە لايىھەلەش، قۇرۇلۇش قىلىش خىزمەتلىرىنى چىڭ تۇتۇپ ئىشلىدى.
</S>
<S ID=2490>
بىر قانچە ئاي جاپالىق ئىشلەش نەتىجىسىدە، قاۋۇل كەنتىنىڭ 8.4 كىلومېتىر ئۇزۇنلۇقتىكى ‹‹E شەكىللىك›› كەنت يولى يېقىندا پۈتۈپ قاتناش باشلاندى.
</S>
<S ID=2491>
4.2كىلومېتىر ئۇزۇنلۇقتىكى ئاھالىلەر زىچ ئولتۇراقلاشقان بۆلەككە قۇياش ئېنېرگىيەلىك چىراغ ئورنىتىلىپ، ئىشلىتىلىشكە تاپشۇرۇلدى.
</S>
<S ID=2492>
    ئەينى چاغلاردىكى ‹‹توپا – چاڭلىق يول›› بۈگۈنكى كۈندە گۈزەل مەنزىرىلىك، كەنت ئاممىسىنى بېيىشقا يېتەكلەيدىغان بېيىش يولى بولۇپ قالدى.
</S>
<S ID=2493>
يوپيورۇق يول چىراغلىرى مۇھىتنى گۈزەللەشتۈرۈپ، قاۋۇللۇقلارنىڭ كۆڭلىنى، چېھرىنى يورۇتتى.
</S>
<S ID=2494>

</S>
</TEXT>
/BODY
/DOC