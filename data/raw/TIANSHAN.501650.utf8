<DOC>
<DOCID>TIANSHAN.501650</DOCID>
<HEADER>
<CLASS>ئۈرۈمچى</CLASS>
<DATE>2016-02-24 21:34:05</DATE>
</HEADER>
<BODY>
<HEADLINE>
<S ID=15417>
ئوتتۇرا، باشلانغۇچ مەكتەپلەردە دەرس باشلانغان تۇنجى كۈنى ئەتىگەنلىك سالامەتلىك تەكشۈرۈلدى
</S>
</HEADLINE>
<TEXT>
<S ID=15418>
     مۇخبىرىمىز چېن يەنفاڭ خەۋەر قىلىدۇ: بىر ئايدىن بۇيان جىمىپ قالغان مەكتەپلەر 22-فېۋرالدىن باشلاپ قايتىدىن قاينام - تاشقىنلىققا چۆمدى، شەھىرىمىزدىكى 470 مىڭ ئوتتۇرا، باشلانغۇچ مەكتەپ ئوقۇغۇچىسى بۇ كۈنى يېڭى مەۋسۇملۇق ئوقۇشىنى باشلىدى.
</S>
<S ID=15419>
　 　ئوقۇش باشلىغان تۇنجى كۈنى مەكتەپلەر خىزمەتنى ئەتىگەنلىك سالامەتلىك تەكشۈرۈشتىن باشلاپ، بالىلاردا زۇكام، يۆتىلىش، قىزىش قاتارلىق ئالامەتلەرنىڭ بار-يوقلۇقىنى تەكشۈرۈشنى، ئېغىرراقلىرىنى دەرستىن توختىتىپ ئايرىپ داۋالاشنى تەۋسىيە قىلىشنى باشلىۋەتتى.
</S>
<S ID=15420>
　　ئىگىلىنىشىچە، ئەگەر بىر ھەپتىدە بىر سىنىپتا يۇقۇچان مېڭە پەردىسى ياللۇغى، قىزىلدىن ئىككىسى كۆرۈلسە ياكى سكارلاتىنا، يەلتاشما، يۇقۇچان قۇلاق ئالدى بېزى ياللۇغى، سۇ چېچىكى، يۇقۇچان زۇكام، يۇقۇملۇق ئىچ سۈرۈش قاتارلىقلاردىن بەشى ياكى ئۇنىڭدىن كۆپرەكى كۆرۈلسە، شۇ سىنىپتا دەرس توختىلىدىكەن؛ سكارلاتىنا، يۇقۇچان مېڭە ياللۇغى، يۇقۇچان زۇكام، يۇقۇملۇق ئىچ سۈرۈش كۆرۈلسە يەتتە كۈن؛ قىزىل، يەلتاشما، سۇ چېچىكى قاتارلىقلار كۆرۈلسە، 14 كۈن دەرس توختىلىدىكەن.
</S>
<S ID=15421>
　　ئىگىلىنىشىچە، شەھەرلىك مائارىپ ئىدارىسى يېڭى ئوقۇش باشلىغان تۇنجى ھەپتىدە گۇرۇپپىلارغا بۆلۈنۈپ مەكتەپلەرنى تەكشۈرىدىكەن.
</S>
</TEXT>
/BODY
/DOC