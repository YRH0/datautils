<DOC>
<DOCID>TIANSHAN.538851</DOCID>
<HEADER>
<CLASS>ئۈرۈمچى</CLASS>
<DATE>2016-08-04 17:39:22</DATE>
</HEADER>
<BODY>
<HEADLINE>
<S ID=37044>
ئۈرۈمچىدە ھۆل-قۇرۇق مېۋىلەر بازار تاپتى
</S>
</HEADLINE>
<TEXT>
<S ID=37045>
    شىنجاڭ تورى خەۋىرى: 30 يەشىك قوغۇن، 50 يەشىك توغاچ، 100 يەشىك ئۈزۈم ... 2-ئاۋغۇست پىنجۇ يولى يېڭى بېييۇەنچۈن ھۆل-قۇرۇق مېۋە مەھسۇلاتلىرى ئۇنىۋېرسال بازىرىدىكى شىنجاڭ «نوڭخۇ» ھۆل مېۋە توپ تارقىتىش مەركىزىنىڭ خوجايىنى ئابدۇۋاھاپ تۇردى شېنجىنلىق خېرىدارلار سېتىۋالغان مېۋىلەرنى يەشىكلەرگە قاچىلاش بىلەن ئالدىراش بولۇپ كەتتى.
</S>
<S ID=37046>
    مۇخبىرنىڭ مەركىزىي شەھەر ئۈرۈمچىدىكى يېڭى بېييۇەنچۈن، خۇالىڭ، قىزىلتاغ، شەرقىي ئايلانما قاتارلىق جايلاردىكى قۇرۇق مېۋە توپ تارقىتىش بازارلىرىدىن ئىگىلىشىچە، شىنجاڭ ساياھەتچىلىكىنىڭ جانلىنىدىغان پەسلى يېتىپ كېلىشىگە ئەگىشىپ، شىنجاڭنىڭ يەرلىك قۇرۇق مېۋىلىرى سىرتقا سېتىشنىڭ يۇقىرى پەللىسىنى كۈتۈۋالغان.
</S>
<S ID=37047>
مۇخبىر يەنە، ھۆل مېۋە بازارلىرىدا ئۈزۈم، قوغۇن، توغاچ شاپتۇللارنىڭ «بازىرى ئىتتىك ئۈچ گۆھەر»گە ئايلانغانلىقىنى بايقىغان.
</S>
<S ID=37048>
قۇرۇق مېۋە بازارلىرىدا ياڭاق، چىلان، كىشمىشنىڭ بازىرى ئەڭ ياخشى بولغان.
</S>
<S ID=37049>
    29-ئىيۇل ئېلان قىلىنغان شىنجاڭنىڭ ئالدىنقى يېرىم يىللىق ئاساسلىق ئىقتىسادىي سانلىق مەلۇماتىدا كۆرسىتىلىشىچە، شىنجاڭ ئالدىنقى يېرىم يىلدا دۆلەت ئىچىدىكى ساياھەتچىلەردىن 26 مىليون 346 مىڭ ئادەم (قېتىم)نى كۈتۈۋالغان، بۇ ئوخشاش مەزگىلدىكىگە سېلىشتۇرغاندا %15.5 ئاشقان.
</S>
<S ID=37050>
دۆلەت ئىچى ساياھەت ئىستېمالى 34 مىليارد 480 مىليون يۈەنگە يېتىپ ئوخشاش مەزگىلدىكىدىن %16.8 ئاشقان.  
</S>
<S ID=37051>
 
</S>
</TEXT>
/BODY
/DOC