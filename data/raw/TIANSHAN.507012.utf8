<DOC>
<DOCID>TIANSHAN.507012</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-08 17:31:12</DATE>
</HEADER>
<BODY>
<HEADLINE>
<S ID=18364>
كۇچا ناھىيەسىدىكى پۇل-مۇئامىلە تارماقلىرى يېزائىگىلىكىگە كۈچلۈك مەدەت بەردى
</S>
</HEADLINE>
<TEXT>
<S ID=18365>
     ئىختىيارىي مۇخبىرىمىز راھىلە توختى خەۋىرى: كۇچا ناھىيەسىدىكى پۇل مۇئامىلە تارماقلىرى بۇ يىل كىرگەندىن بۇيان، ئىشىك ئالدىغىچە بېرىپ مۇلازىمەت قىلىش، قەرز ئېلىش  رەسمىيەتلىرىنى ئاددىيلاشتۇرۇش ئارقىلىق يېزا ئىگىلىكىگە كۈچلۈك مەدەت بەردى.
</S>
<S ID=18366>
    جۇڭگو يېزائىگىلىك بانكىسىنىڭ كۇچا تارمىقى، جۇڭگو پوچتا بانكىسىنىڭ كۇچاتارمىقى، كۇچاناھىيەلىك ئامانەت-قەرز بىرلەشمە
</S>
<S ID=18367>
    كوپىراتىپى ۋە كۇچا ناھىيەلىك كەنت-بازار بانكىسى قاتارلىق كۇچا ناھىيەسىدىكى پۇل مۇئامىلە تارماقلىرى بۇ يىل كىرىشى بىلەنلا ناھىيەلىك خەلق ھۆكۈمىتىنىڭ يېزا، يېزا ئىگىلىكىنى قوللاش، ئەسلىھەلىك يېزا ئىگىلىكى بىلەن شۇغۇللانغۇچىلار ۋە ئىگىلىك تىكلىگۈچىلەرنى قوللاشچاقىرىقىغا ئاكتىپ ئاۋاز قوشۇپ، يېزا، يېزائىگىلىكى، دېھقانلارنى يۆلەش سالمىقىنى ئاشۇرۇشنى پۇل مۇئامىلە خىزمىتىنىڭ مۇھىم نۇقتىسى قىلدى.
</S>
<S ID=18368>
يېزائىگىلىك ئىشلەپچىقىرىشى، دېھقانلارنىڭ مەبلەغ ئېھتىياجىنى قاندۇرۇش، مەبلەغنىڭ ئەمەلىيلىشىشىگە كاپالەتلىك قىلىش ئۈچۈن، بالدۇر تۇتۇش قىلىپ، يىل بېشىدىلا قەرز پۇل تارقىتىشنى چىڭ تۇتتى.
</S>
<S ID=18369>
ناھىيەنىڭتېرىقچىلىق قۇرۇلمىسىغا ئاساسەن، قەرز پۇل تارقىتىش قۇرۇلمىسىنى مۇۋاپىق تەڭشەپ، تېگىنى ئېنىقلاش خىزمىتىنى چىڭ تۇتۇپ، شەرتكە ئۇيغۇن كېلىدىغانلارنىڭ ھەممىسىنى قەرز پۇل بىلەن تەمىنلەشكە كاپالەتلىك قىلدى.
</S>
<S ID=18370>
شەنبە، يەكشەنبە كۈنلىرى دەم ئالماي، ئادەتتىكى كۈنلىرى ئىش ۋاقتىنى ئۇزارتىپ، دېھقانلارغا قولايلىق ياراتتى.
</S>
<S ID=18371>
«ئىناۋەتلىك ئائىلە»، «ئىناۋەتلىك كەنت»لەرگە قەرز تارقىتىشتا ئېتىبار بېرىپ، «ئىناۋەتلىك ئائىلە»بەرپا قىلىش خىزمىتىگە بولغان تونۇشنى چوڭقۇرلاشتۇردى.
</S>
<S ID=18372>
نەتىجىدە، بۇ ناھىيەدىكى پۇل مۇئامىلە تارماقلىرىنىڭ 4-مارتقىچە يېزا، يېزائىگىلىكى، باقمىچىلىق ۋە ئىگىلىك تىكلىگۈچىلەرگە تارقاتقان قەرز پۇل سوممىسى 1مىليارد 894مىڭ يۈەنگە يەتتى.
</S>
</TEXT>
/BODY
/DOC