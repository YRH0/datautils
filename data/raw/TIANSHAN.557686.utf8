<DOC>
<DOCID>TIANSHAN.557686</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-10-19 13:06:55</DATE>
</HEADER>
<BODY>
<HEADLINE>
<S ID=54220>
كۇچا ناھىيەسى ئىستىل قۇرۇلۇشى ئارقىلىق تەرەققىياتقا يول ئاچتى
</S>
</HEADLINE>
<TEXT>
<S ID=54221>
   ئەھمەد ئىسمائىل خەۋەر قىلىدۇ: كۇچا ناھىيەسى بۇ يىل ئىستىل قۇرۇلۇشىنى چىڭ تۇتۇپ، قانۇن بويىچە مەمۇرىيەت يۈرگۈزۈشنى كۈچەيتىپ، تەرەققىيات تەدبىرلىرىنى ئىزچىللاشتۇرۇشتا ئەمەلىيەتچىل بولدى.
</S>
<S ID=54222>
   بۇ ناھىيە خەلق قۇرۇلتىيى دائىمىي كومىتېتىنىڭ قانۇن نازارىتى، سىياسىي كېڭەشنىڭ دېموكراتىك نازارىتى ۋە جەمئىيەتنىڭ جامائەت پىكرى نازارەتچىلىكىنى تەشەببۇسكارلىق بىلەن قوبۇل قىلىپ، خەلق تۇرمۇشىغا مۇناسىۋەتلىك قىزىق نۇقتا مەسىلىلىرىنى، ئەلرايىنى ئەستايىدىل ئاڭلاپ، خەلق ۋەكىللىرىنىڭ تەۋسىيەسى ۋە سىياسىي كېڭەش ئەزالىرىنىڭ تەكلىپلىرىنى ئۈنۈملۈك ھەل قىلىپ، خەلق قۇرۇلتىيىغا خىزمەتلەرنى ئاكتىپلىق بىلەن دوكلات قىلىپ، ۋەكىللەر ۋە ئەزالارنىڭ رازى بولۇش نىسبىتىنى كۆرۈنەرلىك ئۆستۈردى.
</S>
<S ID=54223>
‹‹ساھە ئىستىلى قىزىق لىنىيەسى››، ‹‹ھۆكۈمەت مۇلازىمەت قىزىق لىنىيەسى›› ۋە ھاكىم خەت ساندۇقى، ھاكىم ‹‹مىكرو بىلوگى›› قاتارلىق ئىنكاس، تەكلىپ، ئەرز – شىكايەت قوبۇل قىلىش يوللىرىنى راۋانلاشتۇرۇپ، مەسىلىلەرنى ھەل قىلىش نىسبىتىنى %96.8 كە يەتكۈزۈپ، ئورگان ئىستىل قۇرۇلۇشىدا ياخشى نەتىجىلەرنى قولغا كەلتۈردى.
</S>
<S ID=54224>
‹‹شىنجاڭچە ئۈنۈم››نى تەشەببۇس قىلىپ، توردا تەستىقلاشنى ئاقسۇ ۋىلايىتى بويىچە ئەڭ ئاۋۋال ئىشقا ئاشۇردى.
</S>
<S ID=54225>
پاكلىق قۇرۇلۇشىنى كۈچەيتىپ، ھۆكۈمەت سېتىۋېلىش، قۇرۇلۇشقا خېرىدار چاقىرىش ئىشلىرىدا ئاشكارا بولۇپ، يەر تەستىقلاشنى نازارەت قىلىشنى كۈچەيتىپ، مالىيە خامچوتىنى ئىجرا قىلىش، مۇقىم مۈلۈك سېلىنمىسى، ئىقتىسادىي مەسئۇلىيەت ۋە خەلق تۇرمۇشى تۈرىنى ئىقتىسادىي تەپتىش قىلىش سالمىقىنى زورايتىپ، ھۆكۈمەت مەبلىغىنىڭ ئىسراپ بولۇپ كېتىشىنىڭ ئۈنۈملۈك ئالدىنى ئالدى.
</S>
<S ID=54226>
قانۇن ئارقىلىق ئىدارە قىلىنىدىغان ھۆكۈمەت، مۇلازىمەت تىپىدىكى ھۆكۈمەت، پاك دىيانەتلىك ھۆكۈمەت قۇرۇش قۇرۇلۇشىنى چىڭ تۇتۇپ، ھۆكۈمەتنىڭ مۇلازىمەت سەۋىيەسىنى ئۆستۈردى.
</S>
<S ID=54227>

</S>
</TEXT>
/BODY
/DOC