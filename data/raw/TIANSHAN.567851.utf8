<DOC>
<DOCID>TIANSHAN.567851</DOCID>
<HEADER>
<CLASS>شىنجاڭ</CLASS>
<DATE>2016-11-28 10:44:19</DATE>
</HEADER>
<BODY>
<HEADLINE>
<S ID=61744>
ئاپتونوم رايون يېزىلاردىكى ئوقۇش يېشىغا توشمىغانلارنىڭ ئۈچ يىللىق ھەقسىز ‹‹قوش تىل›› مائارىپى خىزمىتىنى ئىلگىرى سۈرۈش يىغىنى ئاچتى
</S>
</HEADLINE>
<TEXT>
<S ID=61745>
 جاۋ شىيا خەۋەر قىلىدۇ: ئاپتونوم رايوننىڭ يېزىلاردىكى ئوقۇش يېشىغا توشمىغانلارنىڭ ئۈچ يىللىق ھەقسىز ‹‹قوش تىل›› مائارىپى خىزمىتىنى ئىلگىرى سۈرۈش يىغىنى 11 – ئاينىڭ 27 – كۈنى ئۈرۈمچىدە ئېچىلدى، ئاپتونوم رايونلۇق پارتكومنىڭ مۇئاۋىن شۇجىسى، باش كاتىپى، ئاپتونوم رايونلۇق مائارىپ خىزمىتى كومىتېتىنىڭ شۇجىسى لى پېڭشىن يىغىنغا قاتناشتى ھەم سۆز قىلدى.
</S>
<S ID=61746>
 يىغىندا، ئاپتونوم رايونىمىزدا يېزىلاردىكى ئوقۇش يېشىغا توشمىغانلارنىڭ ئۈچ يىللىق ھەقسىز ‹‹قوش تىل›› مائارىپى خىزمىتىنى پۇختا ئىشلەش ئومۇميۈزلۈك ئورۇنلاشتۇرۇلدى.
</S>
<S ID=61747>
يىغىندا مۇنداق دەپ كۆرسىتىلدى: ئىدىيەۋى تونۇشنى ئۆستۈرۈپ، يېزىلاردىكى ئوقۇش يېشىغا توشمىغانلارنىڭ ئۈچ يىللىق ھەقسىز ‹‹قوش تىل›› مائارىپى خىزمىتىنى ياخشى ئىشلەشتىكى مەسئۇلىيەت ئېڭى ۋە تەخىرسىزلىك ئېڭىنى يەنىمۇ كۈچەيتىپ، يېزىلاردىكى ئوقۇش يېشىغا توشمىغانلارنىڭ ئۈچ يىللىق ھەقسىز ‹‹قوش تىل›› مائارىپىنى يولغا قويۇشنىڭ ساقلاپ تۇرغىلى، كېچىكتۈرگىلى بولمايدىغان تۈپ سىياسەت، ئاچقۇچلۇق تەدبىر ئىكەنلىكىنى ئىجتىمائىي مۇقىملىق ۋە ئەبەدىي ئەمىنلىكنى ئىلگىرى سۈرۈش، ئۆز قەرەلىدە ئومۇميۈزلۈك ھاللىق جەمئىيەت قۇرۇپ چىقىش، ھەر مىللەت ئاممىنىڭ سەمىمىي ئۈمىدىنى ئاقلاش جەھەتلەردىن تولۇق تونۇش كېرەك.
</S>
<S ID=61748>
 يىغىندا مۇنۇلار تەكىتلەندى: نۇقتىلىق ۋەزىپىنى ئايدىڭلاشتۇرۇش كېرەك.
</S>
<S ID=61749>
يېزىلاردىكى ئوقۇش يېشىغا توشمىغانلارنىڭ ئۈچ يىللىق ھەقسىز ‹‹قوش تىل›› مائارىپى خىزمىتىنى ئىلگىرى سۈرۈش سالمىقىنى يەنىمۇ ئاشۇرۇشتا، بىرىنچىدىن، يەسلى قۇرۇلۇشىنى تېزلىتىش، ھازىر بار يەسلىلەردىن ياخشى پايدىلىنىش، جىددىي زۆرۈر يەسلىلەرنى تولۇقلاپ سېلىش، يېڭىدىن قۇرۇلىدىغان يەسلىلەرنى بىر تۇتاش پىلانلاش؛ ئىككىنچىدىن، مەبلەغنىڭ ئەمەلىيلىشىشىگە كاپالەتلىك قىلىش، يەسلى قۇرۇلۇشى مەبلىغىنى ھەر تەرەپتىن جۇغلاپ، بالىلارنىڭ ئوتتۇرىچە خىراجىتىنىڭ يېتەرلىك بولۇشىغا كاپالەتلىك قىلىپ، يەسلى ئوقۇتقۇچىلىرىنىڭ تەمىناتىنى ئومۇميۈزلۈك ئەمەلىيلەشتۈرۈش؛ ئۈچىنچىدىن، ئوقۇتقۇچىلارنى سەپلەشنى كۈچەيتىش، مائارىپقا ياردەم بېرىش بايلىقىدىن ياخشى پايدىلىنىپ، ئوقۇتقۇچىلارنى ئېھتىياج بويىچە تەربىيەلەپ، ئوقۇتقۇچىلار قوشۇنىنى بىر تۇتاش پىلانلاش كېرەك.
</S>
<S ID=61750>
شۇنىڭ بىلەن بىللە، يېزىلاردىكى ئوقۇش يېشىغا توشمىغانلارنىڭ ئۈچ يىللىق ھەقسىز ‹‹قوش تىل›› مائارىپى خىزمىتىگە بولغان تەشكىلىي رەھبەرلىكنى يەنىمۇ كۈچەيتىش، ھەر دەرىجىلىك پارتكوم (پارتگۇرۇپپا)لار يېزىلاردىكى ئوقۇش يېشىغا توشمىغانلارنىڭ ئۈچ يىللىق ھەقسىز ‹‹قوش تىل›› مائارىپىنى ئىلگىرى سۈرۈشنى مۇھىم سىياسىي ۋەزىپە قىلىپ، مەسئۇلىيەتنى قاتتىق ئەمەلىيلەشتۈرۈپ، ئەڭ قەتئىي پوزىتسىيە، ئەڭ كەسكىن تەدبىر ئارقىلىق ئەمەلىيلەشتۈرۈشنى، ئۈنۈم ھاسىل قىلىشنى چىڭ تۇتۇشى كېرەك.
</S>
<S ID=61751>
 يىغىندا، ئىلى قازاق ئاپتونوم ئوبلاستى، ئاقسۇ ۋىلايىتى، جىڭ ناھىيەسى ھەم ئاپتونوم رايونلۇق مائارىپ نازارىتى ۋەكىللىرى يېزىلاردىكى ئوقۇش يېشىغا توشمىغانلارنىڭ ئۈچ يىللىق ھەقسىز ‹‹قوش تىل›› مائارىپى خىزمىتىنى ياخشى ئىشلەشنى چۆرىدەپ سۆز قىلدى.
</S>
<S ID=61752>
ئاپتونوم رايونلۇق خەلق ھۆكۈمىتى ۋىلايەتلىك، ئوبلاستلىق، شەھەرلىك خەلق ھۆكۈمەت (مەمۇرىي مەھكىمە)لىرى بىلەن ‹‹يېزىلاردىكى ئوقۇش يېشىغا توشمىغانلارنىڭ ئۈچ يىللىق ھەقسىز <قوش تىل> مائارىپى خىزمىتى نىشانى مەسئۇلىيەتنامىسى (2016 – 2017)›› ئىمزالىدى.
</S>
<S ID=61753>
 ئاپتونوم رايونلۇق پارتكوم دائىمىي كومىتېتىنىڭ ئەزاسى، ئۈرۈمچى – سانجى پارتكومىنىڭ شۇجىسى، ئۈرۈمچى شەھەرلىك پارتكومنىڭ شۇجىسى لى شۆجۈن يىغىنغا قاتناشتى، ئاپتونوم رايونلۇق پارتكوم دائىمىي كومىتېتىنىڭ ئەزاسى، ئاپتونوم رايوننىڭ مۇئاۋىن رەئىسى، ئاپتونوم رايونلۇق مائارىپ خىزمىتى كومىتېتىنىڭ مۇئاۋىن شۇجىسى ئەركىن تۇنىياز يىغىنغا رىياسەتچىلىك قىلدى.
</S>
</TEXT>
/BODY
/DOC