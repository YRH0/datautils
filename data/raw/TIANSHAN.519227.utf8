<DOC>
<DOCID>TIANSHAN.519227</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-22 15:42:44</DATE>
</HEADER>
<BODY>
<HEADLINE>
<S ID=26261>
چېگرا رايوندىكى بالىلار ناھىيەدىكى مەكتەپلەردە ھەقسىز مائارىپتىن بەھرىمەن بولدى
</S>
</HEADLINE>
<TEXT>
<S ID=26262>
    شەمشىدىن خەپتىمھاجىم خەۋەر قىلىدۇ: پەيزۇللا ئىسمائىل ئاقتۇ ناھىيەسىنىڭ قىزىلتو يېزىسى سۆگەت ئوقۇتۇش نۇقتىسىنىڭ ئوقۇتقۇچىسى بولۇپ، 27 يىلدىن بۇيان 1 – يىللىقتىن 6 – يىللىققىچە ئەدەبىيات ۋە ماتېماتىكا دەرسى ئۆتۈپ، بۇ ئوقۇتۇش نۇقتىسىنىڭ خىزمىتىنى ئۆزى قىلىپ كەلگەنىدى.
</S>
<S ID=26263>
   2006 – يىلىدىن باشلاپ دۆلەت ۋە ئاپتونوم رايوننىڭ قوللىشى ئاستىدا، ئاقتۇ ناھىيەسى تاغلىق رايوندىكى بەش تولۇقسىز ئوتتۇرا مەكتەپنى كۆچۈردى. 2013 – يىلى تاغلىق رايوندىكى 63 باشلانغۇچ مەكتەپ ئوقۇتۇش نۇقتىسىنى تارقىتىش، بىرلەشتۈرۈش ئارقىلىق ناھىيەدە مەركەزلىك ئوقۇتۇشنى يولغا قويدى. پەيزۇللا مۇئەللىم مۇنداق دېدى: ئوقۇتۇش نۇقتىلىرىنىڭ سىنىپى يامغۇردىن مۇداپىئەلىنىش ئۈچۈن ۋاقىتلىق سېلىنغان چېدىر ئىدى. سىنىپتا كونا قارا دوسكا بولۇپ، ئۇنى ئالتە بۆلەككە بۆلۈپ، ئالتە يىللىقنىڭ بالىلىرىغا دەرس ئۆتتۈم، ھەر ئوقۇش مەۋسۇمىدە ئات ياكى ئېشەككە مىنىپ، نەچچە كۈن يول يۈرۈپ يېڭى ئوقۇتۇش ماتېرىياللىرىنى ئەكىلەتتىم.
</S>
<S ID=26264>
   ئاقتۇ ناھىيەلىك ئاق تېرەك ‹‹قوش تىل›› باشلانغۇچ مەكتىپى پارتىيە ياچېيكىسىنىڭ شۇجىسى يەن شۈيبو مۇنداق دېدى: 2013 – يىلى مەكتەپ دەسلەپكى قۇرۇلغاندا 380 ئوقۇغۇچى بار بولۇپ، ھازىر ئوقۇغۇچىلار كۆپىيىپ 2484 كە يەتتى. بۇنىڭ ئىچىدە چارۋىچىلىق رايونىدىن كېلىپ ياتاقتا يېتىپ ئوقۇيدىغان ئوقۇغۇچىلار كۆپ سالماقنى ئىگىلەيدۇ. 6 – يىللىقنىڭ ئوقۇغۇچىسى ئاقىلبەكنىڭ ئۆيى ناھىيەدىن سەككىز كىلومېتىر يىراقلىقتا بولۇپ، ئۇ: يېزىمىزدىكى ئوقۇتۇش نۇقتىسىدا ئوقۇيدىغان ۋاقتىمدا مەكتەپكە بېرىش ئۈچۈن كۈندە ئۈچ سائەتتىن ئارتۇق پىيادە يول يۈرەتتىم، قار – يامغۇر يېغىپ قالسا مەكتەپكىمۇ بارالمايتتىم، – دېدى.
</S>
<S ID=26265>
   ناھىيەدىكى ياتاقلىق مەكتەپلەردە ئوقۇيدىغان تاغلىق رايوندىن كەلگەن ئوقۇغۇچىلارنىڭ مەكتەپكە ۋاقتىدا، بىخەتەر بېرىشى، ئۆيگە قايتىشى ئۈچۈن يەرلىك ھۆكۈمەت مەخسۇس مەبلەغ ئاجرىتىپ، مەكتەپ ئاپتوموبىلىدىن سەككىزنى سەپلەپ بەردى. بۇ ئوقۇغۇچىلارنىڭ باشلانغۇچتىن تولۇق ئوتتۇرا مەكتەپنى پۈتكۈزگىچە ئوقۇش، ياتاق، قاتناش پۇلىنى ھۆكۈمەت ئۈستىگە ئالدى.
</S>
<S ID=26266>
   ئاقتۇ ناھىيەلىك مائارىپ ئىدارىسى پارتىيە خىزمىتى كومىتېتىنىڭ شۇجىسى لى شياڭدۇڭ مۇنداق دېدى: ھازىر ناھىيە بويىچە ئوقۇش يېشىدىكى بالىلارنىڭ باشلانغۇچ مەكتەپكە كىرىش نىسبىتى %100كە، تولۇقسىز ئوتتۇرا مەكتەپكە كىرىش نىسبىتى %99تىن كۆپرەككە، تولۇق ئوتتۇرىغا ئۆرلەپ ئوقۇش نىسبىتى%89كە يەتتى. بەش يىل بۇرۇن تولۇق ئوتتۇرىغا ئۆرلەپ ئوقۇش نىسبىتى %40كىمۇ يەتمەيتتى.
</S>
<S ID=26267>
‏
</S>
</TEXT>
/BODY
/DOC