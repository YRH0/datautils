<DOC>
<DOCID>TIANSHAN.535309</DOCID>
<HEADER>
<CLASS>شىنجاڭ</CLASS>
<DATE>2016-07-18 15:31:24</DATE>
</HEADER>
<BODY>
<HEADLINE>
<S ID=33568>
‹‹قەلبلەر بىر تۇتاش›› ناملىق سەنئەت كېچىلىكى ياخشى
</S>
</HEADLINE>
<TEXT>
<S ID=33569>
ئاپتونوم رايوننىڭ ‹‹مىللەتلەر ئىتتىپاقلىقى – تەرەققىياتى يىلى›› ئاساسىي تېمىسىدىكى ئەدەبىيات – سەنئەت كېچىلىكىدىن خاتىرە
</S>
<S ID=33570>
مۇخبىرىمىز لياڭ شۈجۈەن
</S>
<S ID=33571>
   ئاپتونوم رايونلۇق پارتكوم تەشۋىقات بۆلۈمى بىلەن شىنجاڭ ھەربىي رايونى سىياسىي خىزمەت بۆلۈمى ئۇيۇشتۇرغان، شىنجاڭ ھەربىي رايونى سەنئەت ئۆمىكى ئورۇنلىغان ‹‹قەلبلەر بىر تۇتاش›› ناملىق ئەدەبىيات – سەنئەت كېچىلىكى 15 – ئىيۇل كەچتە شىنجاڭ ھەربىي رايونى ‹‹1 – ئاۋغۇست›› تىياتىرخانىسىدا قويۇلدى.
</S>
<S ID=33572>
   ‹‹خەلق ئارمىيەسى پارتىيەگە سادىق›› ناملىق جاراڭلىق خور تاماشىبىنلارنىڭ كەيپىياتىنى يۇقىرى كۆتۈردى، خەلق ئازادلىق ئارمىيەسىنىڭ روھى ئۇزۇن سەپەردە، پارتىيە ۋە ئارمىيە بايرىقى ئاستىدا نامايان بولدى.
</S>
<S ID=33573>
   ‹‹قاراقۇرۇم›› چېگراسىغا مۇھەببەت، ‹‹بىر ئەسكەرنىڭ ئىككى ئانىسى››نىڭ چوڭقۇر مېھىر – مۇھەببىتى ‹‹بىر ئائىلە كىشىلىرى›› ۋە ‹‹مۇھەببەت ئاتا قىلىش›› ناملىق نومۇردا ناھايىتى ياخشى گەۋىلەندى. تاماشىبىنلار ناخشىچى شامىل شاكىر بىلەن ‹‹ئاداش›› دېگەن ناخشىنى بىللە ئېيتتى. چىن يۈرەكتىن چىققان بۇ سادا كۆپچىلىكىنىڭ ئورتاق ئارزۇسىنى نامايان قىلىپ، كېچىلىكنى يۇقىرى پەللىگە كۆتۈردى، 12 نومۇر ناخشا، ئۇسسۇل، شېئىر، رەسىم قاتارلىقلار بىرلەشتۈرۈلۈپ، ئىنتايىن تەبىئىي ئورۇندالدى. ‹‹مۇھەببەت ئاتا قىلىش›› ناملىق تىياتىردا تاۋ خۈي بىلەن بېقىۋالغان دادىسى خالىق مۇھەممەت ئارىسىدىكى ھەقىقىي مىللەتلەر ئىتتىپاقلىقى ھېكايىسى تەسۋىرلەنگەنىدى، ‹‹قەلبداش بىر ئائىلە كىشىلىرىنىڭ بايرامنى ئورتاق تەبرىكلىشى›› ناملىق نومۇردىكى ‹‹ئائىلىمىزدە ئۇيغۇر، خەنزۇ دەيدىغان ئۇقۇم يوق›› دېگەن ھېسسىياتلىق دېئالوگلار تاماشىبىنلارنىڭ قەلبىنى لەرزىگە سالدى.
</S>
<S ID=33574>
   پىچاندىن كەلگەن 73 ياشلىق پاتەمخان ئانا ھاياجانلانغان ھالدا كېچىلىكنى كۆردى. ئۇ خەنزۇچىنى ئاساسەن بىلمىسىمۇ، كېچىلىكنىڭ مەزمۇنىنى قەلبى ھېس قىلغانىدى، بىر نەچچە جۈملە ئۇيغۇرچە سەھنە سۆزى ئۇنىڭغا يېتەرلىك ئىدى، ئۇ بۇنىڭدىن تولىمۇ خۇشال بولغانىدى.
</S>
<S ID=33575>
   ‹‹تاماشا››، ‹‹سۇمبۇل چاچ قىزلار››، ‹‹گۈل نېمىشقا بۇنداق قىزىل››، ‹‹مۇز تاغقا كەلگەن چارلاش ئاپتوموبىلى›› قاتارلىق نومۇرلار ئورۇندالغاندا تاماشىبنلار ھاياجانلانغان ھالدا ئورۇنلىرىدىن تۇرۇشۇپ چاۋاك چېلىشتى. داڭلىق ناخشىچى باھارگۈلنىڭ يېقىملىق ناخشىسىغا ياڭرىتىلغان گۈلدۇراس ئالقىش سادالىرى ئۇزاققىچە ئۈزۈلمەي، كېچىلىكنى ئەۋجىگە كۆتۈردى.
</S>
<S ID=33576>
   جۇڭگو كوممۇنىسىتىك پارتىيەسى قۇرۇلغانلىقىنىڭ 95 يىللىقىنى تەبرىكلەۋاتىمىز، جۇڭگو خەلق ئازادلىق ئارمىيەسى قۇرۇلغانلىقىنىڭ 89 يىللىقىنى كۈتۈۋېلىش ئالدىدا تۇرىمىز، مىللەتلەر ئىتتىپاقلىقى گۈللىرى ھەممىلا يەردە پورەكلەپ ئېچىلىۋاتىدۇ، كېچىلىكتە دەل بۇ شادىمان كۈنلەر كۆيلەنگەنىدى.
</S>
</TEXT>
/BODY
/DOC