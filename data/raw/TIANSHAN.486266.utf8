<DOC>
<DOCID>TIANSHAN.486266</DOCID>
<HEADER>
<CLASS>ئۈرۈمچى</CLASS>
<DATE>2016-01-08 17:26:54</DATE>
</HEADER>
<BODY>
<HEADLINE>
<S ID=2095>
ئۈرۈمچىدە ئاپتوموبىل توختىتىش ھەققىنىڭ يېڭى ئۆلچىمى يولغا قويۇلغىلى بىر ھەپتە بولدى
</S>
</HEADLINE>
<TEXT>
<S ID=2096>
   شىنجاڭ تورى خەۋىرى: 7-يانۋارغا قەدەر «ئۈرۈمچىدىكى ئاھالىلەر ئولتۇراق رايونى خوجىلىق مۇلازىمىتى ۋە ئاپتوموبىل توختىتىش مۇلازىمىتى ھەققى ئۆلچىمىگە مۇناسىۋەتلىك مەسىلىلەر توغرىسىدىكى ئۇقتۇرۇش» ئۈرۈمچىدە ئەمەلىيلەشكىلى بىر ھەپتە بولدى.
</S>
<S ID=2097>
مۇخبىرنىڭ ئىگىلىشىچە، نۆۋەتتە بىر قىسىم خوجىلىق شىركەتلىرى، ئۆي ئىگىلىرىنىڭ بىر قاتار مەزمۇن ۋە ئىنچىكە ھالقىلارغا نىسبەتەن چۈشەنچىسى چوڭقۇر بولمىغان.
</S>
<S ID=2098>
مەسىلەن، 2015-يىلنىڭ ئوتتۇرىدا ئالدىن بىر يىللىق ئاپتوموبىل توختىتىش ھەققىنى تاپشۇرغان ئاپتوموبىل ئىگىلىرى يېڭى ھەق ئېلىش ئۆلچىمىدىكى ئىمتىيازلاردىن بەھرىمەن بولالماسلىقتىن ئەنسىرىگەن، يەنە بىر قىسىم ئاپتوموبىل ئىگىلىرى يېڭى ھەق ئېلىش ئۆلچىمى ئاپتوموبىل توختىتىشتىكى قىيىنچىلىقىنى تېخىمۇ تەسلەشتۈرۈۋېتىدۇ، دېيىشكەن.
</S>
<S ID=2099>
    مۇخبىرنىڭ ئىگىلىشىچە، نۆۋەتتە ئۈرۈمچىدىكى ھەر قايسى خوجىلىق شىركەتلىرى 64 يۈەن، 80 يۈەن، 300 يۈەن بويىچە ئۈچ خىل ھەق ئېلىش ئۆلچىمنى قوللايدىغانلىقىنى ۋە ئىجىرا قىلىدىغانلىقىنى بىلدۈرگەن.
</S>
<S ID=2100>
يەر ئاستى ئاپتوموبىل ئورنىغا ھەر ئايدا 15 يۈەن خوجىلىق مۇلازىمەت ھەققى تاپشۇرۇشقا قارىتا بىر قىسىم خوجىلىق شىركەتلىرى ئالاقىدار تارماقلاردىن تېخىمۇ تەپسىلىي چۈشەنچە بېرىشنى ئۈمىد قىلغان.
</S>
<S ID=2101>
    ئىگىلىنشىچە، «گۇاڭخۇي» خوجىلىق شىركىتىدىن باشقا، ئۈرۈمچىدىكى ھەر قايسى خوجىلىق شىركەتلىرى يېقىندا ئارقا-ئارقىدىن ئاپتوموبىل توختىتىش ھەققىنى چۈشۈرگەن.
</S>
<S ID=2102>
«خۇايۇەن» خوجىلىق شىركىتى، «قۇياش نۇرى.خىڭچاڭ خوجىلىق شىركىتى قاتارلىق نۇرغۇن چوڭ تىپتىكى خوجىلىق شىركەتلىرى بىر تۇتاش ئۆزلىرى باشقۇرۇۋاتقان ئاھالىلەر ئولتۇراق رايونىغا ئۇقتۇرۇش تارقىتىپ، ھۆكۈمەت ئېلان قىلغان يېڭى ئۆلچەمدىكى ئاپتوموبىل توختىتىش ھەققى تۈزۈمىنى ئىجىرا قىلىشنى تەلەپ قىلغان.    
</S>
</TEXT>
/BODY
/DOC