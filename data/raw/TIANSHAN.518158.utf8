<DOC>
<DOCID>TIANSHAN.518158</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-17 13:31:36</DATE>
</HEADER>
<BODY>
<HEADLINE>
<S ID=25643>
ئۇچتۇرپان ناھىيەسىدىكىلەر سۇ كەلگۈچە توغان تۇتتى
</S>
</HEADLINE>
<TEXT>
<S ID=25644>
  ئابدۇسالام نىياز خەۋەر قىلىدۇ: ئۇچتۇرپان ناھىيەسى ھاۋانىڭ ئىللىشىغا ئەگىشىپ، كەلكۈندىن مۇداپىئەلىنىش خىزمىتىنى بالدۇر باشلىدى.
</S>
<S ID=25645>
   بۇ ناھىيەدە بىر قىسىم تېرىلغۇ يەرلەر ۋە دېھقانلارنىڭ ئۆيلىرى دەريا بويى ۋە تاغ باغرىدا بولۇپ، ھەر يىلى كەلكۈن كېلىپ، دەريا ئېقىنى تېشىپ كەتسە، دېھقان – چارۋىچىلارنىڭ ئۆيلىرى، تېرىلغۇ يەرلىرى ئوخشىمىغان دەرىجىدە زىيانغا ئۇچرايتتى. كەلكۈننىڭ ئالدىنى ئېلىپ، ئاپەتنىڭ زىيىنىنى ئازايتىش ئۈچۈن، بۇ يىل ئەتىياز كېلىشى بىلەن ناھىيەدىكى ئالاقىدار تارماقلار دېھقان – چارۋىچىلارنى سەپەرۋەر قىلىپ، كەلكۈن ۋەيران قىلىۋېتىش ئېھتىمالى بولغان دەريا قىرغاقلىرىنى مۇستەھكەملەش، كەلكۈندىن مۇداپىئەلىنىش دامبىلىرىنى پۇختىلىدى.
</S>
<S ID=25646>
   مەن يېقىندا ياكۆۋرۈك يېزىسىنىڭ ياۋاغ كەنتىدە ئون كەنتتىن كەلگەن نەچچە مىڭ دېھقاننىڭ ياۋاغ ئۆستىڭىنىڭ كەلكۈندىن مۇداپىئەلىنىش ئورنىدا شاخ – شۇمبا توشۇپ، قورام تاشلارنى سىم تورغا ئېلىپ، كەلكۈندىن مۇداپىئەلىنىش دامبىسى ۋە توسمىسىنى مۇستەھكەملەۋاتقانلىقىنى، توپا ئىتتىرىش ماشىنىسى، تىراكتورلار بىلەن بۇزۇلۇپ كەتكەن جايلارنى رېمونت قىلىۋاتقانلىقىنى، دېھقانلارنىڭ ئېرىق – ئۆستەڭلەردىكى لاي – لاتقىلارنى تازىلاپ، سۇغىرىش يوللىرىنى راۋانلاشتۇرۇۋاتقانلىقىنى كۆردۈم.
</S>
<S ID=25647>
   ئىگىلىشىمچە، ناھىيەنىڭ نۇقتىلىق كەلكۈندىن مۇداپىئەلىنىش توسما بۆلىكى 44.6 كىلومېتىر بولۇپ، ھازىرغا قەدەر ناھىيە بويىچە 34 مىڭ 560 ئادەم/ قېتىم ئەمگەكچى ئاجرىتىلىپ، 36 كىلومېتىر كەلكۈندىن مۇداپىئەلىنىش دامبىسى مۇستەھكەملىنىپ، 67 كىلومېتىر ئېرىق – ئۆستەڭ رېمونت قىلىندى.
</S>
<S ID=25648>
‏
</S>
</TEXT>
/BODY
/DOC