<DOC>
<DOCID>TIANSHAN.511184</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-19 12:45:00</DATE>
</HEADER>
<BODY>
<HEADLINE>
<S ID=20772>
يوپۇغا ناھىيەسىدە يېزائىگىلىك ئىشلەپچىقىرىش ۋاسىتىلىرى بازىرىنى باشقۇرۇش كۈچەيتىلدى
</S>
</HEADLINE>
<TEXT>
<S ID=20773>
    ئىمىنجان تۇرسۇن خەۋىرى: يوپۇغا ناھىيەسىدە دېھقانچىلىق ئەشيالىرى ۋە ماشىنا – ئۈسكۈنە بازىرىنى باشقۇرۇش، تەرتىپكە سېلىش كۈچەيتىلىپ ساختا، سۈپەتسىز دېھقانچىلىق ئەشيالىرى ۋە ئىشلەپچىقىرىش ۋاسىتىلىرىنىڭ بازارغا كىرىشىنىڭ ئالدى ئېلىنغانلىقتىن، ھازىرغا قەدەر دېھقانلارنىڭ مەنپەئىتىگە زىيان يېتىدىغان ئەھۋاللار كۆرۈلمىدى.
</S>
<S ID=20774>
    ناھىيەدىكى سودا – سانائەت مەمۇرىي باشقۇرۇش، سۈپەت – تېخنىكا نازارەتچىلىكى ۋە يېزا ئىگىلىك ماشىنىلىرىنى باشقۇرۇش ئىدارىسى، دېھقانچىلىق ئىدارىسى، ئۇرۇقچىلىق پونكىتى قاتارلىق ئورۇنلار بۇ يىل كىرگەندىن بۇيان ئاساسىي كۈچنى ناھىيە بازىرى ۋە يېزا – بازارلادىكى يېزا ئىگىلىك ماشىنا – ئۈسكۈنىلىرى، خىمىيەۋى ئوغۇت، سولياۋ يوپۇق، دېھقانچىلىق دورىسى ۋە ئۇرۇقلۇق سېتىش كەسىپكارلىرىنىڭ سېتىش ئىجازەتنامىسى، مال كىرگۈزۈش ئۇسۇلى، مەھسۇلات مەنبەسىگە مۇناسىۋەتلىك ئىسپاتلار، شۇنداقلا ئامبار ۋە سېتىش نۇقتىسىنى تەكشۈرۈش، تەرتىپكە سېلىشقا قارىتىپ، دېھقانچىلىق ئەشيالىرى ۋە ئىشلەپچىقىرىش ۋاسىتىلىرى بازارلىرىدا ساغلام تىجارەت مۇھىتى يارىتىپ، دېھقانلارنى ئورۇنسىز چىقىملاردىن ساقلاپ قالدى.
</S>
<S ID=20775>
قانۇن ئىجراچىلىرى يېقىندا ناھىيە بازىرى ۋە يېزا – بازارلاردىكى 120دىن ئارتۇق يېزا ئىگىلىك ئىشلەپچىقىرىش ۋاسىتىلىرى تىجارەت ئورنىنى ئالتە قېتىم مەركەزلىك تەكشۈردى.
</S>
<S ID=20776>
دېھقانچىلىق ئەشيالىرى ۋاستىچىلىرىنى يېزا ئىگىلىكىگە ئالاقىدار قانۇن – نىزاملار بويىچە تەربىيەلىدى.
</S>
<S ID=20777>
ئىككى قېتىم ساختا، سۈپەتسىز، ۋاقتى ئۆتكەن دېھقانچىلىق ۋاستىلىرىنى كۆرگەزمە قىلىش پائالىيىتى ئۆتكۈزۈپ، ئاممىغا يۈزتۇرا مەسلىھەت بېرىش ئارقىلىق، دېھقان – چارۋىچىلارنىڭ ساختا يېزا ئىگىلىك ئىشلەپچىقىرىش ۋاسىتىلىرىنى پەرقلەندۈرۈش ئىقتىدارىنى ئاشۇردى.
</S>
</TEXT>
/BODY
/DOC