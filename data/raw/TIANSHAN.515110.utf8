<DOC>
<DOCID>TIANSHAN.515110</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-04-05 18:48:13</DATE>
</HEADER>
<BODY>
<HEADLINE>
<S ID=23601>
خىزمەت گۇرۇپپىسى ئەتىيازلىق تېرىلغۇ تەييارلىقىغا ھەمدەم بولدى
</S>
</HEADLINE>
<TEXT>
<S ID=23602>
    ئىختىيارىي مۇخبىرىمىز غالىپ ئابدۇكېرىم خەۋىرى: دېھقان–چارۋىچىلارنىڭ تۇرمۇش ئەھۋالىنى ئىگىلەپ، ئۇلارغا كۆپلەپ ئەمەلىي، ياخشى ئىش قىلىپ بېرىش ــ كەنتتە تۇرۇشلۇق خىزمەت گۇرۇپپىلىرىنىڭ ھەم شەرەپلىك ھەم باش تارتىپ بولمايدىغان مەسئۇلىيىتى ۋە بۇرچى، شۇنداقلا، ئەل قەلبىنى مايىل قىلىشنىڭ ئاساسى.
</S>
<S ID=23603>
    شىنجاڭ خەۋەلىشىشنى باشقۇرۇش ئىدارىسىدىن «ئۈچ ئەل» پائالىيىتى بويىچە قاغىلىق ناھىيەسىنىڭ ئۇششار باش بازىرى تەس كەنتىگە چۈشكەن خىزمەت گۇرۇپپىسى 35 مىڭ يۈەن قىممىتىدىكى 12 توننا خىمىيەۋى ئوغۇت سېتىۋېلىپ، 31 -مارت كەنت كادىرلىرى بىرلىكتە، كەنتتىكى قىيىنچىلىقى بار، نامرات دېھقان ئائىلىلىرىگە ئۆز قولى بىلەن تارقىتىپ بېرىپ، ئۇلارنىڭ ئەتىيازلىق تېرىلغۇ مەزگىلىدىكى بىر غېمىنى تۈگىتىپ، ئەتىيازلىق تېرىلغۇ ئىشلىرىنى ۋاقتىدا ئېلىپ بېرىشىغا قولايلىق يارىتىپ بەردى.
</S>
<S ID=23604>
    بۇ خىزمەت گۇرۇپپىسى شۇنىڭ بىلەن بىر ۋاقىتتا شىنجاڭ دېھقانچىلىق ماتېرىياللىرى گورۇھىدىن مەخسۇس تېخنىك خادىملارنى تەكلىپ قىلىپ، كەنتنىڭ تېرىلغۇ يەرلىرىنى تەھلىل قىلىپ، يەرگە ئەڭ ماس كېلىدىغان ئوغۇتلارنى تەشەببۇس قىلدى، كەنتتىكى دېھقانلارغا دېھقانچىلىق بىلىملىرىدىن لېكسىيە سۆزلەپ، دېھقانلارنىڭ كەسپىي بىلىملىرىنى ئاشۇردى ۋە ئۇلارنىڭ قىزغىن قارشى ئېلىشىغا ئېرىشتى.
</S>
<S ID=23605>
    تەس كەنتىدە تۇرۇشلۇق خىزمەت گۇرۇپپىسىنىڭ مۇئاۋىن باشلىقى تۇرسۇن ئابلەت مۇنداق دېدى : «ئەتىيازلىق تېرىلغۇ باشلىنىشتىن بۇرۇن بىز دېھقانلارنىڭ قىيىنچىلىق ئەھۋالىنى ئىگىلەپ، ئىدارە پارتكومىنىڭ قوللىشى بىلەن مەبلەغ ھەل قىلدۇق، مەخسۇس تېخنىك خادىملارنى تەكلىپ قىلىپ، كەنتىمىزنىڭ تېرىلغۇ يەرلىرىنى تەھلىل قىلىپ ،يەرگە ئەڭ ماس كېلىدىغان خېمىيەۋى ئوغۇتلارنى سېتىۋېلىپ، قىيىنچىلىقى بار ئائىلىلەرگە تارقىتىپ بەردۇق.
</S>
<S ID=23606>
شۇنىڭ بىلەن بىرگە، بارلىق كەنت ئاھالىلىرىنى يىغىپ كەسپىي خادىملارنى دېھقانچىلىق بىلىملىرى ھەققىدە لېكسىيە سۆزلەشكە تەكلىپ قىلىپ، دېھقانلارنى ئىلمىي تېرىقچىلىق قىلىشقا يېتەكلىدۇق. 
</S>
<S ID=23607>
گەرچە ياردەم قىلغان نەرسىلىرىمىز كۆپ بولمىسىمۇ، لېكىن، بۇ بىزنىڭ كۆڭلىمىز، بۇنىڭدىن كېيىن خىزمەتلىرىمىزنى تېخىمۇ ئەستايىدىل ئىشلەپ، دېھقانلارغا تېخىمۇ كۆپ ئەمەلىي، ياخشى ئىش قىلىپ بېرىپ ئاممىنىڭ قەلبىنى ئەمەلىي ھەرىكىتىمىز ئارقىلىق مايىل قىلىشقا تىرىشىمىز».
</S>
</TEXT>
/BODY
/DOC