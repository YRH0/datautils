<DOC>
<DOCID>TIANSHAN.541446</DOCID>
<HEADER>
<CLASS>مەملىكەت</CLASS>
<DATE>2016-08-16 10:13:37</DATE>
</HEADER>
<BODY>
<HEADLINE>
<S ID=39603>
دۇنيادىكى تۇنجى كىۋانتلىق ئىلمىي تەجرىبە سۈنئىي ھەمراھى پات يېقىندا قويۇپ بېرىلىدۇ
</S>
</HEADLINE>
<TEXT>
<S ID=39604>
  «يىراق بولمىغان كەلگۈسىدە دۇنيانىڭ ئىلغار سەۋىيەسىدىن ئېشىپ كېتىمىز.»  تاشلىنىپ كەتكەن يەر ئاستى قوماندانلىق ئاكوپىنىڭ سىرتقى تېمىغا، 1960-يىللاردا قىزىل رەڭدە مۇشۇ شۇئار يېزىلغان ئىدى.
</S>
<S ID=39605>
 10 كىلومېتىر يىراقلىقتىكى شەرق شامىلى قويۇپ بېرىش مۇنارىنىڭ ئاستىدا، دۇنيادىكى تۇنجى كىۋانتلىق ئىلمىي تەجرىبە سۈنئىي ھەمراھى يېقىندا قويۇپ بېرىلىش ئۈچۈن تەييارلاندى.
</S>
<S ID=39606>
بۇ، جۇڭگو پەن-تېخنىكىسىنىڭ دۇنيانى ئىنتىزار قىلىشقا باشلىغانلىقىنىڭ بەلگىسى بولۇپ ھېسابلىنىدۇ.
</S>
<S ID=39607>
   بۇ كىۋانتلىق ئىقتىدارغا ئىگە تۇنجى سۈنئىي ھەمراھ بولۇپ، كەلگۈسىگە يۈزلەنگەن كىۋانت ئالاقە تور تەرەققىياتىنىڭ مۇھىم بىر قەدىمى ھېسابلىنىدۇ.
</S>
<S ID=39608>
كىۋانتلىق ئالاقە ئىلمىنى تەتقىق قىلغۇچى ۋيېنا ئۇنىۋېرسىتېتىنىڭ پىروفىسسورى ئانتون زېلىنگىر پەن-تېخنىكا گېزىتى مۇخبىرىغا يېقىندا مۇنداق دېدى: «كىۋانتلىق سۈنئىي ھەمراھنىڭ ئالەم مۇسابىقىسىدە، جۇڭگو چوقۇم ئاساسلىق رول ئوينايدۇ».
</S>
<S ID=39609>
   دۇنيادىكى ھەرقايسى تاراتقۇلار ۋە مەملىكەت ئىچىدىكى كەسپىي ساھەلەر كىۋانتلىق سۈنئىي ھەمراھقا يۈكسەك ئېتىبار بىلەن قاراپ كەلگەن بولسىمۇ، لېكىن تەتقىق قىلىپ ياساش جەھەتتە جۇڭگو پەنلەر ئاكادېمىيەسى كەمتەر پوزىتسىيەدە بولۇپ، نۇرغۇن ئىلگىرلەش ئەھۋالىنى ئاشكارىلاشنى خالىمىغان.
</S>
<S ID=39610>
جۇڭگو پەنلەر ئاكادېمىيەسىنىڭ بىلدۈرۈشىچە، 2020-يىلىغا بارغاندا جۇڭگو بىلەن ياۋروپا ئارىسىدىكى ئالاقىنى كىۋانتلىق سۈنئىي ھەمراھ ئارقىلىق تۇتاشتۇرۇش مۆلچەرلەنگەن.
</S>
</TEXT>
/BODY
/DOC