<DOC>
<DOCID>TIANSHAN.573555</DOCID>
<HEADER>
<CLASS>ئوبزور</CLASS>
<DATE>2016-12-20 11:47:00</DATE>
</HEADER>
<BODY>
<HEADLINE>
<S ID=66337>
باش نىشاننى چۆرىدەش ئاساسىدا زامانىۋى مەدەنىيەتنى ئەۋج ئالدۇرايلى
</S>
</HEADLINE>
<TEXT>
<S ID=66338>
ئەھەد مۇھەممىدۇللا
</S>
<S ID=66339>
 زامانىۋى مەدەنىيەت ئەنئەنىۋى مەدەنىيەت ئاساسىدا بارلىققا كەلگەن.
</S>
<S ID=66340>
ئۇ ئورتاق رايون، ئورتاق تارىخىي ئارقا كۆرۈنۈش ۋە ئورتاق تىلغا ئىگە كىشىلەرنى كۆپ تەرەپتىن ئورتاقلىققا ئىگە قىلىپلا قالماستىن، بەلكى رايون، ئۆرپ – ئادەت، تىل، دىنى ئېتىقادنىڭ چېگراسىدىن ھالقىغان بولىدۇ.
</S>
<S ID=66341>
زامانىۋى مەدەنىيەت ھەر بىر دۆلەتتىكى ھەر مىللەت خەلقىنى ئىتتىپاقلاشتۇرۇپ، مىللەتلەر چوڭ ئائىلىسىنى بەرپا قىلالايدۇ.
</S>
<S ID=66342>
بۇ ئاپتونوم رايونىمىز ئۈچۈن ئېيتقاندا، تېخىمۇ شۇنداق.
</S>
<S ID=66343>
 يېڭى جۇڭگو قۇرۇلغاندىن بۇيان، مەركەز شىنجاڭنىڭ مۇقىملىقىغا باشتىن ئاخىر يۈكسەك دەرىجىدە ئەھمىيەت بېرىپ كەلدى.
</S>
<S ID=66344>
1 – قېتىملىق مەركەزنىڭ شىنجاڭ خىزمىتى سۆھبەت يىغىنىدا، شىنجاڭنىڭ ھالقىما تەرەققىياتى ۋە ئەبەدىي ئەمىنلىكىگە قارىتا ئومۇميۈزلۈك ئورۇنلاشتۇرۇش قىلىنىپ، پۈتۈن پارتىيەنىڭ ئەقىل – پاراسىتىنى مۇجەسسەملەپ، پۈتۈن مەملىكەتنىڭ كۈچىنى توپلاپ، شىنجاڭنىڭ ھالقىما تەرەققىياتى ۋە ئەبەدىي ئەمىنلىكىنى ئىشقا ئاشۇرۇش ئوتتۇرىغا قويۇلدى.
</S>
<S ID=66345>
باش شۇجى شى جىنپىڭ 2 – قېتىملىق مەركەزنىڭ شىنجاڭ خىزمىتى سۆھبەت يىغىنىدا ئىجتىمائىي مۇقىملىق ۋە ئەبەدىي ئەمىنلىك بولسا شىنجاڭ خىزمىتىنىڭ باش نىشانى دەپ كۆرسەتتى.
</S>
<S ID=66346>
مەركەزنىڭ شىنجاڭغا قارىتا ئوتتۇرىغا قويغان ئەبەدىي ئەمىنلىكنى ئىشقا ئاشۇرۇش باش نىشانى شىنجاڭ خىزمىتى مەملىكەت بويىچە مۇھىم ئورۇندا تۇرىدىغانلىقىدا ئەمەس، بەلكى ھەقىقىي تۈردە شىنجاڭنىڭ گۈزەل ئەتىسىنى بەرپا قىلىدىغانلىقىدا ئىپادىلىنىدۇ.
</S>
<S ID=66347>
 1. زامانىۋى مەدەنىيەت باش نىشانىنى ئەمەلگە ئاشۇرۇشتا تۈرتكىلىك رول ئوينايدۇ.
</S>
<S ID=66348>
 مەدەنىيەت بىر مىللەتنىڭ روھى ھەم مەنىۋى تۈۋرۈكى، ئىنسانىيەت جەمئىيىتى ھەر قايسى تەرەققىيات باسقۇچلىرىنىڭ مەدەنىيەت پىسخىكىسى، قانۇن – تۈزۈم پىرىنسىپى، ئەخلاق ئېڭى، قىممەت يۆنىلىشىنىڭ سىلىقلاشتۇرغۇچىسى. پەقەت زامانىۋى مەدەنىيەتنى يېتەكچى قىلغاندىلا، مىللەتلەر مۇناسىۋىتى، قانۇن – تۈزۈم كۆز قارىشى، جەمئىيەت ئەخلاقى، قىممەت سىستېمىسى قاتارلىق ھەر قايسى جەھەتلەردىكى تالاش – تارتىشنى مۇۋاپىق ھەل قىلىدىغان، زىددىيەتلەرنى ئۈنۈملۈك بىر تەرەپ قىلىدىغان ئىناقلىق ئاساسىنى بەرپا قىلغىلى، جەمئىيەتنىڭ ھەر قايسى ھالقىلىرىنى ياخشى ئايلىنىش ھالىتىگە كىرگۈزگىلى بولىدۇ.
</S>
<S ID=66349>
زامانىۋى مەدەنىيەت باش نىشاننى ئەمەلگە ئاشۇرۇشتا جەمئىيەتنىڭ مۇقىمسىزلىق، ئىناقسىزلىق ئامىللىرىغا قارىتا تاقابىل تۇرۇش كۈچىنى، ئىممۇنىتېت كۈچىنى ئومۇميۈزلۈك يۇقىرى كۆتۈرۈپ، جەمئىيەتنىڭ، مىللەتنىڭ، ئاممىنىڭ ئىناق – ئىتتىپاق ھەم مۇقىم بولۇشىدا تۈرتكىلىك رول ئوينايدۇ.
</S>
<S ID=66350>
 زامانىۋى مەدەنىيەت كىشىلەرگە مەدەنىيەتنى تونۇتالايدۇ.
</S>
<S ID=66351>
جۇڭخۇا مىللەتلىرى ئېلىمىزدىكى ھەر قايسى مىللەتلەردىن تەشكىل تاپقان بىر پۈتۈن گەۋدە بولغاچقا، ھەر قايسى مىللەتلەر مەدەنىيىتى جۇڭخۇا مەدەنىيىتىنىڭ كۆپ خىل، رەڭگارەڭ بولۇشىدىن ئىبارەت ئورتاق ئاساسىنى ياراتقان.
</S>
<S ID=66352>
شىنجاڭدىكى ھەر قايسى مىللەتلەر مەدەنىيىتىنىڭ كۆپ خىللىقى بۇ زېمىندا ئۆزگىچە بولغان مەدەنىيەت ئالاھىدىلىكىنى شەكىللەندۈرگەن.
</S>
<S ID=66353>
مىللەتلەر ئارىسىدىكى پەرق مەلۇم مەنىدىن ئېيتقاندا، مەدەنىيەت جەھەتتىكى پەرقتىن ئىبارەت.
</S>
<S ID=66354>
گەرچە بۇ خىل پەرق جۇڭخۇا مەدەنىيىتىنىڭ ئومۇمىيلىق ئاساسىغا تەسىر يەتكۈزەلمىسىمۇ، لېكىن بۇ خىل مەدەنىيەت جەھەتتىكى پەرق يەنىلا بەلگىلىك دائىرىدە پىسخىك ھەرىكەتكە تەسىر يەتكۈزمەكتە.
</S>
<S ID=66355>
ئۇلار ئوتتۇرىسىدىكى پەرق ۋە بىردەكلىكنى قانداق ئىگىلەش، مىللەتلەر مۇناسىۋىتىنى توغرا ھەل قىلىش ۋە مىللەتلەر ئىتتىپاقلىقىغا كاپالەتلىك قىلىشنىڭ ھەل قىلغۇچ ئامىلى ھېسابلىنىدۇ.
</S>
<S ID=66356>
 زامانىۋى مەدەنىيەتنى يېتەكچى قىلىش ھەر خىل مەدەنىيەتتىن ئۆز ئارا پايدىلىنىش، ھەر خىل مەدەنىيەتنى ئۆز ئارا قوبۇل قىلىش ئارقىلىق ھەر مىللەت ئاممىسى ئارىسىدىكى ئۆز ئارا چۈشىنىش، بىر – بىرىنى ئېتىراپ قىلىش، ئۆز ئارا ھۆرمەتلەش، بىر – بىرىگە ئىشىنىش ۋە ئۆز ئارا ئۆگىنىشكە پايدىلىق.
</S>
<S ID=66357>
ئۆز ئارا ئىناق – ئىتتىپاق ئۆتۈش، ماس تەرەققىي قىلىش، ھەمنەپەس، تەقدىرداش، قەلبداش بولۇپ، مىللەتلەر ئىتتىپاقلىقىنىڭ قويۇق كەيپىياتىنى شەكىللەندۈرۈش، سوتسىيالىستىك يېڭىچە مىللەتلەر مۇناسىۋىتىنى مۇستەھكەملەش ۋە تەرەققى قىلدۇرۇشقا ياخشى ئىجتىمائىي ئاساس سېلىش ئۈچۈندۇر.
</S>
<S ID=66358>
شۇنداقلا يەنە باش نىشاننى ئىشقا ئاشۇرۇشقا ياخشى كەيپىيات يارىتىش ۋە ئاساس سېلىش ئۈچۈندۇر.
</S>
<S ID=66359>
 2. زامانىۋى مەدەنىيەت ئىجتىمائىي كەيپىياتنى يېتەكلەيدۇ.
</S>
<S ID=66360>
 ئېلىمىزدە ئىقتىسادى تۈزۈلمە، جەمئىيەت قۇرۇلمىسى، مەدەنىيەت مۇناسىۋەتلىرىنىڭ چوڭقۇر ئۆزگىرىشىگە ئەگىشىپ، كىشىلەرنىڭ ئىدىيە، پائالىيەتلىرىمۇ كۈندىن – كۈنگە جانلىنىپ، يېڭى كۆز قاراش، يېڭى ئىدىيەلەر ئۈزلۈكسىز شەكىللىنىپ، جەمئىيەت تەرەققىياتى ئۈچۈن ھاياتىي كۈچ قوشتى.
</S>
<S ID=66361>
شۇنىڭ بىلەن بىرگە، بىر مەنبەلىك مەدەنىيەت بىلەن كۆپ خىل مەدەنىيەت، ئەنئەنىۋى مەدەنىيەت بىلەن زامانىۋى مەدەنىيەت، ئىلغار مەدەنىيەت بىلەن قالاق مەدەنىيەت، يەرلىك مەدەنىيەت بىلەن چەتتىن كىرگەن مەدەنىيەت ئامىللىرى ئۆز ئارا گىرەلىشىپ، بىر – بىرىگە تەسىر كۆرسىتىپ، ئىجتىمائىي ئاڭ فورماتسىيەسىمۇ كۆپ مەنبەلىككە، كۆپ خىللىققا يۈزلەندى، ئىجتىمائىي كەيپىياتمۇ بارغانسېرى مۇكەممەللەشتى.
</S>
<S ID=66362>
يەنە بىر جەھەتتىن، شىنجاڭ ئۆزگىچە رايون ئالاھىدىلىكىگە ئىگە بولغاچقا، غەربتىكى دۈشمەن كۈچلەرمۇ ئېلىمىزنى «غەربلەشتۈرۈش»، «پارچىلاش» نۇقتىسىنى شىنجاڭدىن ئىبارەت بۇ كۆپ مىللەت توپلىشىپ ئولتۇراقلاشقان، كۆپ خىل دىنلار تەڭ مەۋجۇت بولۇپ تۇرىدىغان چېگرا رايونغا قاراتماقتا.
</S>
<S ID=66363>
شۇڭا، زامانىۋى مەدەنىيەت ئارقىلىق ھەر مىللەت كادىرلىرى بىلەن خەلق ئاممىسىنى توغرا بولغان دۆلەت قارىشى، مىللەت قارىشى، دىن قارىشى تۇرغۇزۇشقا يېتەكلەپ، «ئۈچ ئايرىلالماسلىق» ئىدىيەسىنى مۇستەھكەملەپ، «تۆتنى تونۇش» ئېڭىنى كۈچەيتىش زۆرۈر.
</S>
<S ID=66364>
 3. زامانىۋى مەدەنىيەت ساغلام كەيپىياتنى يېتىلدۇرىدۇ.
</S>
<S ID=66365>
 دۆلىتىمىزنىڭ زامانىۋى مەدەنىيەت قۇرۇلۇشى يېڭى باسقۇچقا قەدەم قويۇشىغا ئەگىشىپ، ئىسلاھات ۋە تەرەققىياتنىڭ ھەل قىلغۇچ باسقۇچىدا تۇرماقتا.
</S>
<S ID=66366>
يېڭى ئەھۋال، يېڭى مەسىلىلەرمۇ ئۈزلۈكسىز بارلىققا كەلمەكتە.
</S>
<S ID=66367>
ھەر خىل گەۋدىلىك ئىجتىمائىي زىددىيەتلەر ۋە تاسادىپىي ۋەقەلەر ھە دېسىلا يۈز بېرىپ تۇرماقتا.
</S>
<S ID=66368>
تۇرالغۇ، داۋالىنىش، ئىشقا ئورۇنلىشىش، مائارىپ جەھەتتىكى بېسىمغا قارىتا، قىسمەن دۆلەت مەمۇرىلىرىدا توغرا بولغان ھوقۇق قارىشى، قانۇن – تۈزۈم قارىشى كەمچىل بولۇشتەك ئوبيېكتىپ ئەھۋاللارنىڭ يەنىلا مەۋجۇت بولۇپ تۇرۇشى بىر قىسىم كىشىلەردە ئىجتىمائىي ئادىللىق تۇيغۇسىنىڭ كەمچىللىكىنى كەلتۈرۈپ چىقارماقتا.
</S>
<S ID=66369>
شۇنىڭ بىلەن كەيپىياتتىكى تۇراقسىزلىق، چېچىلاڭغۇلۇق مەسىلىلىرى جەمئىيەتنىڭ ئىناق ھەم مۇقىم بولۇشىغا پاسسىپ تەسىرلەرنى كۆرسەتمەكتە.
</S>
<S ID=66370>
پارتىيەمىز بىلەن ھۆكۈمىتىمىز بۇ مەسىلىلەرنى ۋاقتىدا توسۇس ئۈچۈن، زامانىۋى مەدەنىيەت بىلەن يېتەكلەشتىن ئىبارەت ئىستراتېگىيەلىك ئورۇنلاشتۇرۇشنى ئوتتۇرىغا قويدى.
</S>
<S ID=66371>
زامانىۋى مەدەنىيەت بىلەن يېتەكلەش ئارقىلىق رەھبىرىي كادىرلارنىڭ ئادىل، ھەققانىي بولۇشىنى، قانۇن – تۈزۈم ئېڭىنى ئۆستۈرۈشنى كۈچەيتىپ، مۇرەككەپ زىددىيەتلەرنى بىر تەرەپ قىلىشتا، خەلق ئۈچۈن مۇلازىمەت قىلىشتىن ئىبارەت مەۋقەنى چىقىش قىلىپ، ئادىل ئىش بېجىرىشنى ئالاھىدە چىڭ تۇتتى.
</S>
<S ID=66372>
يەنە بىر جەھەتتىن، ئاممىنىڭ تەپەككۈر شەكلى ۋە روھى كەيپىياتىنى ئۆزگەرتىشكە تىرىشىپ، ئۇلاردا ئومۇمىيلىق قارىشىنى يېتىلدۈرۈپ، ئامما ئارىسىدىكى ئۇيۇشۇش كۈچىنى كۈچەيتىپ، جەمئىيەت مۇقىملىقىنى قوغداشتىكى ئاكتىپلىقى ۋە ئىجادچانلىقىنى ئاشۇردى.
</S>
<S ID=66373>
(ئاپتور: ئاپتونوم رايونلۇق پارتىيە مەكتىپىدىن)
</S>
</TEXT>
/BODY
/DOC