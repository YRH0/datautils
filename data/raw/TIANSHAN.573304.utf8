<DOC>
<DOCID>TIANSHAN.573304</DOCID>
<HEADER>
<CLASS>ئۈرۈمچى</CLASS>
<DATE>2016-12-20 17:43:54</DATE>
</HEADER>
<BODY>
<HEADLINE>
<S ID=66500>
خەيبىن مەھەللىسى: خىزمەت ئەترىتى ئاھالىلەرگە مۇلازىمەت قىلىپ ئىتتىپاقلىقنى ئىلگىرى سۈردى
</S>
</HEADLINE>
<TEXT>
<S ID=66501>
لى لىن
</S>
<S ID=66502>
 ئۈرۈمچى ئىقتىساد – تېخنىكا تەرەققىيات رايونى يەرلىك باج ئىدارىسىنىڭ خەيبىن مەھەللىسىدە تۇرۇشلۇق ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمەت ئەترىتىنىڭ باشلىقى ۋاڭ بىڭ 12 – ئاينىڭ 15 – كۈنى ئائىلىلەرگە كىرىپ زىيارەت قىلىۋېتىپ، قارشى تەرەپتىن ‹‹ياخشىمۇسىز؟››، دەپ ئەھۋال سورىدى، قارشى تەرەپمۇ قىزغىنلىق بىلەن سالام قايتۇردى، ئۇلارنىڭ ئارىسىدىكى ئارىلىق ئۆزئارا سالاملىشىش ئارقىلىق تېخىمۇ يېقىنلاشتى.
</S>
<S ID=66503>
 مۇلازىمەت قىلىش، تىل ئۆگىنىش، تۇغقان بولۇش... خىزمەت ئەترىتى خەيبىن مەھەللىسىدىكى ئاھالىلەرنىڭ قەلبىگە چوڭقۇر ئورناپ كەتكۈدەك نۇرغۇن ئىش قىلىپ بەردى.
</S>
<S ID=66504>
 ئۈرۈمچى ئىقتىساد – تېخنىكا تەرەققىيات رايونى (تۇدۇڭخابا رايونى) جۇڭيا جەنۇبىي يولى كوچا باشقارمىسى خەيبىن مەھەللىسىنىڭ ئاھالىسىدىن ئەركىن روزى مۇنداق دېدى: نازۇ نېمەتلەرگە ئېغىز تېگىش، ئويۇن كۆرۈش، «مىللەتلەر ئىتتىپاقلىشىپ بىر ئائىلە كىشىلىرىدەك بولۇش» پائالىيىتىدە بىزنىڭ خەنزۇ تۇغقىنىمىز بار بولدى، تۇغقانلىرىمىز بىزنى يوقلاپ كەلگەندە بىزدىن تىنچلىق سورىدى ۋە بەخت تىلىدى، بىز شۇ كۈنى ھېيت ئۆتكۈزگەندەك ناھايىتى خۇشال بولدۇق.
</S>
<S ID=66505>
ئەركىننىڭ دېگىنى 11 – ئاينىڭ 23 – كۈنى چۈشتىن كېيىن مەھەللىدە ئۆتكۈزۈلگەن ‹‹مىللەتلەر ئىتتىپاقلىشىپ بىر ئائىلە كىشىلىرىدەك بولۇش›› كونسېرتى ئىدى.
</S>
<S ID=66506>
كونسېرتتا خەيبىن مەھەللىسى نەنسەيمېن مەھەللىسى بىلەن مىللەتلەر ئىتتىپاقلىقى بويىچە قوشماقلاردىن بولدى، ئۈرۈمچى ئىقتىساد – تېخنىكا تەرەققىيات رايونى يەرلىك باج ئىدارىسىنىڭ ئىشچى – خىزمەتچىلىرى بىلەن خەيبىن مەھەللىسىنىڭ ئاھالىلىرى قوشماقلىشىپ تۇغقان بولۇش پائالىيىتى ئۆتكۈزگەنىدى.
</S>
<S ID=66507>
 قوشماقلىشىپ تۇغقان بولۇش ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتىنىڭ بىر قىسمى.
</S>
<S ID=66508>
تەۋەلىك رايوندىكى مىللەتلەر ئىتتىپاقلىقى خىزمىتىنى ياخشى ئىشلەش ئۈچۈن، ئۈرۈمچى ئىقتىساد – تېخنىكا تەرەققىيات رايونى يەرلىك باج ئىدارىسىنىڭ خەيبىن مەھەللىسىدە تۇرۇشلۇق ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمەت ئەترىتى كۆپ باش قاتۇردى.
</S>
<S ID=66509>
 خىزمەت ئەترىتى 6 – ئايدىن 8 – ئايغىچە ‹‹پۇقرالار تەشۋىق قىلىش ئۆمىكى›› تەشكىللەپ، تەۋەلىك رايوندىكى سودا تور نۇقتىلىرى، ئېسىل تائاملار كوچىسى ۋە ئاھالىلەرنىڭ قورۇلىرىغا بېرىپ، مىللەتلەر ئىتتىپاقلىقىنى تەشۋىق قىلدى.
</S>
<S ID=66510>
تەشۋىق قىلىش ئۆمىكى ئاممىباب، چۈشىنىشلىك تىل ئارقىلىق، ۋەتەننى قىزغىن سۆيۈش چوڭ ھەقىقىتىنى ئىنچىكىلەشتۈرۈپ، شىنجاڭنى سۆيۈش، يۇرتىنى سۆيۈش كىچىك ھەقىقىتىگە ئايلاندۇردى، مىللەتلەر ئىتتىپاقلىقىنى قوغداش چوڭ ھەقىقىتىنى تۇغقانلىرىنى سۆيۈش، قوشنىلىرىنى سۆيۈش، خىزمەتداشلىرىنى سۆيۈش، ساۋاقداشلىرىنى سۆيۈش كىچىك ھەقىقىتىگە ئايلاندۇرۇپ، مىللەتلەر ئىتتىپاقلىقى ئىدىيەسىنى قۇلاققا، مېڭىگە، يۈرەككە سىڭدۈردى.
</S>
<S ID=66511>
 9 – ئايدا تاۋۇز چاغىنى ۋە قۇربان ھېيتنى قۇتلۇقلاش مەزگىلىدە، خىزمەت ئەترىتى بىلەن خەيبىن مەھەللىسى تەۋەلىكىدىكى بىر مىللىي ئاشخانىدىكىلەرنى تەكلىپ قىلىپ ‹‹خەنزۇ، ئۇيغۇر ئېسىل تائاملىرى بىلەن ئىككى بايرامنى تەبرىكلەش، مىللەتلەر ئىتتىپاقلىقى بويىچە بىرلىكتە پىكىر ئالماشتۇرۇش›› ئېسىل تائام مەدەنىيىتى پىكىر ئالماشتۇرۇش پائالىيىتىنى ئۇيۇشتۇردى.
</S>
<S ID=66512>
پائالىيەت مەيدانىدا بۇ مىللىي ئاشخانىنىڭ ئاشپىزى سامسا، نان قاتارلىق مىللىيچە نازۇ نېمەتلەرنى تەييارلاش ماھارىتىنى ئۆگەتتى، مەھەللە خىزمەتچىلىرى، شۇنداقلا قىسمەن خەنزۇ ئاھالىلەرمۇ كۆپچىلىكنىڭ ئايتوقاچ تەييارلىشىغا يېتەكچىلىك قىلدى.
</S>
<S ID=66513>
نەق مەيداندا نازۇ نېمەتلەرنىڭ ھىدى ئەتراپقا تارىلىپ، كىشىلەر چەكسىز خۇشاللىققا چۆمدى.
</S>
<S ID=66514>
 خىزمەت ئەترىتىنىڭ باشلىقى ۋاڭ بىڭنىڭ تونۇشتۇرۇشىچە، خىزمەت ئەترىتىنىڭ ئەزالىرى كۈندىلىك ئائىلىلەرگە كىرىپ زىيارەت قىلىش داۋامىدا، دائىم ئاز سانلىق مىللەت ئاھالىلىرى بىلەن ئۇچرىشىپ تۇرىدىكەن، مىللىي ئۆرپ – ئادەت مەدەنىيىتىگە ھۆرمەت قىلىش، ئۆگىنىش خىزمەتلەرنى قانات يايدۇرۇشنىڭ زۆرۈر تەلىپى ئىكەن.
</S>
<S ID=66515>
بۇ يىل 8 – ئايدا خىزمەت ئەترىتى بىلەن خەيبىن مەھەللىسى بىرلىكتە ‹‹مىللىي ئۆرپ – ئادەت ھەقىقىي مەنزىرىسى ئارقىلىق تەربىيەلەش ئۆيى›› قۇرغان، ئۆيگە مىللىيچە كۆركەم گىلەملەر سېلىنغان، تۇرمۇش بۇيۇملىرى رەتلىك تىزىپ قويۇلغان بولۇپ، كىشىگە ئىللىقلىق بېغىشلايدىكەن.
</S>
<S ID=66516>
 خىزمەت ئەترىتى 10 – ئاينىڭ 11 – كۈنى ‹‹گۈلىنىڭ ئائىلىسىنى زىيارەت قىلىش›› ئاساسىي تېمىسىدىكى 1 – قارارلىق پائالىيەتنى ئۆتكۈزۈپ، مەھەللە خىزمەتچىسى تۇرسۇنگۈل سەلەينىڭ ئائىلىسىدە مېھمان بولۇشتەك ھەقىقىي مەنزىرىنى تەقلىد قىلىپ، كۆپچىلىككە ئۇيغۇر مىللىتىنىڭ ئۆرپ – ئادەت مەدەنىيىتى، شۇنداقلا مېھمان كۈتۈش قائىدە – يوسۇنلىرىنى تونۇشتۇردى.
</S>
<S ID=66517>
ئىشىكتىن كىرگەن چاغدىكى سالاملىشىش، يۈز يېقىپ كۆرۈشۈشتىن قولىنى يۇيۇپ ئورۇن ئېلىشقىچە بولغان ھەر بىر دىققەت قىلىشقا تېگىشلىك ئىشلارنى تەپسىلىي چۈشەندۈردى ۋە ئۈلگە كۆرسەتتى.
</S>
<S ID=66518>
 خىزمەت ئەترىتى 12 – ئاينىڭ 1 – كۈنى يەنە تەۋەلىكىدىكى بىر ئەتكەن چاي ئاشخانىسىغا كىرىپ، 2 – قارارلىق قازاق مىللىتى ئۆرپ – ئادەت تەربىيەسىنى قانات يايدۇردى.
</S>
<S ID=66519>
خىزمەت ئەترىتى بۇنىڭدىن كېيىن يەنە داۋاملىق باشقا مىللەتلەرنىڭ ئۆرپ – ئادىتى ھەقىقىي مەنزىرە تەقلىدىي تەربىيەسىنى قانات يايدۇرۇشنى داۋاملاشتۇرىدىكەن.
</S>
<S ID=66520>
 تىل ئالاقە كۆۋرۈكى. خىزمەت ئەترىتىنىڭ ئەزالىرى دەسلەپتە تىل بىلمەسلىك تۈپەيلىدىن كۆپ قېتىم ئوڭايسىز ئەھۋالغا چۈشۈپ قالغانىدى.
</S>
<S ID=66521>
شۇڭا ئۇلار ھەر كۈنى خىزمەتكە چۈشۈشتىن بۇرۇن 15 مىنۇت ئۇيغۇرچە، خەنزۇچە ‹‹قوش تىل›› ئۆگەندى.
</S>
<S ID=66522>
 خىزمەت ئەترىتىدىكىلەر ‹‹قوش تىل›› ئۆگىنىپلا قالماي، يەنە تەۋەلىكىدىكى تىجارەتچىلەرنىڭ ئۆگىنىشىگە ياردەم بەردى.
</S>
<S ID=66523>
خەيبىن مەھەللىسىدە بىر مىللىي ئالاھىدىلىككە ئىگە ئېسىل تائاملار كوچىسى، 21 مۇسۇلمانچە ئاشخانا بولۇپ، جەنۇبىي، شىمالىي شىنجاڭدىن كەلگەن كەسىپكارلار بىر قەدەر كۆپ، ئۇلارنىڭ خەنزۇ تىلى سەۋىيەسى تۆۋەن بولغاچقا، خېرىدارلار بىلەن پىكىر ئالماشتۇرۇشتا قىينىلاتتى.
</S>
<S ID=66524>
خىزمەت ئەترىتى 11 – ئاينىڭ 15 – كۈنى بىر مۇسۇلمانچە ئاشخانا بىلەن بىرلىكتە ھەمكارلىشىپ ‹‹قوش تىل›› ئۆگىنىش تەربىيەسى ئېلىپ باردى.
</S>
<S ID=66525>
ئاشخانىنىڭ ئۇيغۇر مۇلازىملىرى خىزمەت ئەترىتى، شۇنداقلا مەھەللە خىزمەتچىلىرىگە ئۇيغۇر تىلى ئۆگەتتى، خىزمەت ئەترىتىنىڭ ئەزالىرى مۇلازىملارنى مۇلازىمەت تىلى ۋە مۇلازىمەت قائىدە – يوسۇنلىرى بويىچە تەربىيەلىدى.
</S>
<S ID=66526>
ئاشخانا مۇلازىمى گۈلى ئاساسىي سالاملىشىش تىلى ۋە ئۆزىنى تونۇشتۇرۇشتىن باشلاپ، سەۋرچانلىق بىلەن كۆپچىلىكنىڭ تەلەپپۇز ۋە ئىنتوناتسىيەسىنى تۈزىتىشكە ياردەم بەردى، ئۇ يەنە ئۆلچەملىك ئاھاڭدا تەلەپپۇز قىلغان خادىملارنى باش بارمىقىنى چىقىرىپ ماختىدى.
</S>
<S ID=66527>
شۇنىڭدىن كېيىن خىزمەت ئەترىتىنىڭ ئەزالىرىمۇ خەزۇ تىلىدىكى كۈندىلىك مۇلازىمەتتىكى سۆزلەرنى سۆزمۇ سۆز چۈشەندۈردى ھەم كۆپچىلىكنى يېتەكلەپ بىرلىكتە ئۈنلۈك ئوقۇدى.
</S>
<S ID=66528>
ئوقۇش ئاۋازى، كۈلكە، چاۋاك سادالىرى ئاشخانىنى قاپلىدى.
</S>
<S ID=66529>
 ۋاڭ بىڭ مۇنداق دېدى: خىزمەت ئەترىتى كۆپچىلىككە مىللەتلەر ئىتتىپاقلىشىپ بىر ئائىلە كىشىلىرىدەك بولۇش قويۇق كەيپىياتىنى ھېس قىلدۇرۇش ئۈچۈن مەھەللىگە ماسلىشىپ ئاھالىلەر ئۈچۈن سۇپا تەييارلاپ، ياخشى مۇلازىمەت قىلدى.
</S>
</TEXT>
/BODY
/DOC