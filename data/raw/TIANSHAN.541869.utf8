<DOC>
<DOCID>TIANSHAN.541869</DOCID>
<HEADER>
<CLASS>شىنجاڭ</CLASS>
<DATE>2016-08-17 10:23:44</DATE>
</HEADER>
<BODY>
<HEADLINE>
<S ID=40118>
يانۋاردىن ئىيۇلغىچە شىنجاڭدا توك ئىشلىتىش مىقدارى ئوخشاش مەزگىلدىكىدىن %12.6 ئېشىپ، مەملىكەت بويىچە 2-ئورۇندا تۇردى
</S>
</HEADLINE>
<TEXT>
<S ID=40119>
  مۇخبىرنىڭ 16-ئاۋغۇست ئاپتونوم رايونلۇق تەرەققىيات ۋە ئىسلاھات كومىتېتىدىن ئىگىلىشىچە، يانۋاردىن ئىيۇلغىچە، شىنجاڭنىڭ توك ئىشلىتىش مىقدارى 103 مىليارد 310 مىليون كىلوۋات سائەتكە يېتىپ، ئوخشاش مەزگىلدىكىدىن %12.6 ئاشقان.
</S>
<S ID=40120>
ئاپتونوم رايون پۈتۈن جەمئىيەتتە توك ئىشتىلىش مىقدارى مۇقىم ئېشىپ، ئېشىش نىسبىتى شىزاڭدىن قالسىلا مەملىكەت بويىچە 2-ئورۇندا تۇرغان.
</S>
<S ID=40121>
   توك ئىشلىتىش قۇرۇلمىسىدىن قارىغاندا، 1-كەسىپنىڭ توك ئىشلىتىش مىقدارى 7 مىليارد 340 مىليون كىلوۋات سائەت بولۇپ، ئوخشاش مەزگىلدىكىدىن %0.5  تۆۋەنلىگەن؛ 2-كەسىپنىڭ توك ئىشلىتىش مىقدارى 85 مىليارد 760 مىليون كىلوۋات سائەتكە يېتىپ، ئوخشاش مەزگىلدىكىدىن %14.8 ئاشقان؛ 3-كەسىپنىڭ توك ئىشلىتىش مىقدارى 6 مىليارد 20 مىليون كىلوۋات سائەتكە يېتىپ، ئوخشاش مەزگىلدىكىدىن %6.1 ئاشقان. شەھەر-بازارلارنىڭ توك ئىشلىتىش مىقدارى 4 مىليارد 190 مىليون كىلوۋات سائەتكە يېتىپ، %5 ئاشقان.
</S>
</TEXT>
/BODY
/DOC