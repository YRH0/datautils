<DOC>
<DOCID>TIANSHAN.527076</DOCID>
<HEADER>
<CLASS>ئۈرۈمچى</CLASS>
<DATE>2016-06-07 11:37:41</DATE>
</HEADER>
<BODY>
<HEADLINE>
<S ID=29861>
مەركىزىي شەھەردە 25 مىڭ ئوقۇغۇچى بۈگۈن ئالىي مەكتەپ ئىمتىھانىغا قاتنىشىدۇ، بۇلتۇرقىدىن 104 ئادەم ئاز
</S>
</HEADLINE>
<TEXT>
<S ID=29862>
   بۈگۈن (7-ئىيۇن)، مەملىكەتلىك بىر تۇتاش ئالىي مەكتەپ ئىمتىھانى باشلاندى. مۇخبىرنىڭ ئالاقىدار ئورۇنلاردىن ئىگىلىشىچە، بۈگۈن مەركىزىي شەھەردىكى 25 مىڭ نەپەر تولۇق ئوتتۇرا 3-يىللىق ئوقۇغۇچىسى 2016-يىللىق مەملىكەتلىك بىر تۇتاش ئالىي مەكتەپ ئىمتىھانىغا قاتنىشىدىكەن. خەنزۇتىلى سىنىپىدىكى ئوقۇغۇچىلار ئەتە چۈشتىن كېيىن ئىمتىھاننى ئاياغلاشتۇرىدىكەن، قوش تىل سىنىپىدىكى ئوقۇغۇچىلار 9-ئىيۇن چۈشتىن كېيىنكى قوش تىل سىنىپىنىڭ ئىنگىلىزتىلى سىنىقىغا قاتنىشىدىكەن.
</S>
<S ID=29863>
   ئىگىلىنىشىچە، بۇ يىل شىنجاڭ بويىچە جەمئىي 166 مىڭ 100 ئادەم ئالىي مەكتەپ ئىمتىھانىغا قاتنىشىدىكەن، مەركىزىي شەھەر ئۈرۈمچىدىن بۇ ئىمتىھانغا قاتنىشىدىغانلارنىڭ سانى 25 مىڭ 480 ئادەم بولۇپ، بۇلتۇرقىدىن 104 ئادەم ئاز ئىكەن، بىراق، يەنىلا شىنجاڭ بويىچە مەملىكەتلىك بىر تۇتاش ئالىي مەكتەپ ئىمتىھانىغا قاتنىشىدىغانلار سانى ئەڭ كۆپ بولغان ئىمتىھان رايونى ھېسابلىنىدىكەن. شەھەر بويىچە 37 ئىمتىھان نۇقتىسى، 1041 ئىمتىھان مەيدانى تەسىس قىلىنغان بولۇپ، ئاساسلىقى تەڭرىتاغ رايونى، سايباغ رايونى ۋە يۇقىرى يېڭى پەن-تېخنىكا رايونىغا مەركەزلەشكەن.
</S>
</TEXT>
/BODY
/DOC