<DOC>
<DOCID>TIANSHAN.538744</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-08-04 11:43:51</DATE>
</HEADER>
<BODY>
<HEADLINE>
<S ID=36768>
قومۇل–خېنەن يېڭى ئېنېرگىيە كەسىپلىرى تەتقىقات يۇرتى قۇرۇلۇشى باشلاندى
</S>
</HEADLINE>
<TEXT>
<S ID=36769>
    يۈسۈپ ئىسمائىل خەۋەر قىلىدۇ: خېنەن تەبىئىي پەن ۋە سانائەت پەنلىرى ئۇنىۋېرسىتېتى بىلەن قومۇل كەسىپ تېخنىكا ئىنستىتۇتى بىرلىشىپ قۇرغان قومۇل – خېنەن يېڭى ئېنېرگىيە كەسىپلىرى تەتقىقات يۇرتى قۇرۇلۇشى يېقىندا باشلاندى.
</S>
<S ID=36770>
بۇ قومۇل يۇقىرى، يېڭى تېخنىكىلىق كەسىپلەر رايونىدىكى تىرەكلىك رول ئوينايدىغان پەن – تېخنىكىدا يېڭىلىق يارىتىش تۈرى.
</S>
<S ID=36771>
   ئۇقۇشىمچە، بۇ تۈر قۇرۇلۇشىنىڭ ئىگىلىگەن يەر كۆلىمى 50 مو بولۇپ، 43 مىليون 500 مىڭ يۈەن مەبلەغ سېلىش پىلانلانغان.
</S>
<S ID=36772>
ئىش باشلاش مۇراسىمىدە قومۇل شەھىرى بىلەن خېنەن تەبىئىي پەن ۋە سانائەت پەنلىرى ئۇنىۋېرسىتېتى ئىستراتېگىيەلىك ھەمكارلىق كېلىشىمىنى ئىمزالىغان بولۇپ، تەتقىقات يۇرتى بىلەن ئۇنىۋېرسىتېت ھەمكارلىشىپ تەرەققىي قىلىش يېڭى ئەندىزىسى، پەن – تېخنىكا تايانچلىرى ۋە ئىختىساسلىقلارنى تەربىيەلەشنى چوڭقۇرلاشتۇرۇش قاتارلىق جەھەتلەردە ھەمكارلىقنى قانات يايدۇرىدىكەن.
</S>
<S ID=36773>
بۇ ئۇنىۋېرسىتېت قومۇلغا كەلگۈسىدە 50 ماگىستىر ئاسپىرانتنى نىشانلىق تەربىيەلەپ بېرىدىكەن.
</S>
<S ID=36774>
‏
</S>
</TEXT>
/BODY
/DOC