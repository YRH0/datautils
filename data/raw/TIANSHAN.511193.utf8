<DOC>
<DOCID>TIANSHAN.511193</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-19 13:12:46</DATE>
</HEADER>
<BODY>
<HEADLINE>
<S ID=20797>
توققۇزتارا ناھىيەسى‹‹12–بەش يىل››دا كەسىپ قۇرۇلمىسىنى ئەلالاشتۇرۇپ، خەلق تۇرمۇشىنى ياخشىلىدى
</S>
</HEADLINE>
<TEXT>
<S ID=20798>
   مۇيەسسەر خېلىل خەۋىرى: توققۇزتارا ناھىيەسى ‹‹12 – بەش يىل››دا كەسىپ قۇرۇلمىسىنى ئەلالاشتۇرۇپ، ئىقتىسادىي ۋە ئىجتىمائىي تەرەققىياتنى تېزلەتكەنلىكتىن، ناھىيەنىڭ ئومۇمىي ئىشلەپچىقىرىش قىممىتىنى بۇلتۇر 4 مىليارد 400 مىليون يۈەنگە، يىللىق ئېشىش نىسبىتى %11.9كە يېتىپ، خەلق تۇرمۇشى زور دەرىجىدە ياخشىلاندى.
</S>
<S ID=20799>
    بۇ ناھىيە ‹‹12 – بەش يىل››دا دېھقانچىلىق، چارۋىچىلىقنى تەرەققىي قىلدۇرۇپ، زامانىۋى ئىشلەپچىقىرىش ئەندىزىسىنى شەكىللەندۈرۈپ، ئاشلىقنى ئاساس قىلغان دېھقانچىلىق مەھسۇلاتلىرى ھوسۇلىنى ئۇدا بەش يىل ئاشۇردى.
</S>
<S ID=20800>
دېھقانلارغا نەپ يەتكۈزۈش ۋە قوللاش سالمىقىنى زورايتىپ، 120 مىليون يۈەن قوللاش مەبلىغى، 3 مىليارد 4 مىليون يۈەن قەرز پۇل تارقاتتى. چارۋا نەسلىنى ياخشىلاش، خاس قوناق تېرىقچىلىقى، باغ – ئورمانچىلىق، دورا ئۆسۈملۈكلىرى تېرىش، ئوچۇقچىلىقتا كۆكتات ئۆستۈرۈش، سۇ باقمىچىلىقى كەسىپلىرىنى تەرەققىي قىلدۇرۇپ، دېھقان – چارۋىچىلارنى نەپكە ئېرىشتۈردى.
</S>
<S ID=20801>
توققۇزتارا سانائەت رايونىنى ئاپتونوم رايون دەرىجىلىك خەلق تۇرمۇشى ئاممىۋى مۇلازىمىتىدىكى ئۈلگىلىك سۇپا، يېزا ئىگىلىك مەھسۇلاتلىرىنى پىششىقلاش رايونىغا ئايلاندۇردى.
</S>
<S ID=20802>
ناھىيەنىڭ شىمالىدىكى ئوتتۇرا، كىچىك كارخانىلار رايونىغا 56 كارخانىنى ماكانلاشتۇرۇپ، يېڭى ئېنېرگىيە، يېڭى تىپتىكى قۇرۇلۇش ماتېرىياللىرى، دېھقانچىلىق قوشۇمچە مەھسۇلاتلىرى ۋە دورا ئۆسۈملۈكلىرىنى پىششىقلايدىغان يېتەكچى كارخانىلار توپىنى شەكىللەندۈردى.
</S>
<S ID=20803>
سانائەت كەسپىدە سودىگەر چاقىرىش تۈرىنى 44كە يەتكۈزۈپ، 2 مىليارد 720 مىليون يۈەن مەبلەغنىڭ ئەمەلىيلىشىشىگە تۈرتكە بولدى.
</S>
<S ID=20804>
ساياھەت ئۇل ئەسلىھە قۇرۇلۇشىنى كۈچەيتىپ، تەشۋىقات سالمىقىنى ئاشۇرۇپ، ‹‹ئورمان ساياھەتچىلىكى›› ماركىسىنى گەۋدىلەندۈرۈپ، ئۇدا ئىككى نۆۋەت ‹‹جۇڭگو. شىنجاڭ تەڭرىتېغى كۆندەنىڭ ئورمان مەدەنىيەت – ساياھەت بايرىمى›› خەلقئارالىق دالادا تۈنەش مۇسابىقىسى، ‹‹جۇڭگو تاغلىق رايونلاردىكى قۇتقۇزۇش – ياردەم بېرىش مۇسابىقىسى››نى ئۆتكۈزدى. بۇلتۇر 860 مىڭ ئادەم/قېتىم ساياھەتچىنى كۈتۈۋېلىپ، ساياھەتچىلىكتىن 690 مىليون يۈەن كىرىم قىلدى.
</S>
</TEXT>
/BODY
/DOC