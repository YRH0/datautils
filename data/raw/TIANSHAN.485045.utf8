<DOC>
<DOCID>TIANSHAN.485045</DOCID>
<HEADER>
<CLASS>ئۈرۈمچى</CLASS>
<DATE>2016-01-05 10:23:38</DATE>
</HEADER>
<BODY>
<HEADLINE>
<S ID=448>
قىشلىق تەنھەرىكەت مۇسابىقىسى شىنجاڭنىڭ قار تېيىلىش ئەسلىھەلىرى بازىرىنى قىزىتىۋەتتى
</S>
</HEADLINE>
<TEXT>
<S ID=449>
      قىشلىق تەنھەرىكەت مۇسابىقىسىنىڭ شىنجاڭغا كىرىشى بىلەن ئامما ئارىسىدا تۈرلۈك قار-مۇز تەنتەربىيە پائالىيەتلىرى كېڭەيتىلىپ، بىر تۈركۈم قار-مۇز تەنتەربىيەسى ھەۋەسكارلىرى يېتىشىپ چىقتى، شۇنىڭ بىلەن بىرگە شىنجاڭنىڭ قار تېيىلىش ئەسلىھەلىرى بازىرى قىزىپ كەتتى.
</S>
<S ID=450>
      يېڭى يىل مەزگىلىدە مۇخبىر ئۈرۈمچى شەھىرىدىكى قار تېيىلىش ئەسلىھەلىرى دۇكانلىرىنى زىيارەت قىلدى، دۇكاندا خېرىدارلارنىڭ ئايىغى ئۈزۈلمەيتى، كىشىلەر بىر تەرەپتىن مال سېتىۋېلىش ئۈچۈن تۈرلۈك قار تېيىلىش ئەسلىھەلىرىنى سىنىسا، يەنە بىر تەرەپتىن دۇكاندار ۋە باشقا ھەۋەسكارلار بىلەن قار تېيىلىش تېخنىكىسى ۋە تەسىراتلىرى توغرىسىدا خۇشال كەيپىياتتا پىكىر ئالماشتۇرۇشاتتى.
</S>
<S ID=451>
      ئۈرۈمچىدە دالا بۇيۇملىرى تىجارىتى بىلەن شۇغۇللىنىۋاتقىنىغا 10 يىلدىن ئاشقان لياۋ يۈەننىڭ مۇخبىرغا ئېيتىپ بېرىشىچە، بۇ يىل قىشتا بۇ دۇكاندا دالا بۇيۇملىرىنىڭ سېتىلىش سوممىسى ئۆتكەن يىلقى ئوخشاش مەزگىلدىكىدىن %20 ئاشقان.
</S>
<S ID=452>
بۇنىڭ ئىچىدە قار تېيىلىش ئەسلىھەلىرىنىڭ سېتىلىش سوممىسىنىڭ ئېشىشى تېخىمۇ كۆرۈنەرلىك بولۇپ، ئۆتكەن يىلدىكى ئوخشاش مەزگىلدىن %50 گە يېقىن ئاشقان.
</S>
<S ID=453>
      لياۋ يۈەننىڭ قارىشىچە، بۇنداق زور دەرىجىدە ئېشىش ئاساسلىقى شىنجاڭدا مەملىكەتلىك 13-نۆۋەتلىك قىشلىق تەنھەرىكەت مۇسابىقىسى ئېچىلىدىغانلىقتىن بولۇپ، قىشلىق تەنھەرىكەت مۇسابىقىسى ئاممىنىڭ قار-مۇز تېيىلىش ئاكتىپچانلىقىنى زور دەرىجىدە ئاشۇرۇپ، كىشىلەرنىڭ قار تېيىلىش ئەسلىھەلىرىنى سېتىۋېلىش ئېھتىياجىنى ئىلگىرى سۈرگەن.
</S>
<S ID=454>
(پىراكتىكانت زورىگۈل يۈسۈپ تەرجىمىسى)
</S>
<S ID=455>
‏
</S>
</TEXT>
/BODY
/DOC