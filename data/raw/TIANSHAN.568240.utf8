<DOC>
<DOCID>TIANSHAN.568240</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-11-29 10:53:36</DATE>
</HEADER>
<BODY>
<HEADLINE>
<S ID=62153>
قەلبلەرنى تۇتاشتۇرغان يول
</S>
</HEADLINE>
<TEXT>
<S ID=62154>
خالىدە ئوبۇل
</S>
<S ID=62155>
 ــ يولىمىز ئاسفالتلىشىپ، چاڭ – توزاندىن قۇتۇلدۇق، بالىلارمۇ خاتىرجەم ئوينىيالايدىغان بولدى.
</S>
<S ID=62156>
 ــ قىش ۋە ئەتىيازدا ئېتىزغا بارغۇچە لاي – پاتقاق كەچمەيدىغان بولدۇق...
</S>
<S ID=62157>
 بۇ غۇلجا ناھىيەسىنىڭ خۇدىياريۈزى يېزىسى قاغىلىق كەنتىدىكى ئۇزاقتىن بۇيان يولنىڭ راۋان بولۇشىنى ئارزۇ قىلىپ كەلگەن ھەر مىللەت ئاممىنىڭ ھاياجانلىق كۆڭۈل سۆزلىرى ئىدى.
</S>
<S ID=62158>
 قاغىلىق كەنتىنىڭ يوللىرى ئىلگىرى توپىلىق بولۇپ، كېيىن يولغا قۇم – شېغىل تۆكۈلۈپ، بىرقانچە قېتىم تۈزلەنگەن بولسىمۇ، بىراق ئامما يەنىلا ئوڭغۇل – دوڭغۇل يولدا توپا – چاڭدىن قۇتۇلالمىدى.
</S>
<S ID=62159>
غۇلجا شەھەرلىك قاتناش – تىرانسپورت ئىدارىسى بۇ كەنتنىڭ يولىنى ياساشنى بۇ يىل ياسىلىدىغان يېزا يوللىرى تۈر پىلانىغا كىرگۈزۈپ، 8 – ئاينىڭ ئوتتۇرىلىرى قۇرۇلۇشنى رەسمىي باشلىدى.
</S>
<S ID=62160>
قۇرۇلۇش ئىشچىلىرىنىڭ كېچە – كۈندۈز ئىشلىشى بىلەن 19.7 كىلومېتىر شېغىل يول ئىككى ئايغا قالمايلا ئاسفالتلاشتۇرۇلدى.
</S>
<S ID=62161>
 كەنتتىكى دېھقان ئابدۇروسۇل ھاجى مۇنداق دېدى: كەڭتاشا ئاسفالت يول ياسىلىۋېدى بەكلا خۇش بولدۇق، ئىلگىرى ئېتىزغا بارغىچە يول تاللاپ، توپا – چاڭ كېچىپ ئاران بېرىۋالاتتۇق.
</S>
<S ID=62162>
قىش ۋە ئەتىيازدا لاي – پاتقاق يولغا قاراپ ئۆيدىن چىققىمىزمۇ كەلمەيتتى.
</S>
<S ID=62163>
پارتىيە ۋە ھۆكۈمەتنىڭ غەمخورلۇقىغا كۆپ رەھمەت.
</S>
<S ID=62164>
 ئۇقۇشىمچە، غۇلجا ناھىيەسىدە يېزا يولى 3400 كىلومېتىرغا يېتىدىكەن.
</S>
<S ID=62165>
‹‹12 – بەش يىل››نىڭ ئاخىرىغىچە، 1800 كىلومېتىر يېزا يولى ئاسفالتلاشتۇرۇلغان، ھازىر يىلدا 500 كىلومېتىر ئۆپچۆرىسىدە يول ئاسفالتلاشتۇرۇپ، ئۈچ يىلدا ناھىيەدىكى يېزا يوللىرىنى پۈتۈنلەي ئاسفالتلاشتۇرۇش پىلانلانغان.
</S>
<S ID=62166>
 غۇلجا ناھىيەلىك قاتناش – تىرانسپورت ئىدارىسى ئىنتىزام تەكشۈرۈش گۇرۇپپىسىنىڭ باشلىقى ۋاڭ تيەنزې مۇنداق دېدى: بۇ يىل 602 كىلومېتىر يېزا يولىنى ئاسفالتلاشتۇرۇشنى پىلانلىغانىدۇق، ھازىرغىچە 160 مىليون يۈەن مەبلەغ سېلىپ، 450 كىلومېتىر يېزا يولىنى ئاسفالتلاشتۇردۇق.
</S>
<S ID=62167>
ھاۋا سوۋۇپ قالغاچقا، يولنىڭ سۈپىتىگە كاپالەتلىك قىلىش ئۈچۈن، قالغان قۇرۇلۇشنى كېلەر يىلى 4 – ئايغىچە تاماملىماقچى بولۇۋاتىمىز.
</S>
<S ID=62168>
بۇ يىل 20 يېزا – بازار، 80 نەچچە كەنتتىكى ئامما بۇ خەلق تۇرمۇشى قۇرۇلۇشىدىن مەنپەئەتلەندى، يول قۇرۇلۇشى كادىرلار بىلەن ئاممىنىڭ قەلبىنى تېخىمۇ يېقىنلاشتۇردى.
</S>
</TEXT>
/BODY
/DOC