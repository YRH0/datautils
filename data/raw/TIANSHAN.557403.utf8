<DOC>
<DOCID>TIANSHAN.557403</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-10-18 17:28:05</DATE>
</HEADER>
<BODY>
<HEADLINE>
<S ID=54000>
ئۇچتۇرپان ناھىيەسىنىڭ ئېغىر كېسەللەرنى داۋالاش، قۇتقۇزۇش ياردەم مەبلىغى ئاغرىقلارنىڭ دەردىگە‹‹داۋا›› بولدى
</S>
</HEADLINE>
<TEXT>
<S ID=54001>
   رىزۋانگۈل مۇھەممەد، ئابدۇسالام نىياز خەۋەر قىلىدۇ: ئۇچتۇرپان ناھىيەسى يولغا قويغان ئېغىر كېسەللەرنى داۋالاش، قۇتقۇزۇش ياردىمى مۇلازىمىتى ئاغرىقلارنىڭ ئىقتىساد يېتىشمەسلىك سەۋەبىدىن داۋالىنالماسلىق، كېسەللىك سەۋەبىدىن نامراتلىشىپ كېتىشىنىڭ ئالدىنى ئېلىپ، ئۇلارنىڭ داۋالىنىش ۋە تۇرمۇشتىكى قىيىنچىلىقىنى ھەل قىلىشىغا ياردەم بەردى.
</S>
<S ID=54002>
   ئۇچتۇرپان ناھىيەسىنىڭ ئاقيار بازىرى تۆۋەنكى كوكۇلا كەنتىدىكى دېھقان بۇخەلچەم ئابدۇرېھىم 10 – ئاينىڭ 6 – كۈنى ناھىيەلىك خەلق ئىشلىرى ئىدارىسى تارقاتقان 3500 يۈەن ئېغىر كېسەللەرنى داۋالاش، قۇتقۇزۇش ياردەم مەبلىغىنى تاپشۇرۇۋېلىپ ئىنتايىن خۇشال بولدى.
</S>
<S ID=54003>
بۇخەلچەم ئابدۇرېھىم بۇلتۇر بۆرەك زەئىپلىشىش كېسىلىگە گىرىپتار بولغان، دەپ دىياگنوز قويۇلغاندىن بۇيان ئىزچىل داۋالىنىۋاتاتتى، داۋالىنىش سەۋەبىدىن ئائىلىسى نامراتلىشىپ كەتكەچكە، ئۇ ئېغىر كېسەللەرنى داۋالاش، قۇتقۇزۇش ياردىمىگە ئىلتىماس سۇنغانىدى.
</S>
<S ID=54004>
شۇ كۈنى بۇخەلچەم ئابدۇرېھىم قاتارلىق 18 ئاغرىق خەلق ئىشلىرى ئىدارىسى تارقاتقان 62 مىڭ يۈەن داۋالاش، قۇتقۇزۇش ياردەم مەبلىغىگە ئېرىشتى.
</S>
<S ID=54005>
   بۇ ناھىيە يامان سۈپەتلىك ئۆسمە، بۆرەك زەئىپلىشىش، بالىياتقۇ راكى قاتارلىق چوڭ، ئېغىر كېسەلگە گىرىپتار بولغان ئاغرىقلارغا قارىتا داۋالاش ئېتىبار سىياسىتىنى يولغا قويۇپ، يېزا يېڭىچە ھەمكارلىشىپ داۋالىنىشىغا قاتناشقانلارنىڭ داۋالىنىش چىقىمىنى ئاتچوت قىلىش نىسبىتىنى ئادەتتىكى كېسەللەرگە قارىغاندا %20 ئۆستۈرۈپ ئاتچوت قىلغاندىن باشقا يەنە بۇ يىلدىن باشلاپ ئېغىر كېسەللەرنى داۋالاش، قۇتقۇزۇش ياردىمى تۈرىنى يولغا قويۇپ، بۇ خىل كېسەلگە گىرىپتار بولغانلارنىڭ خاتىرجەم داۋالىنىشى ۋە تۇرمۇش كەچۈرۈشى ئۈچۈن ياخشى مۇھىت ياراتتى.
</S>
<S ID=54006>
يىل بېشىدىن ھازىرغىچە ناھىيە بويىچە 57 كىشى 178 مىڭ يۈەن داۋالاش، قۇتقۇزۇش ياردەم مەبلىغىگە ئېرىشتى.
</S>
</TEXT>
/BODY
/DOC