<DOC>
<DOCID>TIANSHAN.534635</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-14 11:31:49</DATE>
</HEADER>
<BODY>
<HEADLINE>
<S ID=33278>
تۆۋەنكى قاراغوجا كەنتىدىكىلەرگە ياخشى ئىش قىلىپ بېرىلدى
</S>
</HEADLINE>
<TEXT>
<S ID=33279>
   ئابدۇسالام نىياز خەۋەر قىلىدۇ: جۇڭگو زاپاس ئاشلىق ساقلاش گۇرۇھى شىنجاڭ تارماق شىركىتىدىن ‹‹ئۈچ ئەل›› خىزمىتى بويىچە ئۇچتۇرپان ناھىيەسىنىڭ ياكۆۋرۈك يېزىسى تۆۋەنكى قاراغوجا كەنتىگە چۈشكەن كادىرلار ئىشنى ئامما كۆڭۈل بۆلۈۋاتقان ئەمەلىي ئىشلاردىن باشلاپ، دېھقانلارغا ھەقىقىي مۇلازىمەت قىلدى.
</S>
<S ID=33280>
   بۇ كەنتتە 356 ئائىلىلىك، 1580 دىن ئارتۇق نوپۇس بولۇپ، كەنتتە دۇكان بولمىغاچقا، دېھقانلار ئادەتتىكى كۈندىلىك تۇرمۇش بۇيۇملىرىنى سېتىۋېلىش ئۈچۈن يېزا بازىرىغا ياكى ناھىيە بازىرىغا باراتتى. دېھقانلارنىڭ ئىقتىسادىي كىرىمىمۇ ئاساسلىقى ئەنئەنىۋى تېرىقچىلىق ۋە سىرتقا چىقىپ ئىشلەشتىن كېلەتتى. كەنت كوللېكتىپىنىڭ ئىقتىسادىي كىرىمىمۇ چەكلىك ئىدى. كەنتكە چۈشكەن كادىرلار بۇ مەسىلىنى ھەل قىلىش ئۈچۈن كەنت كومىتېتىدىكىلەر بىلەن مەسلىھەتلەشكەندىن كېيىن، 200 مىڭ يۈەندىن ئارتۇق مەبلەغ جەملەپ، كەنت قورۇسى ئالدىدىكى بوش ئورۇنغا 120 كىۋادرات مېتىر كۆلەمدە ئالتە ئېغىز دۇكان سېلىپ بەردى. دېھقانلارنىڭ مەنىۋى تۇرمۇشىنى بېيىتىش ئۈچۈن 15 مىڭ يۈەن ئاجرىتىپ، ئۇزۇنلۇقى ئالتە مېتىر، كەڭلىكى يەتتە مېتىر، ئېگىزلىكى ئۈچ مېتىر بولغان قاتلىنىدىغان كۆچمە مەدەنىيەت سەھنىسى ياسىتىپ بەردى.
</S>
</TEXT>
/BODY
/DOC