<DOC>
<DOCID>TIANSHAN.527537</DOCID>
<HEADER>
<CLASS>شىنجاڭ</CLASS>
<DATE>2016-06-09 14:22:07</DATE>
</HEADER>
<BODY>
<HEADLINE>
<S ID=30135>
2016-يىللىق «تەڭرىتاغ مۇھىت ئاسراش سەپىرى» قانۇن ئىجراسىنى تەكشۈرۈش 3-گۇرۇپپىسىدىكىلەر بورتالا ۋە ئىلى ئوبلاستىدا تەكشۈرۈشتە بولدى
</S>
</HEADLINE>
<TEXT>
<S ID=30136>
ئاينۇر ئابلىمىت
</S>
<S ID=30137>
    ئاپتونوم رايونلۇق خەلق قۇرۇلتىيى دائىمىي كومىتېتىنىڭ مۇئاۋىن مۇدىرى دۇڭ شىنگۇاڭ باشچىلىقىدىكى 2016- يىللىق «تەڭرىتاغ مۇھىت ئاسراش سەپىرى» قانۇن ئىجراسىنى تەكشۈرۈش 3- گۇرۇپپىسى 5- ئاينىڭ 30- كۈنىدىن 6- ئاينىڭ 4- كۈنىگىچە بورتالا موڭغۇل ئاپتونوم ئوبلاستى بىلەن غۇلجا شەھىرى، غۇلجا ناھىيەسى ۋە كۈيتۈن شەھىرىدە «مۇھىت ئاسراش قانۇنى»نىڭ يولغا قويۇلۇش ئەھۋالىنى تەكشۈردى. قانۇن ئىجراسىنى تەكشۈرۈش گۇرۇپپىسى سانائەت رايونلىرى، كارخانىلارغا بېرىپ، مۇھىت ئاسراش خىزمىتىنىڭ قانات يايدۇرۇلۇش ئەھۋالىنى تەكشۈردى.
</S>
<S ID=30138>
    دۇڭ شىنگۇاڭ مۇنداق دېدى: يېقىنقى يىللاردىن بۇيان، جايلار ۋە پۈتكۈل جەمئىيەتنىڭ مۇھىت ئاسراش ئېڭى ئومۇميۈزلۈك ئۆسكەن بولسىمۇ، كادىرلار ۋە ئاممىنىڭ، بولۇپمۇ قانۇن ئىجراچىلىرى، كارخانا مەسئۇللىرىنىڭ مۇھىت ئاسراش ھەققىدىكى تۈرلۈك قانۇن، بەلگىلىمىلەرنى ئۆگىنىش ۋە چۈشىنىشىگە ھەيدەكچىلىك قىلىشنى داۋاملىق كۈچەيتىش كېرەك، ھەر دەرىجىلىك خەلق قۇرۇلتىيى دائىمىي كومىتېتلىرى نۇقتىلىق نازارەت قىلىش، ئۇدا نازارەت قىلىش، ئىز قوغلاپ نازارەت قىلىش، مەسئۇلىيىتىنى سۈرۈشتۈرۈش سالمىقىنى ئاشۇرۇپ، «مۇھىت ئاسراش قانۇنى»نىڭ ياخشى ئەمەلىيلەشتۈرۈلۈشىگە كاپالەتلىك قىلىشى كېرەك.
</S>
<S ID=30139>
    ئىگىلىشىمچە، بورتالا ئوبلاستى بىلەن ئىلى ئوبلاستى ئۆتكەن يىلىدىن بۇيان، يېشىللىق، كۆك ئاسمان، سۈزۈك دەريا، تىنىق كۆل ئۆزئارا گىرەلەشكەن مۇھىت بەرپا قىلىش، يېڭىچە سانائەتلەشتۈرۈش ئەندىزىسى بەرپا قىلىش ئۈچۈن، ئۆلچەمدىن ئارتۇق بۇلغىما قويۇپ بېرىدىغان كارخانىلارنىڭ تىپىنى ئۆزگەرتىپ، دەرىجىسىنى ئۆستۈرۈشنى تېزلىتىپ، پاكىز ئېنېرگىيە كەسپىنى زور كۈچ بىلەن تەرەققىي قىلدۇرغان، ئىشلەپچىقىرىش ئىقتىدارى قالاق تۈرلەرنى قەتئىي ئەمەلدىن قالدۇرۇپ، يېڭىدىن مۇھىت ئاسرايدىغان تۈرلەرنى يولغا قويغان.
</S>
</TEXT>
/BODY
/DOC