<DOC>
<DOCID>TIANSHAN.537557</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-07-28 16:13:40</DATE>
</HEADER>
<BODY>
<HEADLINE>
<S ID=35307>
كۇچا ناھىيەسى ئىقتىسادىي تەرەققىياتنى تېزلىتىپ، خەلق تۇرمۇشىنى ياخشىلىدى
</S>
</HEADLINE>
<TEXT>
<S ID=35308>
   ئەھمەد ئىسمائىل خەۋەر قىلىدۇ: كۇچا ناھىيەسى بۇ يىل كىرگەندىن بۇيان بايلىق ئەۋزەللىكىنى ئىقتىسادىي ئەۋزەللىككە ئايلاندۇرۇش، يىپەك يولى ئىقتىساد بەلبېغى يادرولۇق رايونى بەرپا قىلىش پۇرسىتىنى چىڭ تۇتۇپ، ئىقتىسادىي تەرەققىياتنى تېزلىتىپ، خەلق تۇرمۇشىنىڭ ياخشىلىنىشىغا ئاساس سالدى.
</S>
<S ID=35309>
   ناھىيە بايلىق ۋە جۇغراپىيەلىك ئەۋزەللىكىنى جارى قىلدۇرۇپ، چوڭ كارخانا، گۇرۇھلارنى كۆپلەپ جەلپ قىلىش، ئىستراتېگىيەلىك تۈرلەرنى كەينى – كەينىدىن يولغا قويۇش ئارقىلىق ئىقتىسادىي تەرەققىياتنىڭ سۈرئىتىنى تېزلەتتى.
</S>
<S ID=35310>
نەتىجىدە ناھىيەنىڭ ئالدىنقى يېرىم يىلدا تۇراقلىق مۈلۈككە سالغان مەبلىغى 7 مىليارد 176 مىليون يۈەنگە يېتىپ، بۇلتۇرقى ئوخشاش مەزگىلدىكىدىن %6.9 ئاشتى.
</S>
<S ID=35311>
ئىشلەپچىقىرىش ئومۇمىي قىممىتى 7 مىليارد 240 مىليون يۈەنگە يېتىپ %13.24 ئاشتى.
</S>
<S ID=35312>
سانائەت ئىشلەپچىقىرىشىدا كۆمۈر، كۆمۈر خىمىيە، ئېلېكتىر، ياسىمىچىلىق، بىناكارلىق، رەڭلىك مېتال قاتارلىق كەسىپلەر سانائەت ئىقتىسادىنىڭ ئېشىشىدا مۇھىم رول ئوينىدى.
</S>
<S ID=35313>
ئىستېمال بۇيۇملىرىنىڭ توپ ۋە پارچە سېتىلىش ئومۇمىي سوممىسى 1 مىليارد 350 مىليون يۈەنگە يېتىپ، بۇلتۇرقى ئوخشاش مەزگىلىدىكىدىن %15 ئاشتى.
</S>
<S ID=35314>
مالىيە كىرىمى 1 مىليارد 105 مىليون يۈەنگە، ئاممىۋى مالىيە چىقىمى 2 مىليارد 88 مىليون يۈەنگە يەتتى.
</S>
<S ID=35315>
بۇنىڭ ئىچىدە مائارىپقا 523 مىليون يۈەن، ئىجتىمائىي كاپالەت ۋە ئىشقا ئورۇنلاشتۇرۇشقا 357 مىليون يۈەن، سەھىيە – داۋالاشقا 360 مىليون يۈەن، يېزا – بازار، كەنت، مەھەللىلەرنىڭ ئۇل ئەسلىھە قۇرۇلۇشىغا 848 مىليون يۈەن ئاجرىتىلدى.
</S>
</TEXT>
/BODY
/DOC