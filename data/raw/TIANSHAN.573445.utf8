<DOC>
<DOCID>TIANSHAN.573445</DOCID>
<HEADER>
<CLASS>ئۈرۈمچى</CLASS>
<DATE>2016-12-21 11:22:50</DATE>
</HEADER>
<BODY>
<HEADLINE>
<S ID=66593>
ئالدىنقى 11 ئايدا ئۈرۈمچى شەھىرىدە 40 مىڭ يۈرۈش ئۆي سېتىلدى
</S>
</HEADLINE>
<TEXT>
<S ID=66594>
   بۇ يىلنىڭ ئالدىنقى 11 ئېيىدا، ئۈرۈمچى شەھىرىدە تاۋار ئۆيدىن 42 مىڭ 113 يۈرۈش ئۆي سېتىلدى، ھەر كىۋادرات مېتىرىنىڭ ئوتتۇرىچە باھاسى 6090.23 يۈەن بولدى.
</S>
<S ID=66595>
ئۈرۈمچى شەھەرلىك تۇرالغۇ ئۆي كاپالىتى ۋە ئۆي-مۈلۈك باشقۇرۇش ئىدارىسى 18-دېكابىر ئالدىنقى 11 ئايلىق ئۆي-زېمىن بازىرى سانلىق مەلۇماتلىرىنى ئېلان قىلغان بولۇپ، تۈرلۈك ئۆي قۇرۇلمىلىرى ئىچىدە 90~120 كىۋادرات مېتىرلىق تۇرالغۇ ئۆيلەر ئەڭ ئالقىشقا ئېرىشىپ، ئومۇمىي سودىنىڭ %40ىدىن كۆپرەكىنى ئىگىلىدى.
</S>
<S ID=66596>
   ئېلان قىلىنغان سانلىق مەلۇماتتىن مەلۇم بولۇشىچە، 2016-يىلنىڭ ئالدىنقى 11 ئېيىدا سېتىلغان تۇرالغۇ ئۆينىڭ ئومۇمىي كۆلىمى 2015-يىلنىڭكىگە سېلىشتۇرغاندا 730 مىڭ 800 كۋادرات مېتىر ئاز بولغان.
</S>
<S ID=66597>
ئۇنىڭدىن باشقا، 2015-يىلى ئۈرۈمچىدە يېڭىدىن سېلىنغان تاۋار ئۆيدىن 65 مىڭ 519 يۈرۈشى سېتىلىپ، تارىختىكى ئەڭ يۇقىرى رېكورت يارىتىلغان.
</S>
<S ID=66598>
لېكىن بۇ يىلنىڭ ئالدىنقى 11 ئېيىدا سېتىلغان ئۆي سانى 42 مىڭ 113 يۈرۈش بولۇپ، گەرچە 12-ئايلىق سانلىق مەلۇمات تېخى ئىستاتىستېكا قىلىنمىغان بولسىمۇ، بىراق ئومۇمىي سېتىلغان تاۋار ئۆي سانىنىڭ ئالدىنقى يىلدىكىگە يېتىشىنىڭ ناھايىتى تەسلىكى مۆلچەرلەنمەكتە.
</S>
<S ID=66599>
 ئېلان قىلىنغان باھا ئۆلچىمى سانلىق مەلۇماتىدىن ئىگىلىنىشىچە، 2016-يىلنىڭ ئالدىنقى 11 ئېيىدا ئۈرۈمچى شەھىرىدىكى تاۋار ئۆيلەرنىڭ ئوتتۇرىچە باھاسى ھەر بىر كۋادرات مېتىرىنىڭ 6090.23 يۈەن بولۇپ، بۇ باھا يېڭى تاۋار ئۆيلەر ۋە نېمكەش ئۆيلەرنى ئۆز ئىچىگە ئالىدىكەن.
</S>
<S ID=66600>
2015-يىلى بولسا ئۈرۈمچىدىكى يېڭىدىن سېلىنغان تاۋار ئۆيلەرنىڭ سېتىلىش باھاسى ھەر بىر كۋادرات مېتىرىنىڭ ئوتتۇرا ھېساب بىلەن 5564 يۈەن بولغان.
</S>
<S ID=66601>
 ئىستاتىستىكىدىن مەلۇم بولۇشىچە، بۇ يىل چوڭ ھەجىملىك ئۆيلەر ئىستېمالچىلارنىڭ ياقتۇرۇشىغا ئېرىشكەندىن سىرت، ئۈرۈمچى نوپۇسىدا بولمىغانلارنىڭ ئۆي سېتىۋېلىش نىسبىتى يۇقىرىلىغان.
</S>
</TEXT>
/BODY
/DOC