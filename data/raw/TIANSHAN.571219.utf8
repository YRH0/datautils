<DOC>
<DOCID>TIANSHAN.571219</DOCID>
<HEADER>
<CLASS>پەن – مائارىپ</CLASS>
<DATE>2016-12-12 11:52:21</DATE>
</HEADER>
<BODY>
<HEADLINE>
<S ID=64484>
باركۆل ناھىيەسى مائارىپتا ئۆلچەملەشتۈرۈش قۇرۇلۇشىنى يولغا قويۇپ، ئوقۇتۇش شارائىتىنى ياخشىلىدى
</S>
</HEADLINE>
<TEXT>
<S ID=64485>
 يۈسۈپ ئىسمائىل خەۋەر قىلىدۇ: باركۆل ناھىيەسى بۇ يىل مائارىپ سىستېمىسىدا ئۆلچەملەشتۈرۈش قۇرۇلۇشىغا 143 مىليون يۈەن مەبلەغ سېلىپ، ئوقۇتۇش شارائىتىنى ياخشىلىدى.
</S>
<S ID=64486>
 بۇ ناھىيەنىڭ داخې بازىرى شاڭخۇ باشلانغۇچ مەكتىپىنىڭ 5 – يىللىق سىنىپ ئوقۇغۇچىسى روشەنگۈل خىزىربېك: بىزنىڭ مەكتەپ بەك چىرايلىق بولۇپ كەتتى.
</S>
<S ID=64487>
10 – ئايدا يېڭى ئوقۇتۇش بىناسىغا كۆچۈپ كىردۇق، سىنىپلار ئىسسىق ھەم يورۇق بولۇپ، مەشكە ئوت قالاپ ئىسسىنىش تارىخى بىلەن خوشلاشتۇق، دېدى.
</S>
<S ID=64488>
 شاڭخۇ باشلانغۇچ مەكتىپى ئىلمىي بۆلۈمىنىڭ مۇدىرى پەن شۆخۇ مۇنداق دېدى: يېڭى سېلىنغان ئوقۇتۇش بىناسى 9 – ئاينىڭ 30 – كۈنى ئىشلىتىشكە تاپشۇرۇلغان، قۇرۇلۇش كۆلىمى 1910 كىۋادرات مېتىر بولۇپ، سىنىپ، قورشاۋتام، دەرۋازا، مەيدان ئەسلىھەلىرى يۈرۈشلەشكەندىن باشقا يەنە كومپيۇتېرخانا، گۈزەل سەنئەت ئۆيى، مۇزىكا ئۆيى، كۇتۇپخانا، تەجرىبىخانا، پىيونېرلار پائالىيەت ئۆيى، تەنتەربىيە زالى سېلىنىپ، ئوقۇتۇش شارائىتىمىز كۆرۈنەرلىك ياخشىلاندى.
</S>
<S ID=64489>
 ناھىيەلىك مائارىپ ئىدارىسىنىڭ مۇئاۋىن باشلىقى تيەن لىگاڭ مۇنداق دېدى: ناھىيە بويىچە بۇ يىل ئوتتۇرا – باشلانغۇچ مەكتەپلەرنى ئۆلچەملەشتۈرۈش قۇرۇلۇشىدا داۋام قۇرۇلۇشىدىن ئۈچى، ئۆزگەرتىش قۇرۇلۇشىدىن 20 سى يولغا قويۇلدى، 12 مەكتەپنىڭ ئوقۇتۇش بىناسى، ئون مەكتەپنىڭ تەنتەربىيە مەيدانى، ئىككى مەكتەپنىڭ ئاشخانا، ياتاق بىناسى رېمونت قىلىندى.
</S>
<S ID=64490>
ئالتە ئورۇندا ‹‹قوش تىل›› يەسلىسى سېلىندى. بۇ تۈرلەرگە سېلىنغان ئومۇمىي مەبلەغ 143 مىليون يۈەنگە يەتكەن بولۇپ، بۇنىڭ ئىچىدە خېنەن ئۆلكىسى ياردەم بەرگەن مەبلەغ 90 مىليون 900 مىڭ يۈەن، مەركەزنىڭ خامچوت ئىچىدىكى ياردەم مەبلىغى 11 مىليون 274 مىڭ يۈەن، ئاپتونوم رايوننىڭ مەبلىغى 9 مىليون 319 مىڭ يۈەن، شەھەر مالىيەسىدىن ئاجرىتىلغان مەبلەغ 4 مىليون 200 مىڭ يۈەن، ناھىيە مالىيەسى چىقارغان مەبلەغ 27 مىليون 640 مىڭ يۈەنگە يەتتى.
</S>
</TEXT>
/BODY
/DOC