<DOC>
<DOCID>TIANSHAN.485101</DOCID>
<HEADER>
<CLASS>ئۈرۈمچى</CLASS>
<DATE>2016-01-05 11:36:51</DATE>
</HEADER>
<BODY>
<HEADLINE>
<S ID=510>
ئۈرۈمچى شەھىرىدە بۇ يىللىق ئالىي مەكتەپ ئىمتىھانىغا تىزىملاتقانلار ئازايدى
</S>
</HEADLINE>
<TEXT>
<S ID=511>
　  رەناگۈل خۇدابەردىنىڭ ئۈرۈمچى شەھەرلىك مائارىپ ئىدارىسىدىن ئىگىلىشىچە، ئۈرۈمچى شەھىرىدە بۇ يىل 24 مىڭ 856 ئوقۇغۇچى 2016 - يىللىق ئالىي مەكتەپ ئىمتىھانىغا تىزىملاتقان بولۇپ، بۇ 2015 - يىلى ئالىي مەكتەپ ئىمتىھانىغا قاتناشقان ئەمەلىي ئوقۇغۇچى سانىدىن 996 ئوقۇغۇچى ئاز ئىكەن.
</S>
<S ID=512>
　　 مۇخبىرنىڭ ئىگىلىشىچە، ئۈرۈمچى شەھەرلىك مائارىپ ئىدارىسى بۇ يىل ئاپتونوم رايون بويىچە تۇنجى بولۇپ ئالىي مەكتەپ ئىمتىھانىغا تىزىملىتىش سالاھىيىتىنى تەكشۈرۈش سىستېمىسىنى ئىشلەتكەن بولۇپ، بۇ سىستېمىدا ئاساسلىقى باشقا جايدىن ئۈرۈمچىگە يۆتكىلىپ كېلىپ ئىمتىھان بەرگۈچىلەرنىڭ سالاھىيىتى، ئىمتىھانغا تىزىملىتىش شەرتلىرىنى تەكشۈرگەن.
</S>
<S ID=513>
باشقا جايدىن كېلىپ ئىمتىھان بەرگۈچىلەر، يەنى شىنجاڭ نوپۇسىدا بولمىغان ئىشلەمچىلەرنىڭ پەرزەنتلىرىنىڭ ئاپتونوم رايونىمىزدا باشلانغۇچ، تولۇقسىز ۋە تولۇق ئوتتۇرا مەكتەپنى ئوقۇغان 12 يىللىق مۇكەممەل ئوقۇش تەۋەلىكى بولسا، ئاتا - ئانىسىنىڭ قانۇنلۇق، مۇقىم خىزمىتى ۋە ئولتۇراقلىشىش كىنىشكىسى ھەمدە ئىجتىمائىي سۇغۇرتا ھەققى تاپشۇرۇش خاتىرىسى ياكى باج تۆلىگەنلىك ئىسپاتى بولسا، ئاپتونوم رايونىمىزدا ئالىي مەكتەپ ئىمتىھانىغا تىزىملىتىشقا بولىدىكەن، پەرزەنتلىرىنى شىنجاڭغا بىللە ئېلىپ كەلگەن ئىشلەمچىلەرنىڭ ئىككى يىلدىن ئارتۇق دائىمىي تۇرۇشلۇق نوپۇسى ۋە پەرزەنتلىرىنىڭ ئۇدا ئۈچ يىللىق مۇكەممەل ئوقۇش تەۋەلىكى بولسىمۇ، ئاپتونوم رايونىمىزدا ئالىي مەكتەپ ئىمتىھانىغا تىزىملىتالايدىكەن.
</S>
<S ID=514>
‏
</S>
</TEXT>
/BODY
/DOC