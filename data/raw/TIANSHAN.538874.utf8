<DOC>
<DOCID>TIANSHAN.538874</DOCID>
<HEADER>
<CLASS>خەلقئارا</CLASS>
<DATE>2016-08-04 18:17:23</DATE>
</HEADER>
<BODY>
<HEADLINE>
<S ID=37078>
زىمبابۋې پۇقرالىرى دۆلەت پۇلىنى قايتىدىن تارقىتىش پىلانىغا ئېتىراز بىلدۈردى
</S>
</HEADLINE>
<TEXT>
<S ID=37079>
    زېمبابۋېدا نەچچە يۈز پۇقرا 3-ئاۋغۇست پايتەخت ھارارىدا كوچىلارغا چىقىپ نامايىش ئۆتكۈزۈپ، دائىرىلەرنىڭ بۇ يىل 10-ئايدا قايتىدىن دۆلەت پۇلنى تارقىتىش پىلانىغا ئېتىراز بىلدۈردى.
</S>
<S ID=37080>
    نامايشىچىلار شەھەر مەركىزىدىكى مەيدان بىلەن پارلامېنت دەرۋازىسى ئالدىغا لوزۇنكىلارنى كۆتۈرۈپ شوئار توۋلىدى، ھەمدە نامايىشتا ساقچى تەرەپ بىلەن كىچىك دائىرىدە توقۇنۇشتى.
</S>
<S ID=37081>
ئاخىرىدا، نامايىشچىلار بىر پارچە ئىلتىماسنى زىمبابۋې مالىيە مىنىستىرلىقى ئەمەلدارىغا تاپشۇرۇپ، ھۆكۈمەتنىڭ پۇل بېسىش ماشىنىسىنى قايتىدىن ھەرىكەتلەندۈرۈشنى ئېھتىياتچانلىق بىلەن ئويلىشىشنى تەلەپ قىلدى.
</S>
<S ID=37082>
    ئافرىقىنىڭ جەنۇبىدىكى زىمبابۋې دۇنيادىكى ئاز ساندىكى ئۆز دۆلەت پۇلىنى ئىشلەتمەيدىغان دۆلەت، مۇشۇ ئەسىرنىڭ باشلىرىدا، تارىختا كۆرۈلۈپ باقمىغان ئېغىر پۇل پاخاللىقى يۈز بەرگەندىن كېيىن، زىمبابۋې ھۆكۈمىتى 2009-يىلى 4-ئايدا ئۆز دۆلىتىنىڭ پۇلىنى ئىشلىتىشنى توختىتپ، ئامېرىكا دوللىرى قاتارلىق توققۇز خىل پۇلنى زىمبابۋې تەۋەسىدە ئىشلىتىشكە بولىدىغانلىقىنى جاكارلىدى، نۆۋەتتە زىمبابۋېنىڭ بازارلىرىدا ئاساسلىقى ئامېرىكا دوللىرى ئىشلىتىلىدۇ.
</S>
</TEXT>
/BODY
/DOC