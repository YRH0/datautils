<DOC>
<DOCID>TIANSHAN.484599</DOCID>
<HEADER>
<CLASS>شىنجاڭ</CLASS>
<DATE>2016-01-02 14:26:15</DATE>
</HEADER>
<BODY>
<HEADLINE>
<S ID=150>
ئاپتونوم رايونىمىزنىڭ ھەر قايسى جايلىرىدا مەملىكەتلىك 13–نۆۋەتلىك قىشلىق تەنھەرىكەت مۇسابىقىسىنى كۈتۈۋېلىش قىزغىنلىقى كۆتۈرۈلدى
</S>
</HEADLINE>
<TEXT>
<S ID=151>
13–نۆۋەتلىك قىشلىق تەنھەرىكەت مۇسابىقىسىگە قاتناشقانلىقىمدىن پەخىرلىنىمەن
</S>
<S ID=152>
    جىڭ بو، جاڭ يەنلى، ياڭ شۇخەن، ‹‹شىنجاڭ قانۇنچىلىق گېزىتى›› مۇخبىرى جۇ پېڭ خەۋەر قىلىدۇ: مەملىكەتلىك 13 – نۆۋەتلىك قىشلىق تەنھەرىكەت مۇسابىقىسى ئۆتكۈزۈلۈش ۋاقتىنىڭ يېقىنلىشىشىغا ئەگىشىپ، شىنجاڭدىكى ھەر مىللەت ئاممىنىڭ قىزغىنلىقىمۇ كۈندىن – كۈنگە يۇقىرى كۆتۈرۈلدى.
</S>
<S ID=153>
ئۇلار تۈرلۈك پائالىيەتلەرگە قاتنىشىپ، ئۆزلىرىنىڭ ئۇسۇلى بىلەن ساھىبخانا ئورۇن بولۇش خۇشاللىقىنى ئىپادىلەپ، مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنى كۈتۈۋېلىش قىزغىنلىقىنى قوزغىدى.
</S>
<S ID=154>
   يىلدا تاغدا بەدەن چېنىقتۇرۇپ، مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنى كۈتۈۋېلىش
</S>
<S ID=155>
  يېڭى يىلنىڭ تۇنجى كۈنى شىنجاڭنىڭ ھەر قايسى جايلىرىدىكى ئامما تاغقا چىقىپ بەدەن چېنىقتۇرۇپ، يېڭى يىلنى ھەم مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىگە ئالاقىدار پائالىيەتلەرنىڭ ئارقا – ئارقىدىن قانات يايدۇرۇلغانلىقىنى كۈتۈۋالدى.
</S>
<S ID=156>
   شەھەر ئاھالىسى نيې پېييىڭ ئەر – خوتۇن قىزىنى ئېلىپ ئۈرۈمچىنىڭ يېڭى يىللىق تاغقا چىقىش پائالىيىتىگە قاتناشتى.
</S>
<S ID=157>
ئۇ: بىز بەدەن چېنىقتۇرۇش ئۇسۇلى بىلەن مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنى كۈتۈۋالدۇق، بىر ئائىلە كىشىلىرى تاغقا چىقىپ، تەنھەرىكەتنىڭ سېھرىي كۈچىدىن ھۇزۇرلاندۇق.
</S>
<S ID=158>
يېڭى يىلدا ھەممە كىشىنىڭ ساغلام، خۇشال – خۇرام ياشىشىنى ئۈمىد قىلىمىز، شىنجاڭنىڭ تېخىمۇ گۈزەل بولۇشىغا، مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ تېخىمۇ ياخشى ئۆتكۈزۈلۈشىگە تىلەكداشلىق بىلدۈرىمىز، دېدى.
</S>
<S ID=159>
   58 ياشلىق جاڭ سەيشيا يامالىق تېغىدىكى تاغقا چىقىش كۇلۇبىنىڭ ئون نەچچە ئەزاسى بىلەن بۈگۈنكى پائالىيەتكە قاتناشتى.
</S>
<S ID=160>
ئۇ خۇشال ھالدا: مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ باشلىنىشىغا يەنە يېرىم ئايدىن كۆپرەك ۋاقىت قالدى، مۇسابىقىنىڭ باشلىنىشىنى تەقەززالىق بىلەن كۈتۈۋاتىمىز، دېدى.
</S>
<S ID=161>
   خوتەن ۋىلايەتلىك 2 – ئوتتۇرا مەكتەپ تولۇق 3 – يىللىقنىڭ ئوقۇغۇچىسى جاڭ جېنرۈي: ‹‹خوتەن ۋىلايىتىنىڭ مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنى كۈتۈۋېلىش . مەملىكەت بويىچە 2016 – يىلىنى كۈتۈۋېلىش، تاغقا چىقىپ بەدەن چېنىقتۇرۇش يىغىنى››دا پىلاكاتقا ئىمزا قويۇۋېتىپ: مەملىكەتلىك 13 – نۆۋەتلىك قىشلىق تەنھەرىكەت مۇسابىقىسى پات ئارىدا شىنجاڭدا ئۆتكۈزۈلىدۇ، 10 مىڭ كىشىلىك قىشلىق ئۇزۇنغا يۈگۈرۈش پائالىيىتىگە قاتنىشىپ، قىشلىق تەنھەرىكەت مۇسابىقىسىنى كۈتۈۋالغانلىقىمدىن ناھايىتى خۇش بولدۇم.
</S>
<S ID=162>
مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ دۇنيانىڭ دىققىتىنى قوزغىيالايدىغان كاتتا مۇسابىقە قىلىپ ئۆتكۈزۈلۈشىگە تىلەكداشمەن، شۇنداقلا ھەر قايسى جايلاردىكى تەنھەرىكەتچىلەر ۋە دوستلارنىڭ شىنجاڭغا، خوتەنگە كېلىپ، شىنجاڭنىڭ سېھرىي كۈچىدىن ھۇزۇرلىنىشىنى قارشى ئالىمەن، دېدى.
</S>
<S ID=163>
   يېڭى يىلنىڭ تۇنجى كۈنى مەملىكەت بويىچە يېڭى يىللىق تاغقا چىقىپ بەدەن چېنىقتۇرۇش ۋە كۆكتوقاي ناھىيەسىنىڭ 5 – نۆۋەتلىك قار – مۇز مەنزىرىسى بايرىمى تۇرغۇن يېزىسىدا ئۆتكۈزۈلدى، يەرلىكتىكى ھەر مىللەت ئامما قويۇق مىللىيچە ئەنئەنىۋى تەنتەربىيە پائالىيەتلىرى ئارقىلىق مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنى قارشى ئالدى.
</S>
<S ID=164>
   كۆكتوقاي ناھىيەلىك ساياھەت ئىدارىسىنىڭ مۇئاۋىن باشلىقى خۇاڭ جۈەنجۈەن مۇنداق دېدى: مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ ئۆتكۈزۈلۈشى شىنجاڭنىڭ تەنتەربىيە ئىشلىرىنىڭ تەرەققىياتىغا تۈرتكە بولۇپلا قالماي، يەنە پۈتۈن مەملىكەت، پۈتۈن دۇنيانى شىنجاڭنىڭ ئۆزگىچە قار – مۇز ساياھەت بايلىقىنى چۈشىنىش ئىمكانىيىتىگە ئىگە قىلىدۇ، مەن شىنجاڭدىن پەخىرلىنىمەن، شىنجاڭغا مەدەت بېرىمەن.
</S>
<S ID=165>
   مارافونچە يۈگۈرۈپ قار – مۇزنىڭ سېھرىي كۈچىنى ھېس قىلىش
</S>
<S ID=166>
   يېڭى يىلدا ئۈرۈمچىدىكى تەڭرىتاغ چوڭ جىلغىسى مەنزىرە رايونىدا ئۆتكۈزۈلگەن ئۈرۈمچى قار – مۇز مارافونچە يۈگۈرۈش مۇسابىقىسى ئۆزگىچە سېھرىي كۈچى بىلەن دۆلەت ئىچىدىن كەلگەن نۇرغۇن دوستلارنى جەلپ قىلدى.
</S>
<S ID=167>
بىر ئايدىن كۆپرەك ۋاقىتتا، شىنجاڭ ئوخشاش بولمىغان قاتلاملار بويىچە ئۈچ مەيدان مارافونچە يۈگۈرۈش مۇسابىقىسى ئۆتكۈزۈپ، 13 – نۆۋەتلىك قىشلىق تەنھەرىكەت مۇسابىقىسىگە كۈچ قوشتى.
</S>
<S ID=168>
   ماھىر تاۋ يۈەنيى: بۇ مېنىڭ تۇنجى قېتىم قار – مۇز مارافونچە يۈگۈرۈش مۇسابىقىسىگە قاتنىشىشىم، بۇ يەرنىڭ مەنزىرىسى بەك گۈزەل ئىكەن.
</S>
<S ID=169>
نۆلدىن تۆۋەن 15 سېلسىيە گىرادۇستا يۈگۈرۈش جىسمانىي قۇۋۋىتىمگە نىسبەتەن بىر سىناق بولدى، لېكىن ناھايىتى خۇش بولدۇم، دېدى.
</S>
<S ID=170>
   ئۇ يەنە: شىنجاڭنىڭ مول قار – مۇز بايلىقى ۋە قىشتىكى گۈزەل مەنزىرىسىنى تىل بىلەن ئىپادىلەشكە ئاجىزلىق قىلىمىز.
</S>
<S ID=171>
13 – نۆۋەتلىك قىشلىق تەنھەرىكەت مۇسابىقىسى بۇ يەردە ئۆتكۈزۈلۈپ بەك ياخشى بولدى.
</S>
<S ID=172>
مەملىكىتىمىزنىڭ ھەر قايسى جايلىرىدىكى دوستلارنىڭ شىنجاڭغا كېلىپ، ئۆزگىچە قار – مۇز مەنزىرىسىنىڭ سېھرىي كۈچىدىن ھۇزۇرلىنىشىنى ئۈمىد قىلىمەن، دېدى.
</S>
<S ID=173>
   جاڭ تاۋ يېرىم مۇساپىلىك قار – مۇز مارافونچە يۈگۈرۈش يولىدا بولغۇسى ئايالى ۋاڭ يۆنىڭ قولىنى تۇتۇپ، بىللە يۈگۈردى.
</S>
<S ID=174>
ئۇ مۇنداق دېدى: مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ باشلىنىش مۇراسىمى كۈنى چېڭدۇدا توي قىلىمىز، بىز مارافونچە يۈگۈرۈش مۇسابىقىسىدە ئالغان مېدالنى توي سوۋغىسى سۈپىتىدە مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىگە تەقدىم قىلماقچىمىز، كىچىككىنە تىرىشچانلىقىمىزنىڭ مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىگە خۇشاللىق بېغىشلىشىنى ئارزۇ قىلىمىز.
</S>
<S ID=175>
   شاڭخەيدىن كەلگەن ليۇ دەن قار – مۇز تەنتەربىيەسىنى شەرقىي شىمالدىلا ئۆتكۈزۈلىدۇ، دەپ قاراپ كەلگەن، بۇ قېتىم ئۇ قار – مۇز مارافونچە يۈگۈرۈش مۇسابىقىسىگە قاتنىشىشقا تىزىملىتىپ، بۇ پۇرسەتتىن پايدىلىنىپ شىنجاڭنى چۈشەنمەكچى بولدى.
</S>
<S ID=176>
ليۇ دەن مۇنداق دېدى: شىنجاڭ بىپايان، گۈزەل ماكان ئىكەن، ئېگىز تاغ ۋە قارلىق جايلار دەرۋەقە ئويلىغىنىمدىن ياخشى ئىكەن، بۇ جاينىڭ قار – مۇز مۇھىتى ۋە قار – مۇز بايلىقى خەلقئارالىق مۇسابىقە ئۆتكۈزۈش شەرتىگە تامامەن ئۇيغۇن كېلىدىكەن.
</S>
<S ID=177>
   مەشئەل ئارقىلىق قىزغىن مۇھەببەت ۋە ئىپتىخارلىقنى يەتكۈزۈش
</S>
<S ID=178>
   مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ مۇقەددەس ئوتىنى يەتكۈزۈش مۇراسىمى 2015 – يىلى 8 – ئاۋغۇست ئۆتكۈزۈلدى، شۇنىڭدىن كېيىن تۆت ئايلىق مەملىكەتلىك تور ئارقىلىق يەتكۈزۈشنى باشتىن كەچۈرۈپ، 9 – دېكابىر شىنجاڭغا قايتىپ كەلدى.
</S>
<S ID=179>
2016 – يىلى 1 – يانۋارغىچە مەشئەل يەتكۈزگۈچىلەر 6 مىليون 390 مىڭدىن ئاشتى.
</S>
<S ID=180>
ئاپتونوم رايونىمىزدىكى ھەر مىللەت كادىر، ئامما توردا مەشئەل يەتكۈزۈشكە ئاكتىپ قاتنىشىپ، بەس – بەستە توردا مەشئەل يەتكۈزگۈچى بولۇپ، مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىگە مەدەت بېرىپ، ئانا يۇرتى ئۈچۈن ئالقىش ياڭراتتى.
</S>
<S ID=181>
   شىنجاڭ ئۇنىۋېرسىتېتى ئاخبارات – تارقىتىش كەسپىنىڭ ئاسپىرانتى جيا تىڭ مۇنداق دېدى: بىز مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ شىنجاڭدا ئۆتكۈزۈلىدىغانلىقىدىن ناھايىتى ئىپتىخارلانماقتىمىز.
</S>
<S ID=182>
بىز ئۆيىمىزنىڭ ئالدىدىلا يۇقىرى سەۋىيەدىكى سەرخىل مۇسابىقە تۈرلىرىنى كۆرۈپلا قالماي، يەنە ھەر بىرىمىز مەشئەل يەتكۈزۈشكە قاتناشتۇق.
</S>
<S ID=183>
توردا مەشئەل يەتكۈزۈش ھەممەيلەننىڭ مەشئەل يەتكۈزۈشكە قاتنىشىش ئارزۇسىنى ئەمەلگە ئاشۇرۇپلا قالماي، يەنە تېجەشلىك بولىدۇ.
</S>
<S ID=184>
   توردا مەشئەل يەتكۈزۈش تور بېتىنى ئاچسىڭىز كىشىنى ھۇزۇرلاندۇرىدىغان ‹‹بىزنىڭ شىنجاڭ ياخشى جاي›› دېگەن ناخشا ياڭرايدۇ.
</S>
<S ID=185>
شىنجاڭ ‹‹بويەن›› سۇچىلىق، سۇ ئېلېكتىر مۇھىتى پەن – تېخنىكا چەكلىك شىركىتىنىڭ خىزمەتچىسى جاڭ لېي مۇنداق دېدى: بۇ ناخشىدا شىنجاڭلىقلارنىڭ ساھىبخان بولۇشتىكى ئىپتىخارلىق تۇيغۇسى ئەكس ئەتتۈرۈلگەن بولۇپ، بۇ چوڭ تىپتىكى قار – مۇز مۇسابىقە تۈرلىرىنىڭ شىنجاڭنىڭ بارلىق گۈزەللىكلىرىنى نامايان قىلىشىنى ئۈمىد قىلغان.
</S>
<S ID=186>
ھەر بىر شىنجاڭلىق ساھىبخانلىق پوزىتسىيەسى، تولۇپ – تاشقان قىزغىنلىقى ۋە ئەمەلىي ھەرىكىتى ئارقىلىق ھەر قايسى جايلاردىن كەلگەن دوستلارنى قىزغىن كۈتۈۋالىدۇ.
</S>
<S ID=187>
   شىنجاڭلىق قىزچاق خې يۆ نەنجىڭ سانائەت ئۇنىۋېرسىتېتىنىڭ 1 – يىللىقىنىڭ ئوقۇغۇچىسى بولۇپ، تەنتەربىيەنى، بولۇپمۇ قار تېيىلىشنى ناھايىتى ياخشى كۆرىدۇ.
</S>
<S ID=188>
ئۇ مۇنداق دېدى: بىزنىڭ يەتكۈزگىنىمىز مەشئەل بولۇپلا قالماي، تېخىمۇ مۇھىمى شىنجاڭغا، تەنتەربىيە – چېنىقىش ھەرىكىتىگە بولغان قىزغىن سۆيگۈدۇر.
</S>
<S ID=189>
   ئاقتۇ ناھىيەسىدە يېقىنقى بىر قانچە كۈندىن بۇيان مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ ئۇزۇنغا يۈگۈرۈش مۇسابىقىسىنى كۈتۈۋېلىش بويىچە ئىمزا قويۇش پائالىيىتى ئۆتكۈزۈلدى.
</S>
<S ID=190>
ئاقتۇ ناھىيەسىدىكى ياڭ گوخۇا بەش ياشلىق نەۋرىسىنى ئېلىپ ئىمزا قويغىلى كەلدى.
</S>
<S ID=191>
ئۇ مۇنداق دېدى: ھازىر، ئاقتۇدىكى ھەممەيلەن توردا مەشئەل يەتكۈزگۈچى بولۇشقا تىرىشىۋاتىدۇ، بۈگۈن نەۋرەمنى مۇشۇ ئەھۋاللارنى كۆرسۇن دەپ ئېلىپ كەلدىم، پۈتۈن تىرىشچانلىقىم بىلەن شىنجاڭنىڭ قار – مۇز مەدەنىيىتىنى تەشۋىق قىلىپ، مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىگە مەدەت بەرسەم دەيمەن. 
</S>
</TEXT>
/BODY
/DOC