<DOC>
<DOCID>TIANSHAN.534127</DOCID>
<HEADER>
<CLASS>خەلقئارا</CLASS>
<DATE>2016-07-12 12:17:45</DATE>
</HEADER>
<BODY>
<HEADLINE>
<S ID=32897>
خەلقئارا ئولېمپىك كومىتېتى: رېئودې ژانېيرو ئولىمپىك مۇسابىقىسىگە تەييارلىنىپ بولدى
</S>
</HEADLINE>
<TEXT>
<S ID=32898>
   شىنخۇا تورى، رېئودى ژانېيرو، 11-ئىيۇل تېلېگراممىسى: رېئودى ژانېيرو ئولىمپىك تەنھەرىكەت مۇسابىقىسى باشلىنىشقا 25 كۈن ۋاقىت قالدى، خەلقئارا ئولىمپىك كومىتېتى ماسلاشتۇرۇش كومىتېتىنىڭ رەئىسى ناۋار مۇتاۋاكىل رېئودى ژانېيرو ئولىمپىك تەنھەرىكەت مۇسابىقىسىنىڭ دۇنيانى كۈتۈۋېلىشقا ھازىرلىنىپ بولغانلىقىنى ئېيتتى. ئۇ يەنە كىشىلەر بىردەك ئەنسىرەۋاتقان رېئودى ژانېيرونىڭ قاتناش، بىخەتەرلىك، زەيكا ۋىرۇسى، سۇ بۇلغىنىش قاتارلىق مەسىلىلەر ھەققىدە ئۆز كۆز قاراشلىرىنى بايان قىلدى.
</S>
<S ID=32899>
   ئۇنىڭ دېيىشىچە، قاتناش جەھەتتە رىئودى ژانېيرو غەربتىن جەنۇبقا قاتنايدىغان مېترو لىنىيەسىنى ياسىغان بولۇپ، 1-ئاۋغۇست، يەنى مۇسابىقە باشلىنىشتىن تۆت كۈن ئاۋۋال قاتناش باشلىنىدىكەن، شۇنداقلا پەقەت تەنھەرىكەتچىلەر، تاماشىبىنلار ۋە تاراتقۇ خادىملىرىنىلا توشۇيدىكەن.
</S>
<S ID=32900>
   زەيكا ۋىرۇسى جەھەتتە، رىئودى ژانېيرو ھۆكۈمىتى ۋە ئولىمپىك تەشكىلىي كومىتېتى ۋىرۇس خەتىرىنى ئازايتىدىغان نۇرغۇن تەدبىرلەرنى يولغا قويغان. يەنە كېلىپ، مۇسابىقە ئېلىپ بېرىلىدىغان ئاۋغۇست ۋە سېنتەبىر ئايلىرى رېئودى ژانېيرونىڭ قىش پەسلى بولۇپ، ۋىرۇس تارقاتقۇچى پاشىلارنىڭ سانى بۇ پەسىلدە ئاز بولىدىكەن.
</S>
<S ID=32901>
   بىخەتەرلىك كاپالىتى جەھەتتە، بىرازىلىيە ئارمىيە، ساقچى ئورگانلىرىدىن 88 مىڭدىن كۆپ ئادەمنى ئولىمپىك كەنتى، مەيدان ۋە ئاساسلىق رايونلارنىڭ بىخەتەرلىكىنى قوغداشقا ئاجرىتىدىكەن.
</S>
<S ID=32902>
   ئولىمپىك تەنھەرىكەت مۇسابىقىسىدىكى يەلكەنلىك كېمە، مۇسابىقە قولۋىقى، ئاشكا سۇ دائىرىسى قاتارلىق مۇسابىقە تۈرلىرى ئېلىپ بېرىلىدىغان جايلاردىكى سۇ سۈپىتى مەسىلىسىمۇ دىققەتكە ئېلىنغان. ناۋار مۇتاۋاكىل بۇ ھەقتە يېقىندا ياتقۇزۇلغان بۇلغىما ھەيدەش تۇنېلىنىڭ ئىشقا كىرىشتۈرۈلىدىغانلىقىنى، مۇسابىقە رايونلىرىدىكى سۇ سۈپىتىنىڭ ئەڭ ياخشى بولۇشىغا كاپالەتلىك قىلىنىدىغانلىقىنى ئېيتقان.
</S>
</TEXT>
/BODY
/DOC