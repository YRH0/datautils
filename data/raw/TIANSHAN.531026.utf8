<DOC>
<DOCID>TIANSHAN.531026</DOCID>
<HEADER>
<CLASS>شىنجاڭ</CLASS>
<DATE>2016-06-28 11:59:11</DATE>
</HEADER>
<BODY>
<HEADLINE>
<S ID=31568>
‹‹ئاچا–سىڭىللار بىرلىكتە قول تۇتۇشۇپ، زەھەرنى ئائىلىلەرگە كىرگۈزمەيلى›› دېگەن تېمىدىكى پائالىيەتنىڭ ئۈنۈمى ياخشى بولدى
</S>
</HEADLINE>
<TEXT>
<S ID=31569>
   ئاينۇر ئابلىمىت خەۋەر قىلىدۇ: ئاپتونوم رايونلۇق ئاياللار بىرلەشمىسى ئاپتونوم رايونلۇق پارتكوم، خەلق ھۆكۈمىتىنىڭ زەھەر چەكلەش توغرىسىدىكى بىر قاتار تەدبىرلىرىنى ئەستايىدىل ئىزچىللاشتۇرۇش، زەھەر چەكلەش ۋە زەھەر زىيىنىنىڭ ئالدىنى ئېلىش بىلىملىرىنى ئومۇملاشتۇرۇش مەقسىتىدە 22 – ئىيۇن ئۈرۈمچى شەھىرىنىڭ ‹‹بەيگە مەيدانى›› شەرقىي ئاھالىلەر كومىتېتىدا ‹‹ئاچا – سىڭىللار بىرلىكتە قول تۇتۇشۇپ، زەھەرنى ئائىلىلەرگە كىرگۈزمەيلى››دېگەن تېمىدا تەشۋىقات – تەربىيە پائالىيىتى ئۆتكۈزدى.
</S>
<S ID=31570>
   پائالىيەتتە، ئاپتونوم رايونلۇق زەھەر چەكلەش ئىشخانىسىنىڭ مۇئاۋىن مۇدىرى، ئاپتونوم رايونلۇق جامائەت خەۋپسىزلىكى نازارىتى زەھەر چەكلەش باش ئەترىتىنىڭ مۇئاۋىن باشلىقى ئابدۇۋەلى ئەبەي ئاپتونوم رايونىمىزنىڭ ھازىرقى زەھەر چەكلەش ۋەزىيىتى، زەھەرنىڭ زىيىتى ۋە ئۇنىڭ ئالدىنى ئېلىش بىلىملىرى بويىچە لېكسىيە سۆزلىدى. پائالىيەت ئاخىرىدا زەھەرنىڭ زىيىنى ۋە ئۇنىڭ ئالدىنى ئېلىش بىلىملىرى بويىچە زېھىن سىناش مۇسابىقىسى ئۆتكۈزۈلدى.
</S>
<S ID=31571>
   ئاپتونوم رايونلۇق ئاياللار بىرلەشمىسىنىڭ مۇئاۋىن رەئىسى مېھرىگۈل بەردى مۇنداق دېدى: ئاپتونوم رايونلۇق ئاياللار بىرلەشمىسى بۇ نۆۋەتلىك ‹‹ئومۇمىي خەلق زەھەر چەكلەش تەشۋىقات ئېيى›› پائالىيىتى مەزگىلىدە، ھەر قايسى ئاھالىلەر كومىتېتلىرىدا مانا مۇشۇنداق‹‹ئاچا – سىڭىللار بىرلىكتە قول تۇتۇشۇپ، زەھەرنى ئائىلىلەرگە كىرگۈزمەيلى›› دېگەن تېمىدىكى پائالىيەتنى قانات يايدۇرۇۋاتىمىز، بۇنىڭ ئۈنۈمى ناھايىتى ياخشى بولۇۋاتىدۇ. ئاپتونوم رايونىمىزدىكى ھەر دەرىجىلىك ئاياللار بىرلەشمىسى تەشكىلاتلىرىنىڭ خىزمەت ئەۋزەللىكىدىن پايدىلىنىپ، زەھەر چەكلەش تەشۋىقات – تەربىيەسىنى ئائىلىدىن، مەھەللىدىن باشلاپ چىڭ تۇتۇپ ئىشلەپ، زەھەر چەكلەش خىزمىتىگە تۈرتكە بولۇشىنى ئۈمىد قىلىمىز.
</S>
</TEXT>
/BODY
/DOC