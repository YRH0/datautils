<DOC>
<DOCID>TIANSHAN.511186</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-19 13:01:25</DATE>
</HEADER>
<BODY>
<HEADLINE>
<S ID=20778>
كۇچا ناھىيەسى ساختا يېزائىگىلىك ئىشلەپچىقىرىش ۋاسىتىلىرى ساتقانلارنىڭ ‹‹تاناۋىنى تارتتى››
</S>
</HEADLINE>
<TEXT>
<S ID=20779>
    ئەھمەد ئىسمائىل خەۋىرى: كۇچا ناھىيەلىك دېھقانچىلىق ئىدارىسى، سودا – سانائەت مەمۇرىي باشقۇرۇش ئىدارىسى، سۈپەت – تېخنىكا نازارەتچىلىكى ئىدارىسى، ئۇرۇقچىلىق پونكىتى قاتارلىق ئورۇنلاردىن تەشكىللەنگەن بىرلەشمە تەكشۈرۈش گۇرۇپپىسى يېقىندا ناھىيە تەۋەسىدىكى يېزا ئىگىلىك ئىشلەپچىقىرىش ۋاسىتىلىرى بازارلىرىنى ئومۇميۈزلۈك تەكشۈرۈپ، ساختا يېزا ئىگىلىك ئىشلەپچىقىرىش ۋاسىتىلىرىغا زەربە بېرىپ، دېھقانلارنىڭ مەنپەئىتىنى قوغدىدى.
</S>
<S ID=20780>
    تەكشۈرۈش گۇرۇپپىسى ناھىيەنىڭ يېزا ئىگىلىك ئىشلەپچىقىرىش ۋاسىتىلىرىنى مەركەزلەشتۈرۈپ سېتىش بازىرىدىكى دۇكانلاردىكى زاپاس مال ۋە سېتىپ چىقىرىلىۋاتقان دېھقانچىلىق دورىلىرى، خىمىيەۋى ئوغۇت، سولياۋ يوپۇق قاتارلىقلاردىن ئەۋرىشكە ئېلىپ تەكشۈرۈپ، ئەتىيازلىق تېرىلغۇنىڭ ئوڭۇشلۇق ئېلىپ بېرىلىشى ۋە يېزا ئىگىلىك مەھسۇلاتلىرىنىڭ سۈپەت بىخەتەرلىكىگە كاپالەتلىك قىلدى.
</S>
<S ID=20781>
    ئۇقۇشىمچە، بىرلەشمە تەكشۈرۈش گۇرۇپپىسى بۇ يىل كىرگەندىن بۇيان ناھىيەدىكى يېزا ئىگىلىك ئىشلەپچىقىرىش ۋاسىتىلىرى تىجارەت كارخانىلىرى ۋە دۇكانلىرىدىن 236نى، ئوبوروت كارخانىسىدىن 18نى، يېزا ئىگىلىك ئىشلەپچىقىرىش ۋاسىتىلىرىدىن 21 مىڭ 540 توننىنى تەكشۈرگەن.
</S>
<S ID=20782>
بۇنىڭ ئىچىدە تەكشۈرۈلگەن خىمىيەۋى ئوغۇت 18 مىڭ توننىغا، ئۇرۇقلۇق 240 توننىغا، سولياۋ يوپۇق 620 توننىغا، دېھقانچىلىق دورىسى 124 توننىغا يەتكەن.
</S>
<S ID=20783>
بۇ جەرياندا ئون پارچە تۈزىتىش بۇيرۇقى چۈشۈرگەن، 21 توننا گۇۋاھنامىسىز ئوغۇتنى تۇتۇپ قالغان.
</S>
<S ID=20784>
ئۆلچەمگە توشمايدىغان تۆت كارخانىنىڭ يېزا ئىگىلىك ئىشلەپچىقىرىش ۋاسىتىلىرىنى ناھىيە تەۋەسىدە سېتىشىنى ئەمەلدىن قالدۇرغان.
</S>
</TEXT>
/BODY
/DOC