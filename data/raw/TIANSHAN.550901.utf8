<DOC>
<DOCID>TIANSHAN.550901</DOCID>
<HEADER>
<CLASS>شىنجاڭ</CLASS>
<DATE>2016-09-21 11:43:44</DATE>
</HEADER>
<BODY>
<HEADLINE>
<S ID=49650>
5–نۆۋەتلىك جۇڭگو ئاسىيا–ياۋروپا كۆرگەزمىسى پەن–تېخنىكا ھەمكارلىق مۇنبىرى سانجىدا ئۆتكۈزۈلدى
</S>
</HEADLINE>
<TEXT>
<S ID=49651>
   سادىق ئىمىر خەۋەر قىلىدۇ: 5 – نۆۋەتلىك جۇڭگو ئاسىيا – ياۋروپا كۆرگەزمىسىنىڭ مۇھىم مۇنبەرلىرىنىڭ بىرى بولغان پەن – تېخنىكا ھەمكارلىق مۇنبىرى 20 – سېنتەبىر چۈشتىن كېيىن سانجىدا ئۆتكۈزۈلدى.
</S>
<S ID=49652>
30 نەچچە دۆلەت ۋە خەلقئارالىق تەشكىلاتتىن كەلگەن 230 نەچچە جۇڭگو ۋە چەت ئەللىك ئەزىز مېھمان ‹‹يىپەك يولى روھىنى ئەۋج ئالدۇرۇپ، يېڭىلىق يارىتىش، ھەمكارلىشىشنى چوڭقۇرلاشتۇرۇش››تىن ئىبارەت باش تېمىدا، ‹‹بىر بەلباغ، بىر يول›› ياقىسىدىكى ئەللەرنىڭ ئېنېرگىيە مەنبەسى جەھەتتىكى خەلقئارالىق ھەمكارلىقى، ئۇل ئەسلىھە قۇرۇلۇشى قاتارلىق تېمىلاردا چوڭقۇر تەجرىبە ئالماشتۇرۇپ ۋە مۇھاكىمە يۈرگۈزۈپ، پەن – تېخنىكىدا يېڭىلىق يارىتىش، ھەمكارلىشىشنى چوڭقۇرلاشتۇرۇشنى ئورتاق مۇھاكىمە قىلدى.
</S>
<S ID=49653>
   تاجىكىستاننىڭ زۇڭلىسى كوكخىر رەسۇلزادە مۇنبەرگە قاتناشتى ھەم تەبرىك سۆزى قىلدى.
</S>
<S ID=49654>
   كوكخىر رەسۇلزادە مۇنداق دېدى: تاجىكىستان – جۇڭگو ھەمكارلىقى تاجىكىستاننىڭ ئىقتىسادىي، ئىجتىمائىي قۇرۇلۇشى ۋە خەلق تۇرمۇشى قۇرۇلۇشىنى ئىلگىرى سۈرۈپ، تاجىكىستاننىڭ ئىختىساس ئىگىلىرىنى يېتىشتۈرۈپ، خىزمەت ئورنى يارىتىپ، ئىككى دۆلەت خەلقلىرىنىڭ ئەنئەنىۋى دوستلۇقىنى كېڭەيتتى.
</S>
<S ID=49655>
تاجىكىستان سىرتقا ئېچىۋېتىش سىياسىتىنى يولغا قويۇپ، يىپەك يولى ئىقتىساد بەلبېغى ھەمكارلىقىغا پائال قاتناشتى.
</S>
<S ID=49656>
بىز جۇڭگو كارخانىلىرىنىڭ تاجىكىستاننىڭ ھەر قايسى ساھەلىرىنىڭ تەرەققىيات ئىشلىرىغا قاتنىشىشىنى قارشى ئالىمىز، ئىككى دۆلەت خەلقلىرىنىڭ قول تۇتىشىپ، رەئىس شى جىنپىڭ ئوتتۇرىغا قويغان يىپەك يولى ئىقتىساد بەلبېغىنى ئورتاق قۇرۇپ چىقىشىنى ئۈمىد قىلىمەن.
</S>
<S ID=49657>
   قازاقىستان جۇمھۇرىيىتى شەرقىي قازاقىستان ئوبلاستىنىڭ باشلىقى دانىيال ئەخمەتوف مۇنداق دېدى: قازاقىستان بىلەن جۇڭگونىڭ پەن – تېخنىكا ھەمكارلىقى زور يوشۇرۇن كۈچكە ئىگە، ئىككى دۆلەتنىڭ پەن تەتقىقات تەشكىلاتلىرى ۋە كارخانىلىرى ئېنېرگىيە تېجەش، نامى تېخنىكىسى ۋە بىئو تېخنىكىسى، يېڭى ماتېرىيال تېخنىكىسى ۋە تور تېخنىكىسى قاتارلىق ساھەلەردە ئاكتىپ ھەمكارلىقنى قانات يايدۇرۇپ، دۆلىتىمىزنى يىپەك يولى ئىقتىساد بەلبېغى بىلەن جىپسىلىشىش ئىمكانىيىتىگە ئىگە قىلدى.
</S>
<S ID=49658>
دۆلىتىمىز بىلەن جۇڭگونىڭ يۇقىرى ئۈنۈملۈك ھەمكارلىشىپ، مۇقىم ھەمكارلىق – ھەمراھلىق مۇناسىۋىتى ئورنىتىپ، بەلگىلەنگەن نىشانغا مۇۋەپپەقىيەتلىك، ئوڭۇشلۇق يېتىشىنى ئۈمىد قىلىمەن.
</S>
<S ID=49659>
   ئاپتونوم رايونلۇق پارتكوم دائىمىي كومىتېتىنىڭ ئەزاسى، ئاپتونوم رايوننىڭ مۇئاۋىن رەئىسى ئەركىن تۇنىياز مۇنداق دېدى: ئۇزاقتىن بۇيان، جۇڭگو شىنجاڭ ‹‹بىر بەلباغ، بىر يول›› ۋە يىپەك يولى ئىقتىساد بەلبېغى يادرولۇق رايون قۇرۇلۇشىنى چۆرىدەپ، شاڭخەي ھەمكارلىق تەشكىلاتى پەن – تېخنىكا مىنىستىرلىرى قەرەللىك يىغىنلىرىنىڭ ھەمكارلىق مېخانىزىمىغا قاتنىشىپ، ‹‹جۇڭگوئوتتۇرا ئاسىيا پەن – تېخنىكا ھەمكارلىق مەركىزى››نىڭ قۇرۇلۇشىنى تېزلىتىپ، ‹‹شاڭخەي ھەمكارلىق تەشكىلاتى پەن – تېخنىكا ھەمراھلىرى پىلانى››نى پائال ئىلگىرى سۈرۈپ، بىر تۈركۈم خەلقئارا پەن – تېخنىكا ھەمكارلىق سۇپىسىنى ئورتاق بەرپا قىلىپ، بايلىق، مۇھىت، يېڭى ئېنېرگىيە قاتارلىق چېگرا سىرتى تۈرلىرىنى پائال ئىلگىرى سۈرۈپ، ئىككى تەرەپلىك، كۆپ تەرەپلىك ھەمكارلىشىش، ئالماشتۇرۇش مېخانىزمى ئورناتتى.
</S>
<S ID=49660>
شىنجاڭ جۇڭگونىڭ ئوتتۇرا ئاسىيا ئەللىرى بىلەن پەن – تېخنىكىدا ھەمكارلىشىدىغان بازىغا، ئاساسىي يولغا ۋە كۆزنەككە ئايلىنىپ، تەدرىجىي يىپەك يولى ئىقتىساد بەلبېغىدىكى مۇھىم تەسىر كۈچكە ۋە رادىياتسىيە كۈچىگە ئىگە پەن – تېخنىكا مەركىزى ۋە يېڭىلىق يارىتىش مەركىزىگە ئايلانماقتا.
</S>
<S ID=49661>
بارلىق مېھمانلارنىڭ بۇ قېتىمقى پەن – تېخنىكا ھەمكارلىق مۇنبىرى ئارقىلىق، تەجرىبە ئالماشتۇرۇشنى چوڭقۇرلاشتۇرۇپ ۋە ھەمكارلىشىشنىڭ يىراق كەلگۈسىنى مۇھاكىمە قىلىپ، ھەمكارلىق دائىرىسىنى كېڭەيتىپ، جۇڭگو شىنجاڭ بىلەن كۆپ تەرەپلىك، كۆپ قاتلاملىق پەن – تېخنىكا ھەمكارلىقىنى قانات يايدۇرۇشىڭلارنى سەمىمىي ئۈمىد قىلىمەن.
</S>
<S ID=49662>
   مۇنبەردە ئۆتكۈزۈلگەن كېلىشىم ئىمزالاش مۇراسىمىدا، ئوتتۇرا ئاسىيا يېزا ئىگىلىك پەنلىرى مەركىزى، قازاقىستاننىڭ شەمەي شەھىرىدىكى 3 – نومۇرلۇق ئىسسىقلىق ئېنېرگىيە ئىستانسىسى قۇرۇلۇشى قاتارلىق 15 تۈرلۈك جۇڭگو بىلەن چەت ئەلنىڭ ھەمكارلىق تۈرىدە كېلىشىم ئىمزالاندى، ھەمكارلىشىش ساھەسى پەن – تېخنىكا، يېزا ئىگىلىكى، قېزىلما بايلىق، ئېنېرگىيە، سانائەت قاتارلىقلارنى ئۆز ئىچىگە ئالىدۇ، ھەمكارلاشقۇچى دۆلەتلەردىن رۇسىيە، تاجىكىستان، قازاقىستان، قىرغىزىستان قاتارلىقلار بار.
</S>
</TEXT>
/BODY
/DOC