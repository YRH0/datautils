<DOC>
<DOCID>TIANSHAN.537507</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-28 12:54:53</DATE>
</HEADER>
<BODY>
<HEADLINE>
<S ID=35207>
چارۋىلارنى قۇۋۋەتلىك يەم-خەشەك بىلەن باققان توقسۇ دېھقانلىرىنىڭ يانچۇقى تومپايدى
</S>
</HEADLINE>
<TEXT>
<S ID=35208>
    ئىختىيارىي مۇخبىرىمىز مۇھەممەد تۇراپ خەۋىرى: 25-ئىيۇل توقسۇ ناھىيە ئۈچقات يېزا توغرائېرىق كەنتىدە ئولتۇرۇشلۇق داۋۇت قۇربان قوتىنىدىكى كالا ۋە قويلىرىغا قۇۋۋەتلىك يەم-خەشەك بەردى.
</S>
<S ID=35209>
ئۇ مۇنداق دېدى: قۇۋۋەتلىك يەم-خەشەك ھېچقانداق خۇرۇچ قوشۇلمىغان قوناق، قىزىلچا تىرپىسى، پەمىدۇر، شاخ-شۇمبا قاتارلىقلارنى رېتسېپ بويىچە ئارىلاشتۇرۇپ تەييارلىنىدىغان تەبىئىي يەم-خەشەك، بۇنداق يەم-خەشەكلەرنى يېگەن قوي ۋە كالىلارنىڭ گۆشى ئالاھىدە تاتلىق بولغاچقا، خېرىدارلار قوتىنىمغا كېلىپ قوي-كالىلىرىمنى تالىشىپ سېتىۋالىدىغان بولدى.
</S>
<S ID=35210>
   داۋۇت قۇرباننىڭ تۇنۇشتۇرۇشىچە، ئۇنىڭ كالا ۋە قوي باقمىچىلىقى بىلەن شۇغۇللىنىۋاتقىنىغا 12 يىل بولغان.
</S>
<S ID=35211>
ئۇ بۇلتۇر قىش كىرىشتىن بۇرۇن 200 تۇياقتىن ئارتۇق قوي، 16 تۇياق كالىنى قۇۋۋەتلىك يەم-خەشەك بىلەن باققان، بۇ يىلنىڭ ئالدىنقى يېرىمىدا ئۇ بىر قىسىم كالا-قويلىرىنى سېتىپ 130 مىڭ يۈەن ئەتراپىدا كىرىم قىلغان.
</S>
<S ID=35212>
? 10-ئومۇمىي يىغىنىنىڭ كېڭەيتىلگەن يىغىنىدا ئېچىۋېتىش
</S>
<S ID=35213>
?ۇشۇنداق بولغاندا ئۇنىڭ كىرىمىنىڭ بۇلتۇرقىدىن بىر ھەسسە ئېشىشىدا ئۈمىد بار ئىكەن.
</S>
<S ID=35214>
   ناھىيەلىك چارۋىچىلىق-مال دوختۇرلۇق پونكىتىنىڭ چارۋىچىلىق ئالىي ئېنژىنېرى مۇھەممەد داۋۇت مۇنداق دېدى: ناھىيەمىز 2014-يىلىدىن باشلاپ، چارۋىلارنى قۇۋۋەتلىك يەم-خەشەك بىلەن بېقىش ئۇسۇلىنى يولغا قويۇپ ياخشى ئۈنۈمگە ئېرىشتى.
</S>
<S ID=35215>
قۇۋۋەتلىك يەم-خەشەكلەر يۇمشاق بولۇپ، ئۇنىڭ ئوزۇقلۇق قىممىتى ناھايىتى يۇقىرى.
</S>
<S ID=35216>
ناھىيەمىز بۇلتۇر قۇۋۋەتلىك يەم-خەشەك تەييارلاپ، شاخ-شۇمبىلاردىن پايدىلىنىش نىسبىتىنى %92 تىن كۆپرەككە يەتكۈزدى.
</S>
<S ID=35217>
   بۇ ناھىيە يېقىنقى يىللاردىن بۇيان، زامانىۋى دېھقانچىلىق رايونلىرىنىڭ چارۋىچىلىق تەرەققىيات قەدىمىنى تېزلىتىپ، چارۋىچىلىق كەسىپ قۇرۇلمىسىنى تەڭشەپ، قوي-كالا باقمىچىلىق كەسپىنى دېھقانچىلىق، چارۋىچىلىقنى كەسىپلەشتۈرۈش، دېھقان- چارۋىچىلارنىڭ كىرىمىنى ئاشۇرۇشنىڭ ئۈنۈملۈك يولى سۈپىتىدە چىڭ تۇتتى، دېھقان-چارۋىچىلارنى قۇۋۋەتلىك يەم-خەشەك ئارقىلىق چارۋا بېقىشقا يېتەكلەپ، چارۋىچىلىق كىرىمىنى ئاشۇردى.
</S>
<S ID=35218>
ئۇقۇشىمچە، بۇ يىل ناھىيە بويىچە 193 مىڭ 300 مو يەرگە تۈرلۈك ئوت-چۆپ تېرىلغان، بۇنىڭدىن 266 مىڭ توننا قۇۋۋەتلىك يەم-خەشەك تەييارلىنىدىغان بولۇپ، بۇ ئارقىلىق 263 مىڭ تۇياقتىن ئارتۇق چارۋىنىڭ قىشتىن بىخەتەر ئۆتۈشىگە كاپالەتلىك قىلغىلى بولىدىكەن.
</S>
</TEXT>
/BODY
/DOC