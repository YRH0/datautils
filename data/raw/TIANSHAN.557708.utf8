<DOC>
<DOCID>TIANSHAN.557708</DOCID>
<HEADER>
<CLASS>شىنجاڭ</CLASS>
<DATE>2016-10-19 16:03:09</DATE>
</HEADER>
<BODY>
<HEADLINE>
<S ID=54255>
كەلگۈسى بىر ھەپتىدە شىنجاڭ ئىككى نۆۋەت سوغۇق ھاۋا ئېقىمىنىڭ تەسىرىگە ئۇچرايدۇ
</S>
</HEADLINE>
<TEXT>
<S ID=54256>
   شىنجاڭ تورى خەۋىرى: شىنجاڭ مېتېئورولوگىيە ئىستانىسىسىنىڭ 18-ئۆكتەبىر تارقاتقان مۇھىم ھاۋارايىدىن ئالدىن مەلۇماتىدا ئايدىڭ بولۇشىچە، كەلگۈسى بىر ھەپتىدە شىنجاڭ بويىچە كۆپ قىسىم جايلار ئىككى نۆۋەت سوغۇق ھاۋا ئېقىمى تەسىرىگە ئۇچرايدىكەن، شىمالىي شىنجاڭنىڭ كۆپ قىسىم جايلىرىدا قار ئارىلاش يامغۇر يېغىپ، تۆۋەن تېمپېراتۇرىلىق ۋە بورانلىق ھاۋارايى كۆرۈلىدىكەن.
</S>
<S ID=54257>
   ئۈرۈمچى شەھەرلىك مېتېئورولوگىيە ئىستانسىسىنىڭ ھاۋارايىدىن ئالدىن مەلۇماتىغا ئاسلانغاندا، 19-ئۆكتەبىر كېچىدىن 20-ئۆكتەبىرگىچە، شىمالىي شىنجاڭنىڭ كۆپ قىسىم جايلىرى، تەڭرىتېغىنىڭ تاغلىق رايونى، قومۇلنىڭ شىمالى، جەنۇبىي شىنجاڭنىڭ غەربىدىكى تاغلىق رايونلاردا ئازراق يامغۇر يېغىپ، كېيىن قار ئارىلاش يامغۇرغا ياكى قارغا ئۆزگىرىدىكەن.
</S>
<S ID=54258>
بۇنىڭ ئىچىدە ئىلى دەريا ۋادىسى، بورتالا، تارباغاتاي، شەرقىي شىنجاڭدىكى شامال ئېغىزلىرىدا سەككىز بال ئەتراپىدا بوران چىقىدىكەن، 30 چاقىرىم، 100 چاقىرىملىق شامال رايونلىرىدا ئەڭ چوڭ بوران كۈچى 11~10 بالغا يېتىدىكەن.
</S>
<S ID=54259>
جەنۇبىي شىنجاڭنىڭ شەرقىي قىسمىدا 5~4 بال قىيپاش شەرق شامىلى چىقىدىكەن، تارىم ئويمانلىقىدىكى بىر قىسىم رايونلاردا ئوخشىمىغان دەرىجىدە چاڭ-توزانلىق ھاۋارايى كۆرۈلىدىكەن، شىمالىي شىنجاڭنىڭ كۆپ قىسىم رايونلىرىدا تېمپېراتۇرا℃8 ~℃5 تۆۋەنلەيدىكەن.
</S>
<S ID=54260>
   22-ئۆكتەبىرىدىن 24-ئۆكتەبىرگىچە، شىمالىي شىنجاڭنىڭ كۆپ قىسىم جايلىرى، تەڭرىتېغىنىڭ تاغلىق رايونىدا يەنە قار ئارىلاش يامغۇر يېغىپ، تېمپېراتۇرا داۋاملىق تۆۋەنلەيدىكەن.
</S>
</TEXT>
/BODY
/DOC