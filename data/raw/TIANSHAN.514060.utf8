<DOC>
<DOCID>TIANSHAN.514060</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-30 18:55:46</DATE>
</HEADER>
<BODY>
<HEADLINE>
<S ID=22917>
تاغلىقلارنىڭ بالىلىرى شەھەرلىك بولدى
</S>
</HEADLINE>
<TEXT>
<S ID=22918>
    بۇ يىل 6 - مارت كۈنى جۇڭگو ئاخبارات تورى، خەلق تورى، ‹‹شىنجاڭ قانۇنچىلىق گېزىتى››قاتارلىق تاراتقۇلارنىڭ مۇخبىرلىرى تەركىبىدە، يەكەن ناھىيەلىك 7 - ئوتتۇرا مەكتەپكە زىيارەتكە باردىم.
</S>
<S ID=22919>
    −− مائارىپقا ئەھمىيەت بەرگەنلىك مۇقىملىققا، تەرەققىياتقا، خەلق تۇرمۇشىغا ئەھمىيەت بەرگەنلىك، −− دەپ ئەھۋال تونۇشتۇردى مەكتەپ مۇدىرى نۇرگۈل سەمەت قىزىشىپ سۆزلەپ، − سىلەر كۆرۈۋاتقان بۇ مەكتەپ قۇرۇلۇشى شىنجاڭغا ياردەم بېرىش تۈر مەبلىغى بىلەن سېلىنغان يېڭى مەكتەپ.
</S>
<S ID=22920>
ناھىيەلىك پارتكوم ۋە خەلق ھۆكۈمىتى تاغلىق يېزا مەكتەپلىرىدىكى بالىلارنى زامانىۋى مائارىپتىن بەھرىمەن قىلىپ، شەھەردە يېتىپ - قوپۇپ ئوقۇش پۇرسىتىگە ئىگە قىلىش ئۈچۈن، بۇلتۇر يازدا قوشراپ، دامسى يېزىلىرىدىكى 1700 نەپەر تولۇقسىز ئوتتۇرا مەكتەپ ئوقۇغۇچىسىنى مەكتىپىمىزگە كۆچۈرۈپ ئەكىلىپ ئوقۇتۇش پىلانىنى يولغا قويغانىدى.
</S>
<S ID=22921>
بۇنىڭ ئۈنۈمى بەكلا ياخشى بولدى.
</S>
<S ID=22922>
شەھەرنى كۆرۈپ باقمىغان يېزا بالىلىرى شەھەردە ئوقۇش پۇرسىتىگە ئېرىشىپ، زامانىۋى مەدەنىيەتنىڭ تەسىرىدە، ئۆگىنىش، كىيىنىش، يۈرۈش - تۇرۇش، قوش تىلدا سۆزلەش قاتارلىق جەھەتلەردە ئۆزلىرىنى يېڭىلىدى.
</S>
<S ID=22923>
    − بۇ بالىلارنىڭ ياتاق، تاماق پۇلىنى كىم كۆتۈرىدۇ؟
</S>
<S ID=22924>
    − ياتاق، تاماق پۇلى، ئوقۇش ھەققى، مەكتەپ فورمىسى ھەققى قاتارلىقلارنىڭ ھەممىسى ھەقسىز. زۇكام، يۆتەل دېگەندەك ئۇششاق كېسەل بوپ قالسا، مەكتەپ ئامبۇلاتورىيەسىدە ھەقسىز داۋالىنىدۇ.
</S>
<S ID=22925>
ئايدا بىر قېتىم مەكتەپ ئىگە بولۇپ، بالىلارنى ئاپتوبۇس بىلەن ئۆيلىرىگە ئاپىرىپ، ئەكىلىدۇ.
</S>
<S ID=22926>
بالىلار مەكتەپ ئاشخانىسىدا مۇنتىزىم تەربىيە كۆرگەن ئاشپەزلەرنىڭ قولىدا ئېتىلگەن تاماقلارنى يەيدۇ.
</S>
<S ID=22927>
    بىز مەكتەپنىڭ ئوغۇل ئوقۇغۇچىلار ياتاق بىناسى، قىز ئوقۇغۇچىلار ياتاق بىناسىنى ئايلىنىپ كۆردۇق.
</S>
<S ID=22928>
ياتاقلار پاكىز، رەتلىك ئىدى.
</S>
<S ID=22929>
يوتقان - كۆرپىلەرنىڭ يىغىپ قاتلىنىشى تولىمۇ ئۆلچەملىك ئىدى.
</S>
<S ID=22930>
گويا بۇ ياتاقلار ئوقۇغۇچىلارنىڭ ئەمەس، بەلكى ھەربىيلەرنىڭكىدەك سەرەمجان ئىدى.
</S>
<S ID=22931>
    بىز ئوقۇغۇچىلار ئاشخانىسىغا كىرىپ كەلگەندە، تاماققا بالدۇرراق كەلگەن ئون نەچچە ئوقۇغۇچىنى ئۇچراتتۇق.
</S>
<S ID=22932>
بىز ئۇلاردىن بىر نەچچىسىنى تۇتۇۋېلىپ گەپكە سالدۇق.
</S>
<S ID=22933>
خەنزۇ تىلىدا سورىغان سوئاللىرىمىزغا ئۇلار ئاساسەن خەنزۇچە جاۋاب بەردى. ئوقۇغۇچى گۈلنىسا مۇنداق دېدى:
</S>
<S ID=22934>
    − مېنىڭ ئۆيۈم ناھىيە بازىرىدىن خېلى بەك يىراق. قاتناشمۇ قولايسىز.
</S>
<S ID=22935>
دادام - ئاناممۇ ناھىيە بازىرىغا بىر نەچچە يىلدا بىر قېتىم بېرىپ كېلىدۇ.
</S>
<S ID=22936>
مەن بالىلارنىڭ چوڭى، شەھەرگە تۇنجى كەلدىم.
</S>
<S ID=22937>
تويغا بارىدىغاندەك چىرايلىق كىيىنىپ يۈرىدىغان شەھەر بالىلىرىغا، ئاپتوموبىلىنى ھەيدەپ ئىش−قا بارىدىغان خىزمەتچىلەرگە ھەۋىسىم كەلدى.
</S>
<S ID=22938>
تىرىشىپ ئوقۇپ ئىچكىرى ئۆلكىلەردىكى نۇقتىلىق ئالىي مەكتەپلەرگە بېرىشقا بەل باغلىدىم...
</S>
<S ID=22939>
مۇخبىرىمىز ئۆركەش جاپپار خەۋىرى
</S>
</TEXT>
/BODY
/DOC