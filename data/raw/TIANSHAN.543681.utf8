<DOC>
<DOCID>TIANSHAN.543681</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-08-24 11:41:39</DATE>
</HEADER>
<BODY>
<HEADLINE>
<S ID=42443>
يوپۇغا ناھىيەسىنىڭ ئېكسپورت سودا قىممىتى تېز ئاشتى
</S>
</HEADLINE>
<TEXT>
<S ID=42444>
   ئىمىنجان تۇرسۇن خەۋەر قىلىدۇ: يوپۇغا ناھىيەسى ئېكسپورت سودا ساھەسىدىكى كارخانىلارنى قوللاش، چەت ئەل سودىگەرلىرى بىلەن بولغان ئالاقە – ھەمكارلىقنى كۈچەيتىش قاتارلىق تەدبىرلەرنى قوللانغانلىقتىن، ناھىيەنىڭ ئالدىنقى يېرىم يىللىق سانائەت، يېزا ئىگىلىك مەھسۇلاتلىرى ئېكسپورت سودا قىممىتى بۇلتۇرقى ئوخشاش مەزگىلدىكىدىن %33.2 ئاشتى.
</S>
<S ID=42445>
   بۇ ناھىيە 3 – ئاينىڭ باشلىرىدا يوپۇغا خەلقئارا ئەشيا ئوبوروت رايونى قۇرۇش تۈرىگە سودىگەر چاقىرىش خىزمىتىنى ئوڭۇشلۇق تاماملىدى، شەندۇڭ ‹‹خەيجىن›› ئېلېكتىرون پەن – تېخنىكا چەكلىك مەسئۇلىيەت شىركىتى ئەشيا ئوبوروت رايونىنىڭ تۇنجى قارارلىق قۇرۇلۇشىنى 7 – ئاينىڭ ئاخىرى پۈتكۈزۈپ، ئىلگىرى ماكانلاشقان شىنجاڭ ‹‹يىخۇا›› ئوراپ – قاچىلاش قەغەزچىلىك چەكلىك مەسئۇلىيەت شىركىتى، يوپۇغا ناھىيەلىك يېزا ئىگىلىك مەھسۇلاتلىرى ئىمپورت – ئېكسپورت چەكلىك مەسئۇلىيەت شىركىتى قاتارلىق خەلقئارا سودا ساھەسىگە يۈرۈش قىلغان كارخانىلارنىڭ سودىسىغا ئىلھام بەردى.
</S>
<S ID=42446>
مەركەز ۋە ئاپتونوم رايوننىڭ ئېكسپورت ساھەسىدىكى كارخانىلارنى قوللاش، ياردەم بېرىش سىياسىتىنى يېتەكچى قىلىپ، بىر قاتار ئەۋزەل سىياسەت، تەدبىرلەرنى يولغا قويۇپ، كارخانىلارنىڭ دادىللىق بىلەن خەلقئارا بازارغا يۈرۈش قىلىش قەدىمىنى تېزلەتتى. كارخانىلارنىڭ توختام، ۋەدىگە ئەمەل قىلىش، مەھسۇلات سۈپىتى ۋە ئورالما نۇسخىسىنى خەلقئارا ئۆلچەمگە يەتكۈزۈش، مەھسۇلاتلاردا يوپۇغىنىڭ ئوبرازىنى نامايان قىلىش تەلىپىنى چىڭىتىپ ۋە تەكشۈرۈش – نازارەت قىلىشنى كۈچەيتىپ سۈپەت، ئۈنۈم ۋە ئوبراز قۇرۇلۇشىغا ئالاھىدە ئەھمىيەت بەردى.
</S>
<S ID=42447>
نەتىجىدە، بۇ ناھىيەنىڭ ئېكسپورت ساھەسىدىكى كارخانىلار ئالدىنقى يېرىم يىلدا قىرغىزىستان، تاجىكىستان قاتارلىق دۆلەتلەرگە 5000 توننا ‹‹تېرىم›› ماركىلىق زىرە، 51 توننا ‹‹ئانار گۈلى›› ماركىلىق تۇرمۇش قەغىزى سېتىپ، 216 مىڭ دوللار ئېكسپورت قىممىتى ياراتتى.
</S>
</TEXT>
/BODY
/DOC