<DOC>
<DOCID>TIANSHAN.486717</DOCID>
<HEADER>
<CLASS>ئۈرۈمچى</CLASS>
<DATE>2016-01-11 11:59:43</DATE>
</HEADER>
<BODY>
<HEADLINE>
<S ID=2301>
ئۈرۈمچى شەھىرىدە تۇرالغۇ جامائەت فوندى ئارقىلىق ئۆي سېتىۋالغانلارنىڭ يۈكى يېنىكلىدى
</S>
</HEADLINE>
<TEXT>
<S ID=2302>
    مۇخبىرىمىز رەناگۈل خۇدابەردى خەۋەر قىلىدۇ: ئۈرۈمچى شەھىرىدە 1 – يانۋاردىن باشلاپ، تۇرالغۇ جامائەت فوندى ئارقىلىق ئۆي سېتىۋالغانلار تۇرالغۇ جامائەت فوندى يېڭى قەرز ئۆسۈم نىسبىتى بويىچە قەرز قايتۇرىدۇ.
</S>
<S ID=2303>
    ئۈرۈمچى شەھەرلىك تۇرالغۇ جامائەت فوندىنى باشقۇرۇش مەركىزىدىن ئىگىلىشىمچە، ئۈرۈمچى شەھىرىدە بۇلتۇر 26 – ئاۋغۇستتىن بۇرۇن تۇرالغۇ جامائەت فوندى قەرزى ئالغان ئىشچى – خىزمەتچىلەر بۇ يىل 1 – يانۋاردىن باشلاپ يېڭى قەرز ئۆسۈم نىسبىتى بويىچە قەرز قايتۇرىدىغان بولۇپ، تۇرالغۇ جامائەت فوندىدىن بەش يىلدىن تۆۋەن مۇددەتتە قەرز ئالغانلار (بەش يىلنىمۇ ئۆز ئىچىگە ئالىدۇ)نىڭ قەرز قايتۇرۇش ئۆسۈم نىسبىتى بۇلتۇرقى %3.75تىن %2.75كە تەڭشىلىدىكەن؛ بەش يىلدىن يۇقىرى مۇددەتتە قەرز ئالغانلارنىڭ ئۆسۈم نىسبىتى %4.25تىن %3.25 كە تەڭشىلىدىكەن.
</S>
<S ID=2304>
ئېلىمىزدە يېقىنقى مەزگىلدىن بۇيان بىر قاتار پايدىلىق سىياسەتلەرنىڭ يولغا قويۇلۇشى بىلەن، تۇرالغۇ جامائەت فوندى قەرزىنىڭ ئۆسۈم نىسبىتى 2015 – يىلى تۆت قېتىم تەڭشەلگەن بولۇپ، ئۈرۈمچى شەھىرىنىڭ تۇرالغۇ جامائەت فوندى قەرزىنىڭ ئۆسۈم نىسبىتى تۇرالغۇ جامائەت فوندى تۈزۈمى ئورنىتىلغاندىن بۇيان ئەڭ تۆۋەن نۇقتىغا چۈشكەن.
</S>
<S ID=2305>
بۇ يىل 1 – ئايدىن باشلاپ تۇرالغۇ جامائەت فوندى يېڭى قەرز ئۆسۈم نىسبىتىنىڭ يولغا قويۇلۇشى بىلەن ئۈرۈمچى شەھىرىدىكى ئىشچى – خىزمەتچىلەرنىڭ قەرز قايتۇرۇش بېسىمى يەنىمۇ يېنىكلەيدىكەن.
</S>
<S ID=2306>

</S>
</TEXT>
/BODY
/DOC