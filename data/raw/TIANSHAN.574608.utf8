<DOC>
<DOCID>TIANSHAN.574608</DOCID>
<HEADER>
<CLASS>ئۈرۈمچى</CLASS>
<DATE>2016-12-26 12:40:42</DATE>
</HEADER>
<BODY>
<HEADLINE>
<S ID=67731>
ئۈرۈمچى - قومۇل ئارا يېڭى يىل مەزگىلىدە قاتنايدىغان ئېلېكتىروۋۇز كۆپەيتىلىدۇ
</S>
</HEADLINE>
<TEXT>
<S ID=67732>
    شىنجاڭ تورى خەۋىرى: يېتىپ كېلىش ئالدىدا تۇرغان يېڭى يىللىق دەم ئېلىش مەزگىلىدە، ئۈرۈمچى-قومۇل ئارا قاتنايدىغان ئېلېكتىروۋۇز كۆپەيتىلىپ، بايرام مەزگىلىدە يولۇچىلارنىڭ سىرتقا چىقىش ئېھتىياجى قاندۇرۇلىدىكەن.
</S>
<S ID=67733>
    مۇخبىرنىڭ 25-دېكابىر ئۈرۈمچى تۆمۈر يول ئىدارىسىدىن ئىگىلىشىچە، كۆپەيتىلگەن ئېلېكتىروۋۇزنىڭ كونكېرت يولغا چىقىش ۋاقتى: 30-، 31-دېكابىر، 2017-يىل 1-، 2-يانۋار كۈنلىرى ئۈرۈمچى-قومۇل ئارا كۆپەيتىلگەن D8818- قېتىملىق ئېلېكتىروۋۇز، سائەت 16:56 ئۆتكەندە ئۈرۈمچىدىن يولغا چىقىپ، سائەت 20:31 ئۆتكەندە قومۇلغا يېتىپ بارىدىكەن.
</S>
<S ID=67734>
31-دېكابىر، 2017-يىل 1-، 2-، 3-يانۋار كۈنلىرى قومۇل-ئۈرۈمچى ئارا كۆپەيتىلگەنD8815-قېتىملىق ئېلېكتىروۋۇز سائەت 09:28 ئۆتكەندە قومۇلدىن يولغا چىقىپ، سائەت 13:01 ئۆتكەندە ئۈرۈمچىگە يېتىپ كېلىدىكەن.  
</S>
<S ID=67735>
    كۆپەيتىلگەن ئېلېكتىروۋۇزنىڭ بېلىتى 26-دېكابىردىن باشلاپ ئالاقە تورى، تېلېفون، پويىز ئىستانسىسى بېلەت سېتىش كۆزنىكى ۋە پويىز بېلەتلىرىنى ۋاكالىتەن سېتىش نۇقتىلىرى، ئاپتوماتىك بېلەت سېتىش ئاپپاراتلىرىدا ماس قەدەمدە سېتىلىدىكەن.
</S>
<S ID=67736>
يولۇچىلار بايرام مەزگىلىدىكى سەپەرگە چىقىش ئورۇنلاشتۇرۇشى بويىچە بېلەت سېتىۋالسا بولىدىكەن.
</S>
<S ID=67737>
    بۇنىڭدىن سىرت، 2017-يىل 5-يانۋار تۆمۈر يول خەرىتىسى تەڭشىلىپ، 22-فېۋرال چاغانلىق يولۇچى توشۇش ئاياغلاشقىچە بولغان مەزگىلدە، ئۈرۈمچى-قومۇل ئارا قاتنايدىغان ئېلېكتىروۋۇز تۇتاشتۇرۇلۇپ قاتنايدىغان بولۇپ، تۇتاشتۇرۇلغاندىن كېيىن ھەر نۆۋەتلىك پويىزىدىكى 613 ئورۇن 1226گە كۆپىيىدىكەن. 
</S>
<S ID=67738>
    مۇخبىرنىڭ 23-دېكابىر ئۈرۈمچى تۆمۈر يول ئىدارىسىدىن ئىگىلىشىچە، تۇتۇشتۇرۇلۇپ قاتنايدىغان ئېلېكتىروۋۇزنىڭ يولغا چىقىش ۋاقتى ئايرىم ھالدا: 2017-يىل 5-يانۋاردىن 21-فېۋرالغىچە ئۈرۈمچى-قومۇل ئاراD8802-قېتىملىق ۋەD8808-قېتىملىق پويىز، قومۇل-ئۈرۈمچى ئاراD8805-قېتىملىق پويىز قاتنايدىكەن.
</S>
<S ID=67739>
2017-يىل 6-يانۋاردىن 22-فېۋرالغىچە قومۇل-ئۈرۈمچى ئارا  D8803-قېتىملىق،D8809-قېتىملىق پويىز، ئۈرۈمچى-قومۇل ئاراD8806-قېتىملىق پويىز قاتنايدىكەن.
</S>
<S ID=67740>
تۆمۈر يول تارماقلىرى يولۇچىلارنى، تۇتاشتۇرۇلغان ئېلېكتىروۋۇزنىڭ 1-8 گىچە بولغان ۋاگون بىلەن 9 -16 گىچە بولغان ۋاگوندىن ئۆز ئارا ئۆتكىلى بولمايدىغانلىقىنى، يولۇچىلارنىڭ پويىزغا چىققاندا چوقۇم ۋاگون نومۇرىغا دىققەت قىلىشى كېرەكلىكىنى ئەسكەرتتى.
</S>
<S ID=67741>
 
</S>
</TEXT>
/BODY
/DOC