<DOC>
<DOCID>TIANSHAN.539149</DOCID>
<HEADER>
<CLASS>مەملىكەت</CLASS>
<DATE>2016-08-07 12:57:37</DATE>
</HEADER>
<BODY>
<HEADLINE>
<S ID=37685>
ئېلىمىزدە تور ئەھلى 700مىليوندىن ئاشتى
</S>
</HEADLINE>
<TEXT>
<S ID=37686>
    شىنخۇا ئاگېنتلىقى، بېيجىڭ، 3 – ئاۋغۇست تېلېگراممىسى. جۇڭگو ئالاقە تورى ئۇچۇر مەركىزىنىڭ 3 – ئاۋغۇست بېيجىڭدا ئېلان قىلغان 38 – قېتىملىق ‹‹جۇڭگو ئالاقە تورىنىڭ تەرەققىيات ئەھۋالى توغرىسىدىكى ئىستاتىستىكا دوكلاتى›› دا: 2016 – يىلى ئىيۇنغىچە ئېلىمىزدىكى تور ئەھلى 710 مىليونغا، ئالاقە تورىنىڭ ئومۇملىشىش نىسبىتى %51.7كە يېتىپ، دۇنيانىڭ ئوتتۇرىچە سەۋىيەسىدىن .1 3 پىرسەنت پوئېنت ئېشىپ، تور ئەھلىنىڭ كۆلىمى ئۇدا توققۇز يىل دۇنيا بويىچە ئالدىنقى قاتاردا تۇرغانلىقى كۆرسىتىلدى.
</S>
<S ID=37687>
    جۇڭگو ئالاقە تورى ئۇچۇر مەركىزى ئالاقە تورى تەرەققىيات – تەتقىقات بۆلۈمىنىڭ مۇئاۋىن مۇدىرى ليۇ شىننىڭ تونۇشتۇرۇشىچە، ئالاقە تورىنىڭ ئېلىمىزنىڭ ئىقتىساد، مەدەنىيەت، جەمئىيەت قاتارلىق ساھەلىرىنىڭ تەرەققىياتىغا كۆرسىتىدىغان تەسىرىنىڭ يەنىمۇ چوڭقۇرلىشىشىغا ئەگىشىپ، ئالاقە تورىنىڭ پۈتۈن جەمئىيەتكە كۆرسىتىدىغان تەسىرى يېڭى باسقۇچقا قەدەم قويغان. ئالدىنقى يېرىم يىلدا، ئېلىمىزدە 21 مىليون 320 مىڭ تور ئەھلى يېڭىدىن كۆپىيىپ، تور ئەھلى تۇنجى قېتىم 700 مىليوندىن ئاشقان، ئالاقە تورىنىڭ ئومۇملىشىش نىسبىتى 2015 – يىلىنىڭ ئاخىرىدىكىدىن 1.3 پىرسەنت پوئېنت ئېشىپ، ئاسىيانىڭ ئوتتۇرىچە سەۋىيەسىدىن 8.1 پىرسەنت پوئېنت يۇقىرى بولغان.
</S>
<S ID=37688>
    ئىگىلىنىشىچە، كۆچمە ئالاقە تور مۇھىتىنىڭ ئۈزلۈكسىز ياخشىلىنىشى ۋە ئەقلىي ئىقتىدارلىق يان تېلېفونلارنىڭ ئومۇملىشىشىغا ئەگىشىپ، كۆچمە ئالاقە تورى تور ئەھلىنىڭ تۇرمۇشىغا چوڭقۇر سىڭىپ كىرىپ، يان تېلېفوندا تورغا چىقىش نىسبىتىنىڭ ئېشىشىغا تۈرتكە بولغان، تور ئەھلىنىڭ تورغا چىقىش ئۈسكۈنىلىرى كۆچمە تېرمىنالغا يەنىمۇ مەركەزلەشكەن: يان تېلېفون تور ئەھلى 656 مىليونغا يېتىپ، تور ئەھلى ئىچىدە يان تېلېفون ئارقىلىق تورغا چىقىدىغانلارنىڭ نىسبىتى 2015 – يىلىنىڭ ئاخىرىدىكى %90.1 تىن %92.5كە ئۆرلەپ، يان تېلېفون ئارقىلىقلا تورغا چىقىدىغان تور ئەھلىنىڭ نىسبىتى %24.5كە يەتكەن.
</S>
<S ID=37689>
    شۇنىڭ بىلەن بىللە، ئېلىمىز يېزىلىرىدا ئالاقە تورىنىڭ ئومۇملىشىش نىسبىتى مۇقىم ئېشىۋاتقان بولۇپ، ئىيۇنغىچە %31.7 ئاشقان.
</S>
<S ID=37690>
لېكىن شەھەر – بازارلاردىكى ئالاقە تورىنىڭ ئومۇملىشىش نىسبىتى يېزىلارنىڭكىدىن 35.6 پىرسەنت پوئېنت ئېشىپ كەتكەن بولۇپ، شەھەر بىلەن يېزىلارنىڭ پەرقى يەنىلا بىر قەدەر چوڭ بولغان.
</S>
<S ID=37691>
ئالدىنقى يېرىم يىلدا، ئېلىمىزدىكى توردا ئوقۇتۇش، توردا ئاپتوموبىل چاقىرىش، توردا ھۆكۈمەت ئىشلىرى مۇلازىمىتى قىلىدىغان ئابۇنىچىلارنىڭ كۆلىمى 100 مىليوندىن ئاشقان.
</S>
<S ID=37692>
‏    
</S>
</TEXT>
/BODY
/DOC