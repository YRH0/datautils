<DOC>
<DOCID>TIANSHAN.492654</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-25 15:35:33</DATE>
</HEADER>
<BODY>
<HEADLINE>
<S ID=5486>
كۆپ خىل تەدبىر ئاز سانلىق مىللەت ئاممىسىنىڭ ئىشقا ئورۇنلىشىشىغا تۈرتكە بولدى
</S>
</HEADLINE>
<TEXT>
<S ID=5487>
    ئىختىيارىي مۇخبىرىمىز ئابدۇسالام قادىر خەۋىرى: مۇخبىر 13-يانۋار غۇلجا شەھەر قازانچى مىللىي قول ھۈنەر بۇيۇملىرى سانائەت بازىسىدىكى شىنجاڭ خاۋجۇاڭ كىيىم – كېچەك چەكلىك شىركىتىدە ھەر خىل ئەرەنچە، ئايالچە كىيىم – كېچەكلەرنىڭ بۇ يەردە ئىشلەۋاتقان 30 دىن ئارتۇق ئاز سانلىق مىللەت ئايال ئىشچىلارنىڭ قولىدىن پۈتۈپ چىقىپ، شەھەر ۋە ئەتراپتىكى ناھىيەلەردە سېتىلىدىغانلىقىنى ئىگىلىدى.
</S>
<S ID=5488>
    شىركەت دىرېكتورى سېيىتجان روزى مۇخبىرغا مۇنداق دېدى: ھازىر كارخانىمىزدا 70دىن ئارتۇق ئىشچى – خىزمەتچى بار بولۇپ، كۆپىنچىسى ئاز سانلىق مىللەت ئىشچىلىرى. شىركىتىمىز غۇلجا شەھەرلىك خەلق ھۆكۈمىتىنىڭ ئېتىبار بېرىش سىياسىتىنىڭ تۈرتكىسىدە بۇ يەرگە كېلىپ ماكانلاشقان، شىركىتىمىز يەنە نەنجىڭ شەھىرىنىڭ شىنجاڭغا ياردەم بېرىش خىزمىتىدىكى نۇقتىدا سىناق قىلىنىدىغان كارخانا،شۇنداقلا ھۆكۈمەت بېكىتكەن ئىشقا ئورۇنلاشتۇرۇش بويىچە پىراكتىكا بازىسى.
</S>
<S ID=5489>
غۇلجا شەھىرى يېقىنقى يىللاردىن بۇيان، ئاز سانلىق مىللەت ئاممىسىنىڭ ئىگىلىك تىكلەش ۋە ئۇلارنى ئىشقا ئورۇنلاشتۇرۇش خىزمىتىگە ئىنتايىن ئەھمىيەت بېرىپ كەلدى.
</S>
<S ID=5490>
سىياسەت، مەبلەغ ھەمدە تۈرلەر ئارقىلىق يېتەكلەپ ئىگىلىك تىكلەش ۋە ئىشقا ئورۇنلاشتۇرۇش يوللىرىنى كېڭەيتتى.
</S>
<S ID=5491>
    غۇلجا شەھەرلىك ئادەم كۈچى بايلىقى ۋە ئىجتىمائىي كاپالەت ئىدارىسى ئىشقا ئورۇنلاشتۇرۇش مەركىزىنىڭ مۇدىرىنىڭ تونۇشتۇرۇشىچە، غۇلجا شەھىرى بۇلتۇر جەمئىي 17 مىليون يۈەن مەبلەغ سېلىپ، يېزا – بازار، كوچا باشقارمىلىرىدا خەلق تۇرمۇشى كارخانىسىدىن 29نى قۇرۇپ، قېتىم سانى بويىچە 3000ئادەمنىڭ ئىشقا ئورۇنلىشىشىغا تۈرتكە بولغان، بۇنىڭ ئىچىدە ئاز سانلىق مىللەت ئاممىسى 2600دىن ئاشىدىكەن.
</S>
<S ID=5492>
330 مىليون يۈەن مەبلەغ سېلىپ كىچىك، مىكرو كارخانىلار سانائەت باغچىسىدىن بەشنى قۇرۇپ ،134كارخانىنىڭ ماكانلىشىشىغا، قېتىم سانى بويىچە 2800 ئادەمنىڭ ئىشقا ئورۇنلىشىشىغا تۈرتكە بولغان.
</S>
<S ID=5493>
ئۇندىن باشقا شەھەر، يېزا، كوچا باشقارمىسى، كەنت(مەھەللە) ئۈچ دەرىجىلىك ئەمگەكچى ئىشلىتىش تور ئۇچۇر سىستېمىسى ئورنىتىپ، ئەمگەكچى ئىشلىتىش ئۇچۇرلىرىنى ئېلان قىلىپ،ئۇچۇرنى ئائىلىلەرگە يەتكۈزۈشنى ئىشقا ئاشۇرغان.
</S>
<S ID=5494>
    ئىگىلىنىشىچە، غۇلجا شەھىرى يەنە تۈرلۈك تەربىيەلەش كۇرسلىرىنى ئۇيۇشتۇرۇش ۋە سىياسەتنى ئەمەلىيلەشتۈرۈش ئارقىلىق، ئىشقا ئورۇنلاشتۇرۇشقا كۈچ سەرپ قىلىپ،80-، 90- يىللاردىن كېيىن تۇغۇلغانلارنى قىسقا مۇددەت تەربىيەلەش، يېرىم يىللىق كەسىپ-تېخنىكا بويىچە تەربىيەلەشنى قانات يايدۇرغان ھەمدە تولۇقلىما بېرىشنى ئەمەلىيلەشتۈرگەن.
</S>
<S ID=5495>
    غۇلجا شەھىرى يەنە قىش ۋە ئەتىيازدا مەركەزلىك تەربىيەلەش ئەندىزىسىنى ئۆزگەرتىپ،يىل بويى تەربىيەلەشنى يولغا قويۇپ، ئىش ئورنى بويىچە تەربىيەلەش، زاكاز بويىچە تەربىيەلەش، نىشانلىق تەربىيەلەش ئەندىزىسىنى قوللىنىپ، يىلىغا قېتىم سانى بويىچە 4000ئادەم تەربىيەلەشنى ئىشقا ئاشۇردى.
</S>
<S ID=5496>
بۇنىڭ ئىچىدە تەربىيەلەنگەن ئاز سانلىق كۇرسانتلار 3200 دىن ئاشتى.
</S>
<S ID=5497>
    
</S>
</TEXT>
/BODY
/DOC