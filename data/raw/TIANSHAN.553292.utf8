<DOC>
<DOCID>TIANSHAN.553292</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-09-27 15:20:19</DATE>
</HEADER>
<BODY>
<HEADLINE>
<S ID=50988>
قەشقەر ۋىلايىتىدە شەخسلەر تاپاۋەت بېجى كىرىمى %28.26 ئاشتى
</S>
</HEADLINE>
<TEXT>
<S ID=50989>
    تەكلىپلىك مۇخبىرىمىز ئىمىنجان تۇرسۇن خەۋەر قىلىدۇ: قەشقەر ۋىلايەتلىك يەرلىك باج ئىدارىسى بۇ يىل شەخسلەر تاپاۋەت بېجى يىغىش – باشقۇرۇشتا يېڭىچە تەدبىرلەرنى يولغا قويۇپ، بۇ يىلنىڭ ئالدىنقى سەككىز ئېيىدا يىغىلغان شەخسلەر تاپاۋەت بېجى كىرىمىنى %28.26 ئاشۇردى.
</S>
<S ID=50990>
    بۇ ئىدارە بۇ يىل كىرگەندىن بۇيان ئىچكى قىسىمدا ئۈنۈملۈك تەدبىرلەرنى يولغا قويۇپ، ناھىيە، شەھەرلىك يەرلىك باج ئىدارىلىرى ۋە خادىملارنىڭ شەخسلەر تاپاۋەت بېجى يىغىش – باشقۇرۇش سەۋىيەسى ۋە مۇلازىمەت سۈپىتىنى ئۆستۈرۈش بىلەن بىللە، شەخسلەر تاپاۋەت بېجى تور گېزىتى، ئۈندىدار سۇپىسى، QQ توپىدا شەخسلەر تاپاۋەت بېجىغا ئائىت سىياسەت، بەلگىلىمىلەرنى تەشۋىق قىلىش سالمىقىنى زورايتتى.
</S>
<S ID=50991>
ئالاقىدار ئورۇنلار بىلەن ھەمكارلىقنى كۈچەيتىپ، شەخسلەر تاپاۋەت بېجىنى ۋاكالىتەن تۇتۇپ قېلىپ، ۋاكالىتەن تاپشۇرۇش تۈزۈمىنى مۇكەممەللەشتۈرۈپ، نازارەتچىلىكنى كۈچەيتىپ، شەخسلەر تاپاۋەت بېجى يىغىش – باشقۇرۇش تەدبىرلىرىنىڭ قېلىپلىشىشىنى ئىلگىرى سۈردى.
</S>
<S ID=50992>
نەتىجىدە يىل بېشىدىن 8 – ئاينىڭ ئاخىرىغىچە ۋىلايەت بويىچە ئىشلەپچىقىرىش، تىجارەت تاپاۋىتى، خادىملارنىڭ مائاش، ئىش ھەققى تاپاۋىتى، ئەمگەك ھەققى تاپاۋىتى ۋە ئۆسۈم، پاي ئۆسۈمى تاپاۋىتى، مال – مۈلۈكنى ئۆتۈنۈپ بېرىش، ئىجارىگە بېرىش تاپاۋىتى قاتارلىق تۈرلۈك تاپاۋەت كىرىمىدىن يىغىۋېلىنغان شەخسلەر تاپاۋەت بېجى كىرىمى 543 مىليون يۈەنگە يېتىپ، بۇلتۇرقى ئوخشاش مەزگىلدىكىدىن 120 مىليون يۈەن ئاشتى.
</S>
<S ID=50993>
‏
</S>
</TEXT>
/BODY
/DOC