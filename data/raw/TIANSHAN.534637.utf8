<DOC>
<DOCID>TIANSHAN.534637</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-07-14 11:32:34</DATE>
</HEADER>
<BODY>
<HEADLINE>
<S ID=33281>
خىزمەت گۇرۇپپىسى نامرات ئائىلىلەرگە ياردەم بەردى
</S>
</HEADLINE>
<TEXT>
<S ID=33282>
   سادىق ئىمىر خەۋەر قىلىدۇ: لوپ ناھىيەلىك پارتكوم تەشكىلات بۆلۈمىدىن لوپ ناھىيەسىنىڭ دول يېزىسى باشئېرىق كەنتىگە چۈشكەن خىزمەت گۇرۇپپىسىدىكىلەر كەنتكە ئورۇنلىشىپلا ‹‹ئاساسىي قاتلام پارتىيە تەشكىلاتلىرى قۇرۇلۇشىنى كۈچەيتىش، &lt;ئەسەبىيلىكنى تۈگىتىش&gt; خىزمىتىنى ئىلگىرى سۈرۈش، خەلق تۇرمۇشىنى ياخشىلاشقا كاپالەتلىك قىلىش››نى باش نىشان قىلىپ، بۇ يىلنىڭ ئاخىرىغىچە كەنتنىڭ نامراتلىق قالپىقىنى ئېلىپ تاشلاش، نامرات ئائىلىلەرنى ‹‹ئىككىدىن غەم قىلدۇرماسلىق، ئۈچتە كاپالەتلەندۈرۈش››نى ئىشقا ئاشۇرۇشقا تۇتۇش قىلدى.
</S>
<S ID=33283>
   باشئېرىق كەنتىدە كىشى بېشغا توغرا كېلىدىغان تېرىلغۇ يەر بىر موغىمۇ يەتمەيدىغان، كەسىپ قۇرۇلمىسى بىر خىللا بولغاچقا، دېھقانلارنىڭ كىرىم يولى تار ئىدى. خىزمەت گۇرۇپپىسىدىكىلەر كەنتكە چۈشكەندىن كېيىن، كەنتنىڭ يۇقىرىقىدەك ھالىتىنى ئۆزگەرتىش ئۈستىدە ئەستايىدىل ئىزدەندى. ئائىلىلەرگە كىرىپ ئەھۋال ئىگىلەش، پارتىيە ئەزالىرى يىغىنىدا مۇھاكىمە قىلىش، كەنت ئاھالىلىرى يىغىنىدا قارار قىلىش ئارقىلىق دەسلەپكى قەدەمدە كەنتتىكى ھەقىقىي نامرات ئائىلىلەرنى بېكىتتى. خىزمەت گۇرۇپپىسىدىكىلەر شۇ ئاساستا بۇلتۇرقى خىزمەت گۇرۇپپىسىدىكىلەرنىڭ خىزمىتىنى داۋاملاشتۇرۇپ، ئاۋۋال كەنت پارتىيە ياچېيكىسى ۋە كەنت ئاھالىلەر كومىتېتى قۇرۇلۇشىنى كۈچەيتىشكە تۇتۇش قىلدى، كەنت دەرىجىلىك تەشكىلاتلارنىڭ دېموكراتىك مۇھاكىمە قىلىش قائىدىسىنى بېكىتىپ، ‹‹ئۈچ يىغىن، بىر دەرس››، ‹‹تۆتنى مۇھاكىمە قىلىش، ئىككىنى ئاشكارىلاش›› قاتارلىق ئۆگىنىش، خىزمەت تۈزۈمىنى ئەمەلىيلەشتۈردى. خىزمەت گۇرۇپپىسىدىكىلەر بىلەن كەنت كادىرلىرىدىن ئارىلاش ئىككى گۇرۇپپا تەشكىللەپ، نامرات ئائىلىلەرنىڭ ئەمەلىي قىيىنچىلىقى، دېھقانلارغا بېرىلىدىغان تولۇقلىمىلارنىڭ ئەمەلىيلىشىش ئەھۋالى قاتارلىقلارنى ھەم ھەر بىر نامرات ئائىلىنىڭ نامراتلىقتىن قۇتۇلۇش تەلىپى، شۇغۇللانماقچى بولغان كەسپىنى ئېنىقلاپ چىقتى. ئىگىلىگەن ئەھۋاللارغا ئاساسەن، نامرات ئائىلىلەرنىڭ ئەمەلىي ئەھۋالىغا ماس كېلىدىغان نامراتلىقتىن قۇتۇلۇش تەدبىرلىرىنى تۈزۈشىگە ياردەملەشتى، نامرات ئائىلىلەرنىڭ ئەمەلىي ئەھۋالى ۋە ھويلا – ئاران ئىگىلىكىنى راۋاجلاندۇرۇش ئىمكانىيىتىگە ئاساسەن، بۇنداق ئائىلىلەرگە جەمئىي يەتتە قوتان، 41 كاتەك، 11 كىچىك پارنىك، 16 باراڭ ياساش، 22 ئائىلىنىڭ ھويلىسىغا كۆچەت تىكىش ياردەم پۇلىنى ئەمەلىيلەشتۈرۈپ بەردى، ئەمگەك كۈچى يوق ئائىلىلەردىكىلەرنى تۆۋەن كاپالەت دائىرىسىگە كىرگۈزدى، كەنتتە گىلەم زاۋۇتى ۋە چوڭ پارنىك ياساش، دېھقانلار ھەمكارلىق كوپىراتىپى قۇرۇشقا تۇتۇش قىلىپ، ئارتۇق ئەمگەكچىلەرنى ئۆز يېرىدە ئىشقا ئورۇنلاشتۇرۇش شارائىتىنى ھازىرلاشقا كۈچ چىقاردى.
</S>
</TEXT>
/BODY
/DOC