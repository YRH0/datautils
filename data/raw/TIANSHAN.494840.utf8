<DOC>
<DOCID>TIANSHAN.494840</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-01 16:24:40</DATE>
</HEADER>
<BODY>
<HEADLINE>
<S ID=8092>
پىچان ناھىيەلىك خەلق سوت مەھكىمىسى دېلو بېجىرىش سۈپىتى ۋە ئۈنۈمىنى ئۆستۈردى
</S>
</HEADLINE>
<TEXT>
<S ID=8093>
   مىجىت ئىبراھىم خەۋەر قىلىدۇ: پىچان ناھىيەلىك خەلق سوت مەھكىمىسى بۇلتۇر ناھىيەنىڭ تەرەققىيات ۋە مۇقىملىق ئومۇمىيىتىنى چۆرىدەپ، قانۇن ئىجرا قىلىشتا يېڭىلىق يارىتىپ، دېلو بېجىرىش سۈپىتى ۋە ئۈنۈمىنى يۇقىرى كۆتۈردى.
</S>
<S ID=8094>
    پىچان ناھىيەلىك خەلق سوت مەھكىمىسى بۇلتۇر قاتتىق زەربە بېرىش كۈرىشىنى چوڭقۇر قانات يايدۇرۇپ، ئىجتىمائىي زىددىيەتلەرنى ئۈنۈملۈك ھەل قىلىپ، قانۇن ئىجرا قىلىشتا پاك، ئادىل بولدى.
</S>
<S ID=8095>
ئىلگىرىكى يىللاردىكى ۋاقتىدا ھۆكۈم – كېسىم چىقارمايدىغان، ھۆكۈم چىقارسىمۇ ئىجرا قىلمايدىغان ئەھۋاللارنىڭ ئالدىنى ئېلىش ئۈچۈن، دېلو قوبۇل قىلىش، سوتلاش ۋە ئىجراسىنى ئەمەلىيلەشتۈرۈش ھالقىلىرىنى چىڭ تۇتتى.
</S>
<S ID=8096>
نەتىجىدە سوت مەھكىمىسى بۇلتۇر تۈرلۈك دېلولاردىن 3739نى قوبۇل قىلىپ، 3552نى سوت قىلىپ ئاخىرلاشتۇرۇپ، ئاخىرلاشتۇرۇش نىسبىتىنى %95كە يەتكۈزدى؛ بۇنىڭ ئىچىدە جىسمانىي مال – مۈلۈك ھوقۇقىغا چېقىلىش دېلوسىدىن 273نى قوبۇل قىلىپ، 258نى سوت قىلىپ ئاخىرلاشتۇردى، 350 جىنايى ئىشلار جىنايەتچىسىگە ھۆكۈم ئېلان قىلىپ، جىنايى ئىشلار جىنايەتچىلىرىگە قاتتىق زەربە بەردى؛ 2322 ھەق – تەلەپ، سودا دېلوسىنى قوبۇل قىلىپ، 2244نى سوت قىلىپ ئاخىرلاشتۇرۇپ، دېھقان ئىشلەمچىلەرنىڭ 8 مىليون 387 مىڭ يۈەن ئىش ھەققىنى نەقلەشتۈرۈپ بەردى؛ مەھكىمە باشلىقلىرى 26 قېتىم، كوللېگىيە باشلىقلىرى 80 قېتىم ھال ئېيتىپ كەلگەن ئاممىنى كۈتۈۋېلىپ، ئەرز – شىكايەت مەسىلىلىرىنى قانۇن يولى ئارقىلىق ھەل قىلىشتا چىڭ تۇردى.
</S>
<S ID=8097>
1109 ئىجرا دېلوسىنى قوبۇل قىلىپ، 1012 دېلونىڭ ئىجراسىنى تاماملىدى؛ 16 قېتىم سەييارە سوت ئېچىپ، دەۋالاشقۇچىلارغا قولايلىق يارىتىپ بېرىش بىلەن بىللە، ئىش ئورنىدىن قالغانلار ۋە دېھقان ئىشلەمچىلەرگە چېتىشلىق 94 مىڭ يۈەن دەۋا ھەققىنى كەچۈرۈم قىلدى ياكى كېمەيتتى.
</S>
<S ID=8098>

</S>
</TEXT>
/BODY
/DOC