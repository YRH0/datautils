<DOC>
<DOCID>TIANSHAN.557392</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-10-18 17:22:54</DATE>
</HEADER>
<BODY>
<HEADLINE>
<S ID=53926>
ئارشاڭ ناھىيەسىدىكى نامرات ئائىلىلەر ‹‹چېگرانى گۈللەندۈرۈپ، خەلقنى بېيىتىش›› سىياسىتىدىن نەپ ئالدى
</S>
</HEADLINE>
<TEXT>
<S ID=53927>
   ئابدۇغېنى ھاجىيوپ خەۋەر قىلىدۇ: ئارشاڭ ناھىيەلىك مىللەت – دىن ئىشلىرى كومىتېتى يېقىندا ‹‹چېگرانى گۈللەندۈرۈپ، خەلقنى بېيىتىش›› تۈرى مەبلىغىدىن پايدىلىنىپ، بۇ ناھىيەنىڭ كۆلدەنەڭ چارۋىچىلىق مەيدانى موتىت كەنتىدىكى 50 نامرات ئائىلىنىڭ ھەر بىرىگە بىردىن شىنجاڭ قوڭۇر كالىسى تارقىتىپ بېرىپ، ئۇلارنىڭ باقمىچىلىق قىلىپ نامراتلىقتىن قۇتۇلۇشىغا شارائىت ھازىرلاپ بەردى.
</S>
<S ID=53928>
دولقۇن جۇنىسقان مۇنداق دېدى: ئۇزاقتىن بۇيان باقمىچىلىق قىلىپ تۇرمۇشۇمنى ياخشىلاشنى ئويلىغان بولساممۇ قۇربىم يەتمىگەنىدى.
</S>
<S ID=53929>
بۈگۈن ناھىيەلىك مىللەت – دىن ئىشلىرى كومىتېتى تارقاتقان شىنجاڭ قوڭۇر كالىسىنى تاپشۇرۇۋېلىپ، بۇ كالىنى بېقىپ كۆپەيتىش قارارىغا كەلدىم.
</S>
<S ID=53930>
پارتىيەمىزنىڭ ‹‹چېگرانى گۈللەندۈرۈپ، خەلقنى بېيىتىش›› سىياسىتىدىن بەكمۇ مىننەتدار بولدۇم.
</S>
<S ID=53931>
   ئۇقۇشىمچە، بۇ ناھىيە بۇ يىل 11 مىليون يۈەنگە يېقىن مەبلەغ ھەل قىلىپ، ‹‹چېگرانى گۈللەندۈرۈپ، خەلقنى بېيىتىش›› تۈرىدىن 22نى يولغا قويغان.
</S>
<S ID=53932>
بۇنىڭ ئىچىدە 8 مىليون 940 مىڭ يۈەن مەبلەغ سېلىنىدىغان باقمىچىلىقنى تەرەققىي قىلدۇرۇش تۈرى، 1 مىليون يۈەن مەبلەغ سېلىنىدىغان ئەنئەنىۋى قول ھۈنەر بۇيۇملىرىنى ئىشلەپچىقىرىش تۈرى ۋە 1 مىليون يۈەن مەبلەغ سېلىنىدىغان ئورمانچىلىق، باغۋەنچىلىك تۈرى بولۇپ، بۇ تۈرلەرنىڭ يولغا قويۇلۇشى دېھقان – چارۋىچىلارنىڭ مەبلەغدىن پايدىلىنىپ كىرىمىنى كۆپەيتىشىگە تۈرتكە بولىدىكەن.
</S>
</TEXT>
/BODY
/DOC