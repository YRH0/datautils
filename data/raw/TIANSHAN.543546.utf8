<DOC>
<DOCID>TIANSHAN.543546</DOCID>
<HEADER>
<CLASS>خەلقئارا</CLASS>
<DATE>2016-08-23 17:59:52</DATE>
</HEADER>
<BODY>
<HEADLINE>
<S ID=42100>
تاناكا: ئامېرىكىنىڭ سىياسىتىنى ئۆزگەرتكەنلىكى ئالغا قاراپ تاشلانغان يېرىم قەدەم
</S>
</HEADLINE>
<TEXT>
<S ID=42101>
　　ئامېرىكا زۇڭتۇڭى ئوباما ئامېرىكىنىڭ يادرو زەربىسى قىلماسلىقنى ئالدى بىلەن يولغا قويماسلىقنى جاكارلاش جاكارلىماسلىقنى ئويلىشىۋاتقان بولۇپ، ياپونىيەنى ئۆز ئىچىگە ئالغان ئامېرىكىنىڭ ئىتتىپاقداشلىرى بۇنىڭدىن ئەندىشە قىلدى.
</S>
<S ID=42102>
　　بۇ مەسىلىگە قارىتا، ياپونىيە ئاتوم بومبىسى ۋودرود بومبىسى پارتلاشنىڭ زىيىنىغا ئۇچرىغۇچىلار تەشكىلاتى جەمئىيىتىنىڭ باش كاتىپى تاناكا يېقىندا سۆز قىلىپ مۇنداق دەپ كۆرسەتتى: ئامېرىكا ئىلگىرى ئالدىن يادرو قورالى ئىشلەتكەنلىكىنى ئىنكار قىلىپ باقمىغان، ھازىر سىياسىتىنى ئۆزگەرتىپ، ئالدى بىلەن يادرو زەربىسى قىلماسلىق مەيدانىنى بىلدۈردى، بۇ ئالغا قاراپ تاشلانغان يېرىم قەدەم.
</S>
<S ID=42103>
　　تاناكا مۇنداق دېدى: يادرو قورالىنى پۈتۈنلەي يوقىتىش يادرو ئۇرۇشىنى توسۇشنىڭ بىردىنبىر چىقىش يولى.
</S>
<S ID=42104>
يادرو قورالى بولمىغان، تىنچ ۋە بىخەتەر يەر شارى بەرپا قىلىش ئۈچۈن، يادرو قورالىنى پۈتۈن كۈچىمىز بىلەن يوقىتىشىمىز كېرەك.
</S>
<S ID=42105>
مانا بۇ ئۇرۇشتا يادرو قورالىنىڭ ھۇجۇمىغا ئۇچرىغان دۆلەت باش ۋەزىرى قوللىنىشقا تېگىشلىك بىردىنبىر پوزىتسىيە.
</S>
<S ID=42106>
　　ئامېرىكىدىكى ئاساسلىق گېزىتلەردە ئوبامانىڭ ئامېرىكىنىڭ يادرو سىياسىتى ئۈستىدە قايتىدىن ئويلاشماقچى بولغانلىقىنى چۆرىدەپ مۇنداق خەۋەر بېرىلدى: ئوباما ئالدى بىلەن يادرو قورالى ئىشلەتمەسلىك يەنى ئالدى بىلەن يادرو زەربىسى قىلماسلىقنى جاكارلاش ياكى جاكارلىماسلىقنى ئويلىشىۋاتىدۇ، شۇنىڭ بىلەن بىرگە يەنە بەزى خەۋەرلەردە: ئامېرىكا ھۆكۈمىتىدىكى مىنىستىر دەرىجىلىك ئەمەلدارلار ھەمدە ياپونىيە قاتارلىق ئىتتىپاقداش دۆلەتلەرمۇ بۇنىڭدىن ئەندىشە قىلماقتا دېيىلدى.
</S>
</TEXT>
/BODY
/DOC