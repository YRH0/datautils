<DOC>
<DOCID>TIANSHAN.485262</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-05 15:35:43</DATE>
</HEADER>
<BODY>
<HEADLINE>
<S ID=662>
گۇما ناھىيەسى مىللەتلەر ئىتتىپاقلىقى تەربىيەسىنى كۈچەيتتى
</S>
</HEADLINE>
<TEXT>
<S ID=663>
   مۇھەممەت ھېيت خەۋەر قىلىدۇ: گۇما ناھىيەسى مىللەتلەر ئىتتىپاقلىقى خىزمىتىنى چىڭ تۇتۇپ، تەشۋىقات – تەربىيەنى كۈچەيتىپ، مىللەتلەرنىڭ ئۆزئارا چۈشىنىش ۋە ئۆزئارا ئىشىنىشىنى يەنىمۇ ئىلگىرى سۈرۈپ، ناھىيەنىڭ ئەبەدىي ئەمىنلىكى، خەلقنىڭ خاتىرجەم تىرىكچىلىك قىلىشىغا پۇختا ئاساس سالدى.
</S>
<S ID=664>
   ناھىيە ‹‹قوش تىل››دا نۇتۇق سۆزلەش پائالىيىتى ئۇيۇشتۇرۇپ، مىللەتلەر ئىتتىپاقلىقى تەرەققىياتىدىكى ئىلغار تىپلارنىڭ ئىش – پائالىيەتلىرىنى كەڭ تەشۋىق قىلىپ، مىللەتلەر ئارىسىدا ‹‹ئۈچ ئايرىلالماسلىق›› ئىدىيەسىنى چوڭقۇر يىلتىز تارتقۇزدى.
</S>
<S ID=665>
ناھىيەلىك پارتكوم تەشۋىقات بۆلۈمى مەخسۇس گۇرۇپپا تەشكىللەپ، ناھىيەدىكى 15 يېزا – بازاردا مىللەتلەر ئىتتىپاقلىقى ھەققىدە لېكسىيە سۆزلەش پائالىيىتى ئۇيۇشتۇرۇپ، ئاساسىي قاتلامدىكى ئاممىغا مىللەتلەر ئىتتىپاقلىقىنىڭ مۇقىملىقنىڭ جان تومۇرى، ئېجىل – ئىناقلىق، ئەمىنلىكنىڭ بەختىيار تۇرمۇشنىڭ كاپالىتى ئىكەنلىكىنى كەڭ تەشۋىق قىلدى.
</S>
<S ID=666>
ناھىيە، يېزا، كەنت دەرىجىلىك مىللەتلەر ئىتتىپاقلىقى تەربىيەسى پائالىيىتىگە رەھبەرلىك قىلىش تورى قۇرۇلۇپ، تارماقلار ئورتاق تۇتۇش، دەرىجىمۇ دەرىجە تۇتۇش، قاتلاممۇ قاتلام ئەمەلىيلەشتۈرۈش، ئۆزئارا ھەمكارلىشىپ، ماسلاشتۇرۇپ ئىلگىرى سۈرۈش، پۈتۈن جەمئىيەت ئورتاق قاتنىشىپ، مىللەتلەر ئىتتىپاقلىقى تەربىيەسىنىڭ ئۈنۈمىگە كاپالەتلىك قىلىشتەك يېڭىچە خىزمەت ۋەزىيىتى شەكىللىنىپ، مىللەتلەر ئىتتىپاقلىقى تەربىيەسىنىڭ جەلپ قىلىش، تەسىرلەندۈرۈش كۈچى ئاشۇرۇلۇپ، مىللەتلەر ئۆزئارا ئىشىنىدىغان، ئۆزئارا ھۆرمەتلەيدىغان، ئۆزئارا كۆيۈنىدىغان، ئۆزئارا ياردەم بېرىدىغان ياخشى كەيپىيات شەكىللەندۈرۈلدى.
</S>
</TEXT>
/BODY
/DOC