<DOC>
<DOCID>TIANSHAN.501987</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-25 16:41:22</DATE>
</HEADER>
<BODY>
<HEADLINE>
<S ID=15835>
ئىقتىساسلىقلار پىراكتىكا بازىسى ياشلارنىڭ ئىشقا ئورۇنلىشىشىنى ئىلگىرى سۈردى
</S>
</HEADLINE>
<TEXT>
<S ID=15836>
    ئىختىيارىي مۇخبىرىمىز نەبىجان ئەخمەت خەۋىرى: بۇلتۇردىن بۇيان، نىلقا ناھىيەسىدىكى 14كارخانىدا ئىختىساسلىقلار پىراكتىكا بازىسى قۇرۇلۇپ، بۇ ناھىيەدىكى ئالىي مەكتەپ، تېخنىكوملارنى پۈتكۈزگەن ياشلارنىڭ ئىشقا ئورۇنلىشىشىغا يېشىل چىراغ يېقىپ بەردى.
</S>
<S ID=15837>
    بۇ ناھىيەنىڭ سۇپتاي يېزىسى تاغ سۇپتاي كەنتىدىكى ئىستۇدېنت مۇقىيت ئالىمغازى 24-فېۋرال ماڭا مۇنداق دېدى: بۇلتۇر ئىلى كەسىپىي تېخنىكا ئىنىستىتۇتىنىڭ قۇرۇلۇش كەسىپىنى پۈتكۈزۈپ، ناھىيەلىك ئادەم كۈچى بايلىقى ۋە ئىجتىمائىي كاپالەت ئىدارىسىدىكى خادىملارنىڭ ياردىمى بىلەن 9-ئايدا ناھىيەدىكى قۇرۇلۇش شىركىتىدە پىراكتىكا قىلغانىدىم.
</S>
<S ID=15838>
شىركەت مېنىڭ پىراكتىكا مەزگىلىدىكى ئىپادەمدىن رازى بولغانلىقتىن بۇيىلفېۋرالدىن باشلاپ بۇ شىركەتكە رەسمىي ئىشقا چۈشتۈم.
</S>
<S ID=15839>
مەن بۇنىڭدىن تولىمۇ خوشال.
</S>
<S ID=15840>
    نىلقا ناھىيەسى يېقىنقى يىللاردىن بۇيان ھۆكۈمەت تولوقلىما بېرىش، كارخانىلار مەبلەغ چىقىرىش، جەمئىيەت قوللاش پىرىنسىپى بويىچە باۋما مىس كېنى، ھەسەل كاسىنا قىلىش زاۋۇتى، قۇرۇلۇش شىركىتى قاتارلىق14كارخانىدا ئالىي مەكتەپ، ئوتتۇرا تېخنىكومنى پۈتكۈزگەنلەر پىراكتىكا بازىسى قۇردى.
</S>
<S ID=15841>
ناھىيە مالىيەسىدىن مەبلەغ ئاجرىتىپ، پىراكتىكانتلارغا تۇرمۇش ۋە قاتناش ياردەم پۇلى بەردى.
</S>
<S ID=15842>
بەش يىلدىن بۇيان 87 ياش مۇشۇ يول بىلەن ئىشقا ئورونلاشتى.
</S>
</TEXT>
/BODY
/DOC