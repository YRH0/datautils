<DOC>
<DOCID>TIANSHAN.546456</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-09-02 12:15:37</DATE>
</HEADER>
<BODY>
<HEADLINE>
<S ID=45297>
موڭغۇلكۈرە ئاتچىلىققا تايىنىپ كۈچ توپلاپ، تېز تەرەققىي قىلماقتا
</S>
</HEADLINE>
<TEXT>
<S ID=45298>
 گو جۈن
</S>
<S ID=45299>
   موڭغۇلكۈرەدە ئاتچىلىق چېتىلىش دائىرىسى كەڭ، ساھە ھالقىغان كەسىپ بولۇپ، ئۇنىڭ دائىرىسى نەسىل يېتىشتۈرۈش، ئۇرۇق مەنبەسى بىلەن تەمىنلەش، بازا قۇرۇلۇشى، گۆش – سۈت مەھسۇلاتلىرى، بىيولوگىيەلىك دورا ياساش، تەنھەرىكەت – ئىستىراھەت، مىللىي ئۆرپ – ئادەت ساياھىتى، شەھەر قۇرۇلۇشى ۋە داۋاملاشما كەسىپنى ئۆز ئىچىگە ئالىدۇ.
</S>
<S ID=45300>
ھازىر ناھىيە بويىچە بېقىلىۋاتقان ئات 100 مىڭ تۇياق، كۆپىيەلەيدىغان بايتال 50 مىڭ تۇياققا يەتكەن بولۇپ، ئايرىم – ئايرىم ھالدا ئىلى دەرياسى ۋادىسىدىكى بېقىلىۋاتقان ئاتلارنىڭ %27 ى ۋە %25ىنى، شىنجاڭدا بېقىلىۋاتقان ئاتلارنىڭ %11.5ىنى ئىگىلەيدۇ.
</S>
<S ID=45301>
2015 – يىلى موڭغۇلكۈرە ناھىيەسىنىڭ ئاتچىلىق مەھسۇلات قىممىتى 296 مىليون يۈەنگە يېتىپ، چارۋىچىلىق مەھسۇلات قىممىتىنىڭ %32.2 ىنى ئىگىلىدى؛ ئاتچىلىقنىڭ بىۋاسىتە ساياھەت كىرىمى 112 مىليون يۈەنگە يەتتى؛ 1320 كىشى يېڭىدىن ئىشقا ئورۇنلاشتى.
</S>
<S ID=45302>
  موڭغۇلكۈرە ئات فېرمىسىدىكى 42 ياشلىق نىشانىڭ 20 نەچچە يىللىق ئات بېقىش تارىخى بار.
</S>
<S ID=45303>
ئۇ دەسلەپتە ئاتلىرىنى ئات فېرمىسىدىكى تېخنىكلارنىڭ يېتەكچىلىكىدە باققان ۋە كۆپەيتكەن، يەرلىكنىڭ شۇ جايدىكى ئىختىساسلىقلارنى يېتىشتۈرۈش سالمىقىنىڭ ئېشىشىغا ئەگىشىپ، ئۇ ئاتنى سۈنئىي ئۇرۇقلاندۇرۇش، نەسىللەندۈرۈش پونكىتى قۇرۇپ، ئۆزىنىڭ 100 نەچچە ئېتىنى نەسىللەندۈرۈپلا قالماي، ھەر يىلى باقمىچىلىق ئائىلىلىرىنىڭ 350 تىن ئارتۇق ئېتىنى نەسىللەندۈرۈپ ۋە نەسلىنى ياخشىلاپ بېرىپ، ناھايىتى ياخشى ئىقتىسادىي ئۈنۈمگە ئېرىشتى.
</S>
<S ID=45304>
    جۇڭگو ئاتچىلىق جەمئىيىتى بۇ يىل 1 – ئاينىڭ 11 – كۈنى تولۇق تەكشۈرۈپ تەتقىق قىلىش ئاساسىدا، ئىلى ئېتىنى ئۇرۇق يېتىشتۈرۈش ئاساسى قىلىشنى بېكىتىپ، موڭغۇلكۈرەدە دۆلەت پارات ئېتى ئۇرۇقىنى يېتىشتۈرۈش، يېڭىلىق يارىتىش بازىسى قۇردى.
</S>
<S ID=45305>
موڭغۇلكۈرە ئات فېرمىسى چارۋىچىلىق، مال دوختۇرلۇق بۆلۈمىنىڭ مۇئاۋىن باشلىقى دېڭ خەيفېڭ مۇنداق دېدى: دۆلەت پارات ئېتىغا ئىشلىتىش ئۈچۈن، بىز بەش يىل ئىچىدە ئىلى ئېتىنى ئانىلىق، ئاخالتېكې ئېتىنى ئاتىلىق قىلغان نەسىللىك تۈرنى يېتىشتۈرۈپ چىقىشقا تەييارلىق قىلىۋاتىمىز.
</S>
<S ID=45306>
ھازىر موڭغۇلكۈرە تۇلپار ساياھەت – مەدەنىيەت باغچىسى 100 نەسىللىك ئاتنى ئالدىنقى قارارلىق كۆندۈرۈۋاتىدۇ.
</S>
<S ID=45307>
   موڭغۇلكۈرە تۇلپار ساياھەت – مەدەنىيەت باغچىسى ئىشخانىسىنىڭ مۇدىرى كاڭ زۇلياڭ مۇنداق دېدى: باغچىمىزدا ھازىر 14 خىل نەسىلدىكى چەت ئەل ئېتى بار، ھەر يىلى 8 – ئايدىن 10 – ئايغىچە 50 نەچچە مەيدان داڭلىق ئات كۆرگەزمىسى، ئويۇنى ۋە تۈرلۈك ئات بەيگىسى قاتارلىق پائالىيەتلەر ئۆتكۈزۈلىدۇ.
</S>
<S ID=45308>
   موڭغۇلكۈرە ناھىيەسى 2010 – يىلىدىن بۇيان، ھۆكۈمەت يۆلەش، بايلىقنى بىرىكتۈرۈش، كەسىپلەر ھەمتۈرتكىسى قاتارلىق تەدبىرلەر ئارقىلىق مەملىكەت بويىچە ئەڭ چوڭ ئۇرۇق مەنبەسى بىلەن تەمىنلەش بازىسى، مەملىكەت بويىچە ئەڭ كەسپىي ئات كۆندۈرۈش بازىسى، مەملىكەت بويىچە ئەڭ ئۆلچەملىك مۇسابىقە ئۈلگە كۆرسىتىش بازىسى، مەملىكەت بويىچە ئەڭ سۈپەتلىك ئات مەھسۇلاتلىرى پىششىقلاش بازىسى، مەملىكەت بويىچە ئەڭ مۇنەۋۋەر ئاتچىلىق ئىختىساسلىقلىرىنى چىقىرىش بازىسى بەرپا قىلىپ، ئىلى ئېتىنى موڭغۇلكۈرە ئىقتىسادىنىڭ تېز تەرەققىياتىغا باشلامچى بولىدىغان ‹‹مەدەنىيەت ئەلچىسى››گە ئايلاندۇرۇپ، ‹‹خەلقنى بېيىتىپ، ناھىيەنى قۇدرەت تاپقۇزۇش›› نىشانىنى ئىشقا ئاشۇردى.
</S>
<S ID=45309>
‏
</S>
</TEXT>
/BODY
/DOC