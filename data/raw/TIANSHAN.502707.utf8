<DOC>
<DOCID>TIANSHAN.502707</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-28 14:44:48</DATE>
</HEADER>
<BODY>
<HEADLINE>
<S ID=16398>
سەھرا ئارامگاھلىرى ساياھەتچىلىكنى يۈكسەلدۈرۈشتىكى يېڭى كۈچكە ئايلاندى
</S>
</HEADLINE>
<TEXT>
<S ID=16399>
   گۈزەلنۇر ئۆمەر خەۋەر قىلىدۇ: توققۇزتارا ناھىيەسى يېقىنقى يىللاردىن بۇيان سەھرا ئارامگاھى تىجارىتى بىلەن شۇغۇللىنىدىغانلارنى تىجارەت كۆلىمىنى كېڭەيتىپ، مۇلازىمەت سۈپىتىنى ياخشىلاپ، دەرىجىسىنى ئۆستۈرۈشكە يېتەكلىگەنلىكتىن، سەھرا ئارامگاھلىرى ناھىيەنىڭ ساياھەتچىلىكىنى يۈكسەلدۈرۈشتىكى يېڭى كۈچكە ئايلاندى.
</S>
<S ID=16400>
   توققۇزتارا ناھىيەسىدىكى 6 مىليون 800 مىڭ يۈەن مەبلەغ سېلىنغان تۆت يۇلتۇز دەرىجىلىك ‹‹كۆك ئالما›› سەھرا ئارامگاھىنىڭ خوجايىنى ياڭ ۋىنيى مۇنداق دېدى: ئارامگاھىمىز 2014 – يىلى تۆت يۇلتۇز دەرىجىلىك سەھرا ئارامگاھى بولۇپ باھالاندى، ھازىر بىرلا قېتىمدا 500 مېھماننى كۈتۈۋالالايمىز.
</S>
<S ID=16401>
ئارامگاھىمىزدا 26 ئادەم ئىشلەيدۇ، يىللىق كىرىمىمىز 3 مىليون 800 مىڭ يۈەنگە يېتىدۇ.
</S>
<S ID=16402>
ئارامگاھىمىزنىڭ ئۇل ئەسلىھەلىرىنى تېخىمۇ ياخشىلاپ، بەش يۇلتۇز دەرىجىلىك ئارامگاھقا ئىلتىماس قىلىشقا تەييارلىق قىلىۋاتىمىز.
</S>
<S ID=16403>
   ھازىرغىچە بۇ ناھىيەدىكى 200دىن ئارتۇق سەھرا ئارامگاھىنىڭ 11ى ئىككى يۇلتۇز دەرىجىلىك، 21ى ئۈچ يۇلتۇز دەرىجىلىك، تۆتى تۆت يۇلتۇز دەرىجىلىك بولۇپ باھالىنىپ، ناھىيەدىكى يۇلتۇز دەرىجىلىك سەھرا ئارامگاھى 36غا يەتتى.
</S>
</TEXT>
/BODY
/DOC