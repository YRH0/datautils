<DOC>
<DOCID>TIANSHAN.508701</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-11 21:20:42</DATE>
</HEADER>
<BODY>
<HEADLINE>
<S ID=19508>
ئاۋاتتا كارخانىلارنىڭ ئىختىساسلىقلار قوشۇنى قۇرۇلۇشى كۈچەيتىلدى
</S>
</HEADLINE>
<TEXT>
<S ID=19509>
   ئامانگۈل ئۆمەر خەۋەر قىلىدۇ: ئاۋات ناھىيەسى يېقىنقى يىلللاردىن بۇيان سودىگەر ۋە مەبلەغ جەلپ قىلىش سالمىقىنى زورايتىپ، يېزا ئىگىلىكىنى كەسىپلەشتۈرۈشتىكى باشلامچى كارخانىلارنى ناھىيەنىڭ سانائەت رايونىغا ماكانلاشتۇرۇپ، پۇقراۋى كارخانىلارنىڭ زورىيىشىغا تۈرتكە بولۇپ، ناھىيەنىڭ يېڭىچە سانائەتلىشىش قەدىمىنى تېزلەتتى.
</S>
<S ID=19510>
   ناھىيە رەھبەرلىرى ئىختىساسلىقلار قوشۇنىنى زورايتىشقا ئائىت ‹‹چارە››نى يولغا قويۇپ، كارخانىلارنىڭ ئىختىساسلىقلارنى ئىشلىتىش ئىپادىسىنى كارخانىلارنى يىللىق باھالاشنىڭ ئۆلچىمى قىلىشنى تۈزۈملەشتۈردى.
</S>
<S ID=19511>
بۇلتۇر دۆلەتنىڭ ياردەم مەبلىغىدىن 15 مىليون يۈەننى قولغا كەلتۈرۈپ، ناھىيە مالىيەسىدىن 10 مىليون يۈەن ياردەم پۇلى ئاجرىتىپ، مىكرو كارخانىلار، قىيىنچىلىقى بار كارخانىلار ۋە ئەمگەك سىجىللىقى يۇقىرى كارخانىلارنى يۆلىدى ھەم بۇ كارخانىلاردىن ئېلىنىدىغان باجنى كەچۈرۈم قىلدى.
</S>
<S ID=19512>
بۇ خىلدىكى كارخانىلار بىلەن ئۈچ يىلدىن ئارتۇق توختام تۈزگەن ئالىي مەكتەپ ئوقۇغۇچىلىرىنىڭ ئوقۇش پۇلىنىڭ %70ىنى ناھىيە مالىيەسىدىن كۆتۈردى. نەتىجىدە، بۇلتۇر يىل ئاخىرىغىچە ناھىيەدىكى ئالىي مەكتەپنى پۈتكۈزگەن 920 ئوقۇغۇچى كارخانىلارغا ئىشقا ئورۇنلىشىپ، ئىشقا ئورۇنلاشقانلار سانىنىڭ %26.7ىنى ئىگىلىدى.
</S>
<S ID=19513>
‏
</S>
</TEXT>
/BODY
/DOC