<DOC>
<DOCID>TIANSHAN.513289</DOCID>
<HEADER>
<CLASS>مەملىكەت</CLASS>
<DATE>2016-03-28 13:11:33</DATE>
</HEADER>
<BODY>
<HEADLINE>
<S ID=22387>
دۇنيا بويىچە ئەڭ چوڭ داڭقان گۇاڭشى شىلەي ئىبادەتخانىسىغا يۆتكەپ كېلىندى
</S>
</HEADLINE>
<TEXT>
<S ID=22388>
  2016-يىلى 25-مارت، دۇنيا بويىچە ئەڭ چوڭ، ئەڭ ئېغىر، بىرلا قېتىمدا قۇيۇپ چىقىلغان مىس داڭقان ـــ گۇاڭشى لياڭجوۋ شىلەي ئىبادەتخانىسى ‹‹شەنيۈەن گۆھەر داڭقىنى›› لياۋجوۋغا يۆتكەپ كېلىندى.
</S>
<S ID=22389>
شۇ كۈنى كەچتىن ئىككىنچى كۈنى سەھەرگىچە ئوڭۇشلۇق ئېسىپ قوراشتۇرۇلدى. ۋۇخەندا قۇيۇلغان بۇ داڭقاننىڭ ئېگىزلىكى 7.158 مېتىر، ئەڭ چوڭ دىيامېتىر 5.8 مېتىر، ئومۇمىي ئېغىرلىقى 90 توننا كېلىدۇ. بۇ داڭقان ئۈچ قەۋەت بولۇپ، داڭقان قۇلىقىنىڭ ئېگىزلىكى 1.842 مېتىر، داڭقان گەۋدىسىنىڭ ئېگىزلىكى 3.468 مېتىر، داڭقان پۇتىنىڭ ئېگىزلىكى 1.848 مېتىر كېلىدۇ.
</S>
<S ID=22390>
داڭقاننىڭ ئايلانمىسىدا سەككىز كاتەكچە بار بولۇپ، بۇنىڭ ئىچىدىكى ئالتە كاتەكچىگە ئايرىم-ئايرىم ھالدا تۆت چوڭ بۇددا تېغىنىڭ مەنزىرىسى، شىلەي ئىبادەتخانىسىنىڭ پۈتۈن كۆرۈنۈشى، گۇاڭسەن ھەزرەتنىڭ داڭقان يىغىش كۆرۈنۈشلىرى ئويۇلغان، باشقا ئىككى كاتەكچىگە ئايرىم-ئايرىم ھالدا ‹‹شىلەي قەدىمىي ئىبادەتخانىسى›› ۋە ‹‹شەنيۈەن گۆھەر داڭقىنى›› دېگەن خەتلەر ئويۇلغان.
</S>
<S ID=22391>
داڭقاننىڭ ئىچ دىۋارىغا يېزىقلار ئويۇلغان. بۇ داڭقان تەكرارلاش، سېممىتىرىك، قىسمەن ئالاھىدە كۆرۈنۈشلۈك بېزەش ئۇسۇللىرىدىن پايدىلىنىپ، رېئال تەسۋىر ۋە ئابستراكىت بېزەكلەر ئارقىلىق، كىشىلەرنىڭ كۆرۈش سېزىمىگە ئۆزگىچە تۇيغۇلارنى ئاتا قىلغان.
</S>
<S ID=22392>
شىلەي ئىبادەتخانىسى 2010-يىلى دۇنيا بويىچە ئەڭ چوڭ، يەنى 109 توننا كېلىدىغان بۇددا قوڭغۇرىقىنى قۇيغۇزغان.
</S>
<S ID=22393>
بۈگۈنكى كۈندە دۇنيا بويىچە ئەڭ چوڭ قوڭغۇراق بىلەن دۇنيا بويىچە ئەڭ چوڭ داڭقان مۇشۇ شىلەي ئىبادەتخانىسىدىن ئورۇن ئالدى.
</S>
</TEXT>
/BODY
/DOC