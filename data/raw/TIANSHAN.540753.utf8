<DOC>
<DOCID>TIANSHAN.540753</DOCID>
<HEADER>
<CLASS>شىنجاڭ</CLASS>
<DATE>2016-08-12 12:08:19</DATE>
</HEADER>
<BODY>
<HEADLINE>
<S ID=39106>
جۇڭگو–قازاقىستان قورغاس خەلقئارا چېگرا ھەمكارلىق مەركىزى: ئالدىنقى يەتتە ئايدا ساياھەتچىلەر بۇلتۇرنىڭ ئوخشاش مەزگىلىدىكىدىن %51 كۆپەيدى
</S>
</HEADLINE>
<TEXT>
<S ID=39107>
   مۇخبىر چېڭ چياڭۋېينىڭ قورغاس ئىقتىسادىي تەرەققىيات رايونى باشقۇرۇش كومىتېتىدىن ئىگىلىشىچە: بۇ يىلنىڭ ئالدىنقى يەتتە ئېيىدا، جۇڭگو – قازاقىستان قورغاس خەلقئارا چېگرا ھەمكارلىق مەركىزى جەمئىي 2 مىليون 800 مىڭ ئادەم (قېتىم) ساياھەتچىنى تەكشۈرۈپ ئۆتكۈزگەن بولۇپ، بۇلتۇرنىڭ ئوخشاش مەزگىلىدىكىدىن %51 ئاشقان، 2013 – يىلى باغچە رايونى قۇرۇلغان دەسلەپكى مەزگىلدىكىدىن 19 ھەسسە كۆپەيگەن.
</S>
<S ID=39108>
   ئوتتۇرا ھېساب بىلەن كۈندە كىنىشكا بېجىرىدىغان ساياھەتچىلەر 3000 ئادەم (قېتىم) دىن ئاشقان، 2 – ئاۋغۇستقىچە كىنىشكا بېجىرىدىغانلار 4129 غا يېتىپ، بىر كۈندە كىنىشكا بېجىرىش سانى جەھەتتە رېكورت يارىتىلغان.
</S>
<S ID=39109>
   ئىلى قازاق ئاپتونوم ئوبلاستلىق جامائەت خەۋپسىزلىكى ئىدارىسى قورغاس خەلقئارا چېگرا ھەمكارلىق مەركىزى كىنىشكا بېجىرىش باشقارمىسىنىڭ باشلىقى ليۇ شىڭمىڭ تونۇشتۇرۇپ مۇنداق دېدى: 2 – ئاۋغۇستقىچە كىنىشكا بېجىرىش باشقارمىسى بۇ يىل بېجىرگەن كىنىشكا(ۋاراق كىنىشكا ۋە دەپتەر كىنىشكىنى ئۆز ئىچىگە ئالىدۇ) 240 مىڭدىن ئاشتى، بۇ بۇلتۇر بىر يىلدا بېجىرگەن كىنىشكا سانىغا تەڭ.
</S>
<S ID=39110>
ھازىر كىنىشكا بېجىرىش مۇلازىمىتى زالىدىكى 34 كىنىشكا بېجىرىش كۆزنىكىنىڭ ھەممىسى پۈتۈن كۈن كەسپىي ئىشلارنى قوبۇل قىلىدۇ، تاق كۈندە 4000 دىن ئارتۇق كىنىشكا بېجىرىدۇ، خىزمەتچى خادىملار ئاساسەن تولۇق خىزمەت قىلىش ھالىتىدە تۇرىدۇ، مۆلچەرلىنىشىچە، ساياھەتچىلەرنىڭ بۇنداق تېز كۆپىيىش ئەھۋالى ئۆكتەبىردىكى ئالتۇن ھەپتىلىككىچە داۋاملىشىشى مۇمكىن.
</S>
</TEXT>
/BODY
/DOC