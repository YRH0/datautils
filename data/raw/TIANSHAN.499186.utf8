<DOC>
<DOCID>TIANSHAN.499186</DOCID>
<HEADER>
<CLASS>ئۈرۈمچى</CLASS>
<DATE>2016-02-19 15:01:55</DATE>
</HEADER>
<BODY>
<HEADLINE>
<S ID=13137>
شەھىرىمىزدە ئاممىۋى سورۇندا تاماكا چېكىشنى چەكلەش ئومۇميۈزلۈك ئىلگىرى سۈرۈلىدۇ
</S>
</HEADLINE>
<TEXT>
<S ID=13138>
    ئۈرۈمچى شەھەرلىك خەلق ھۆكۈمىتى ئىشخانىسى يېقىندا «يېڭى دەۋردە ۋەتەنپەرۋەرلىك تازىلىق ھەرىكىتى خىزمىتىنى يەنىمۇ كۈچەيتىش توغرىسىدىكى يولغا قويۇش پىكرى» نى ئېلان قىلىپ، ئاممىۋى سورۇنلاردا تاماكا چېكىشنى ئومۇميۈزلۈك چەكلەش نىشانىنى ئوتتۇرىغا قويدى.
</S>
<S ID=13139>
    ئۈرۈمچى شەھىرى گۈزەل يېزا قۇرۇلۇشى، يېزا ئىچىدىغان سۇ ۋە ھاجەتخانىلارنى ياخشىلاش قاتارلىق خىزمەتلەرگە بىرلەشتۈرۈپ، شەھەر - يېزا مۇھىت تازىلىقىنى تۈزەش ھەرىكىتى، تازىلىقى پاكىز شەھەر بەرپا قىلىش، ساغلاملىق تەربىيەسى ۋە ساغلاملىقنى ئىلگىرى سۈرۈش پائالىيىتى قاتارلىقلارنى پۇختا ئىلگىرى سۈرۈپ، شەھەر - يېزا مۇھىت تازىلىقى - قىياپىتىنى ئۈزلۈكسىز ياخشىلاپ، «پاكىز، رەتلىك، تەرتىپلىك» ئىجتىمائىي مۇھىت بەرپا قىلىدۇ.
</S>
<S ID=13140>
    «پىكىر» دە ھەر دەرىجىلىك رەھبىرىي كادىرلاردىن تەشەببۇسكارلىق بىلەن باشلامچىلىق رولىنى جارى قىلدۇرۇپ، ئاممىۋى سورۇنلاردا تاماكا چېكىشنى چەكلەش بەلگىلىمىسىگە ئەمەل قىلىش؛ تاماكا چېكىدىغانلارنىڭ يېڭىدىن كۆپىيىشىنى تىرىشىپ ئازايتىش؛ ئاممىۋى سورۇنلاردا تاماكا چېكىشنى چەكلەشنى ئومۇميۈزلۈك ئىلگىرى سۈرۈپ، ئىس - تۈتەكسىز داۋالاش، سەھىيە ئاپپاراتى، مەكتەپ ۋە ئىس - تۈتەكسىز ئىدارە - ئورۇن بەرپا قىلىش پائالىيىتىنى قانات يايدۇرۇش تەلەپ قىلىندى.
</S>
<S ID=13141>
    2016- يىلىدىن 2020- يىلىغىچە تىرىشىپ ۋەتەنپەرۋەرلىك تازىلىق شەھىرى بەرپا قىلىش؛ ئۈرۈمچى شەھىرىدە مەملىكەت بويىچە پاكىز يېزا - بازار بولماسلىقتەك ھالەتنى ئۆزگەرتىش، يەتتە رايوننىڭ ئاپتونوم رايون بويىچە پاكىز رايون ھالىتىنى داۋاملىق ساقلاش، ئاپتونوم رايونىمىزدا ئىككىدىن ئۈچكىچە پاكىز يېزا - بازارنى بارلىققا كەلتۈرۈش، %50 مەھەللە (يېزا) دە شەھەر دەرىجىلىك پاكىز مەھەللە (كەنت) قاتارلىقلارنى بەرپا قىلىشتىن ئىبارەت كونكرېت نىشانى بەلگىلەندى.
</S>
<S ID=13142>
شۇنىڭ بىلەن بىللە، يېزىلاردا ئىچىدىغان بىخەتەر سۇنىڭ ئومۇملىشىش نىسبىتىنى %100 كە يەتكۈزىدۇ، يېزىلاردا پاكىز ھاجەتخانىلارنىڭ ئومۇملىشىش نىسبىتىنى %90 تىن ئاشۇرۇشقا تىرىشىدۇ، شەھەر تۇرمۇش ئەخلەتلىرىنى زىيانسىزلاشتۇرۇپ بىرتەرەپ قىلىش ۋە يۇندى بىرتەرەپ قىلىشنى %100 كە يەتكۈزىدۇ، ئاھالىلەرنىڭ ساغلاملىق سەۋىيەسىنى %16 كە يەتكۈزىدۇ.
</S>
<S ID=13143>
كېسەل يۇقتۇرىدىغان جانلىقلارنى تىزگىنلەش خىزمەتنىڭ مۇھىم نۇقتىسى قىلىنىدۇ.
</S>
</TEXT>
/BODY
/DOC