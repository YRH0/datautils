<DOC>
<DOCID>TIANSHAN.486323</DOCID>
<HEADER>
<CLASS>شىنجاڭ</CLASS>
<DATE>2016-01-08 17:45:17</DATE>
</HEADER>
<BODY>
<HEADLINE>
<S ID=2141>
ئاپتونوم رايونلۇق 12- نۆۋەتلىك خەلق قۇرۇلتىيى 4-يىغىنى پات ئارىدا ئېچىلىدۇ
</S>
</HEADLINE>
<TEXT>
<S ID=2142>
    ئاپتونوم رايونلۇق خەلق قۇرۇلتىيى دائىمىي كومىتېتى قانۇنچىلىق خىزمىتى كومىتېتىنىڭ مۇئاۋىن مۇدىرى لى جيەنشىن مۇخبىرىمىزنىڭ زىيارىتىنى قوبۇل قىلغاندا مۇنداق دېدى: بۇلتۇر، ئاپتونوم رايونلۇق خەلق قۇرۇلتىيى دائىمىي كومىتېتى بىر قاتار يەرلىك نىزام - بەلگىلىمىلەرگە قاراپ چىقىش ئارقىلىق، ئاممىنىڭ قەلب ساداسىنى ئەكس ئەتتۈردى.
</S>
<S ID=2143>
    لى جيەنشىن مۇنداق دېدى: بۇلتۇر، ئاپتونوم رايونلۇق خەلق قۇرۇلتىيى دائىمىي كومىتېتى قانۇن مۇتەخەسسىسلىرىنى تەشكىللەپ، «ئاپتونوم رايوننىڭ مىللەتلەر ئىتتىپاقلىقى - تەرەققىياتى خىزمىتى نىزامى»، «ئۈرۈمچى شەھىرىنىڭ خوجىلىق باشقۇرۇش نىزامى»، «يېقىلغۇ گاز باشقۇرۇش نىزامى» قاتارلىقلارنى كۆپ قېتىم تەكشۈرۈپ تەتقىق قىلىپ، قاراپ چىقىپ، ئىلمىي، ئېھتىياتچان، قېلىپلاشقان بولۇشنى ئىشقا ئاشۇردى.
</S>
<S ID=2144>
ئاپتونوم رايونلۇق خەلق قۇرۇلتىيى دائىمىي كومىتېتى بۇلتۇر يەرلىك بەش پارچە نىزام - بەلگىلىمىنى قاراپ چىقىپ ماقۇللىدى، ئۈرۈمچى شەھەرلىك خەلق قۇرۇلتىيى دائىمىي كومىتېتى تەستىقلاشقا يوللىغان يەرلىك نىزام - بەلگىلىمە ۋە ئاپتونوم ئوبلاستلىق، ئاپتونوم ناھىيەلىك خەلق قۇرۇلتايلىرى تەستىقلاشقا سۇنغان ئايرىم نىزاملاردىن 11 پارچىسىگە قاراپ چىقىپ، شىنجاڭنى قانۇن ئارقىلىق ئىدارە قىلىشنى ئىلگىرى سۈرۈشنى قانۇن ئارقىلىق ئىدارە قىلىش كاپالىتىگە ئىگە قىلدى.
</S>
<S ID=2145>
    لى جيەنشىن مۇخبىرغا مۇنداق دېدى: قاراپ چىقىپ ماقۇللانغان يەرلىك نىزام - بەلگىلىمىلەر ۋە تەستىقلانغان ئايرىم نىزاملار ئىچىدە، ئاممىنىڭ قەلب ساداسىنى ئەكس ئەتتۈرىدىغانلىرى مۇتلەپ كۆپ نىسبەتنى ئىگىلەيدۇ.
</S>
<S ID=2146>
ئالايلۇق: يېقىلغۇ گاز باشقۇرۇش نىزامى، خوجىلىق باشقۇرۇش نىزامى، شەھەر - بازارلارنى ئىسسىقلىق بىلەن تەمىنلەش نىزامى قاتارلىقلار.
</S>
<S ID=2147>
بۇ نىزاملاردا ئاممىنىڭ جانىجان مەنپەئىتىنى قوغداش تېخىمۇ گەۋدىلەندۈرۈلدى، بۇ نىزاملارنىڭ مەشغۇلاتچانلىقى كۈچلۈك، ئەمەلىيەتكە بەكمۇ ماس كېلىدۇ.
</S>
</TEXT>
/BODY
/DOC