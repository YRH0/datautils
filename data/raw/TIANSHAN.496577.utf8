<DOC>
<DOCID>TIANSHAN.496577</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-08 16:27:24</DATE>
</HEADER>
<BODY>
<HEADLINE>
<S ID=9820>
بورتالا شەھىرى دۆلەت دەرىجىلىك باغباراڭلاشتۇرۇش شەھەر شەرىپىگە ئېرىشتى
</S>
</HEADLINE>
<TEXT>
<S ID=9821>
    ئىختىيارىي مۇخبىرلىرىمىز ئۇچقۇن نۇراخۇن، مېھراي قادىر خەۋىرى:  يېقىندا دۆلەت تۇرالغۇ ۋە شەھەر-يېزا قۇرۇلۇشى مىنىستىرلىقى ئېلان قىلغان «دۆلەتنىڭ ئېكولوگىيە جەھەتتىن باغباراڭلاشتۇرۇلغان شەھەرلەر تىزىملىكى» دە بورتالا شەھىرى مەملىكەت بويىچە 46 شەھەرنىڭ بىرى بولۇپ قالدى، بۇ بورتالا شەھىرىنىڭ شەھەر تەرەققىيات تارىخىدىكى يەنە بىر ناماياندە بولۇپ، يېڭى بىر يىلدىكى كىشىنى ھاياجانغا سالىدىغان چوڭ ئىش بولۇپ ھېساپلىنىدۇ.
</S>
<S ID=9822>
يېقىنقى يىللاردىن بۇيان، بورتالا شەھىرى دۆلەت دەرىجىلىك باغۋارانلاشقان شەھەر قۇرۇش كۈرەش نىشانىنى ئوتتۇرىغا قويۇپ، دەريا-كۆللەرنى تۈزەش، يوللارنى راۋانلاشتۇرۇش، مەنزىرلىك رايونلارنى بەرپا قىلىش، كۆكەرتىش قۇرۇلۇشىنى چىڭ تۇتۇشتىن ئىبارەت بىر قاتار قۇرۇلۇشلارنى يولغا قويۇپ، ئىقتىسادىي ئۈنۈم بىلەن ئېكولوگىيىلىك ئۈنۈمگە تەڭ ئەھمىيەت بېرىپ، شەھەر رايونىنى كۆكەرتىش بىلەن بىرگە، شەھەر-يېزىلارنى كۆكەرتىشنى بىر تۇتاش پىلانلاپ، شەھەر موھىتىنى كۆرۈنەرلىك ياخشىلاپ، خەلقنىڭ تۇرمۇش سۈپىتىنى ئۆستۈرۈپ، شەھەر ئېكولوگىيە قۇرۇلۇشىنى كۆرۈنەرلىك ئىلگىرى سۈردى.
</S>
<S ID=9823>
دۆلەتنىڭ باغباراڭلاشتۇرۇلغان شەھەرلەرنى باھالاش چارىسىدىكى بەلگىلىمىلەرگە ئاساسەن، بۇ شەرەپكە ئېرىشكەن شەھەرلەر ئۆز-ئۆزىنى تەكشۈرۈش، ئۆلكە ئومۇميۈزلۈك تەكشۈرۈش، مىنىستىرلىق ئارىلاپ تەكشۈرۈش ئۇسۇلىنى قوللىنىپ، ئىككى يىلدا بىر قېتىم تەكشۈرۈپ ئۆتكۈزۈۋېلىنىدۇ.
</S>
</TEXT>
/BODY
/DOC