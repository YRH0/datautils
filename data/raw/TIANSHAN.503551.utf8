<DOC>
<DOCID>TIANSHAN.503551</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-01 13:32:06</DATE>
</HEADER>
<BODY>
<HEADLINE>
<S ID=16878>
خېجىڭ ناھىيەلىك يېزا ئىگىلىك ئىدارىسى ئەتىيازلىق تېرىلغۇ خىزمىتىنى نامراتلارنى يۆلەشتىن باشلىدى
</S>
</HEADLINE>
<TEXT>
<S ID=16879>
     ئىختىيارىي مۇخبىرىمىز مېھرىگۈل يۈسۈپ خەۋىرى: 23-فېۋرال،  خېجىڭ ناھىيەسىنىڭ قارمۇدۇن بازىرى قارمۇدۇن كەنتىدە ئەتىيازلىق بۇغداي تېرىقچىلىقىنى باشلاش نەق مەيدان يىغىنى ئېچىلغان بولۇپ، بۇ نەق مەيدان يىغىننىڭ ئېچىلىشى خېجىڭ ناھىيەسىدىكى110 مىڭ مو يەرگە بۇغداي تېرىقچىلىقىنى باشلانغانلىقىدىن دېرەك بېرىدۇ.
</S>
<S ID=16880>
    مۇخبىرىنىڭ نەق مەيداندىن ئىگىلىشىچە، نەق مەيداندا يېزا ئىگىلىك ئىدارىسىدىكى تېخنىك خادىملار خېجىڭ ناھىيەسىنىڭ قارمۇدۇن بازىرى قارمۇدۇن كەنتىدىكى دېھقان ئابدۇۋېلى مەمەتنىڭ ئېتىزلىقىدا بۇغداي تېرىش جەھەتتە تېخنىكىلىق يېتەكچىلىك ئېلىپ بېرىۋاتقان بولۇپ، ئابدۇۋېلى مەمەت بۇ يىل 120مو يەرگە بۇغداي تېرىشنى پىلانلىغان.
</S>
<S ID=16881>
ئۇ مۇخبىرغا مۇشۇ ئىككى كۈن ئىچىدە 120مو يەرگە بۇغداي تېرىپ بولىدىغانلىقىنى شۇنداقلا يېزائىگىلىك ئىدارىسى بۇ يىل ئۇنىڭغا ھەقسىز يېڭى باھار 26-نومۇرلۇق يېڭى سورت ئۇرۇقىدىن بىر توننا، ئىككى توننا ئېرەن بىلەن ھەقسىز تەمىنلىگەنلىكىنى ئېيتتى.
</S>
<S ID=16882>
    خېجىڭ ناھىيەسى قامۇدۇن بازىرىنىڭ بازار باشلىقى ئەنۋەر ھېيت مۇنداق دېدى: «بۇ يىل ناھىيەمىز بازىرىمىزغا 25 مىڭ مو يەرگە بۇغداي تېرىش ۋەزىپىسىنى بەردى.
</S>
<S ID=16883>
بۇ ئۆتكەن يىلدىككىگە قارىغاندا 5000مو ئارتۇق. بازىرىمىزدىكى دېھقانلارنىڭ بۇغداي تېرىش قىزغىنلىقى ئىنتايىن يۇقىرى، بىز ھازىرغىچە دېھقانچىلىق ماشىنىلىرى ۋە خېمىيەۋى ئوغۇت قاتارلىق ماددىي ئەشيالارنى يېتەرلىك تەييارلاپ بولدۇق».
</S>
<S ID=16884>
    خېجىڭ ناھىيەلىك يېزا ئىگىلىك ئىدارىسىنىڭ باشلىقى لۇ ئەيلىڭ مۇنداق دېدى: «بۇ يىل ناھىيەمىز ئەتىيازلىق تېرىلغۇ خىزمىتىنى بۇلتۇرقىغا قارىغاندا بالدۇر باشلىدۇق.
</S>
<S ID=16885>
بۇنىڭدىكى سەۋەب بۇلتۇر قىش ۋە كۈزدە دېھقانلارنىڭ يەرلەرنى ئوسا قىلىشى ياخشى بولغان.
</S>
<S ID=16886>
ئۇنىڭدىن باشقا يەنە يېزا ئىگىلىك ئىدارىمىز بۇ يىلقى خىزمەتلەرنى نامراتلارنى يۆلەش خىزمىتىدىن باشلاپ تۇرمۇش قىيىنچىلىقى بار دېھقانلارنى ئۇرۇق ۋە خىمىيەۋى ئوغۇتلار بىلەن ھەقسىز تەمىنلەش ئۇلارغا تېخنىكىلىق ياردەم بېرىش ئارقىلىق ئۇلارنىڭ نامراتلىقتىن قۇتۇلۇشىغا ئۆز خىزمەت دائىرىمىز بويىچە يېتەكچىلىك قىلىۋاتىمىز».
</S>
</TEXT>
/BODY
/DOC