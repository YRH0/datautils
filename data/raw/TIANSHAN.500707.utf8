<DOC>
<DOCID>TIANSHAN.500707</DOCID>
<HEADER>
<CLASS>شىنجاڭ</CLASS>
<DATE>2016-02-23 12:45:05</DATE>
</HEADER>
<BODY>
<HEADLINE>
<S ID=14352>
«سىز بولغانلىقىڭىز ئۈچۈنلا ھەممە ئائىلىلەر جەم بولىدۇ» تېمىسىدىكى پانۇس بايرىمىلىق يىغىلىشى ئۆتكۈزۈلدى
</S>
</HEADLINE>
<TEXT>
<S ID=14353>
   شىنجاڭ ئۇيغۇر ئاپتونوم رايونلۇق جامائەت خەۋپسىزلىكى نازارىتى قاتناش ساقچى باش ئەترىتى، جۇڭگو خەلق مال-مۈلۈك سۇغۇرتا شىركىتىنىڭ شىنجاڭ شۆبە شىركىتى، جياڭنەن ۋاڭزى ئاشخانىسى قاتارلىقلار بىرلىكتە ئۇيۇشتۇرغان «سىز بولغانلىقىڭىز ئۈچۈنلا ھەممە ئائىلىلەر جەم بولىدۇ» تېمىسىدىكى پانۇس بايرىمىلىق پائالىيەت 21-فېۋرال چۈشتىن بۇرۇن ئۈرۈمچى شەھىرىدە ئۆتكۈزۈلدى.
</S>
<S ID=14354>
    شىنجاڭ ئۇيغۇر ئاپتونوم رايونلۇق جامائەت خەۋپسىزلىكى نازارىتى قاتناش ساقچى باش ئەترىتى يۇقىرى سۈرئەتلىك تاشيول تارماق ئەترىتى، ئۈرۈمچى شەھىرى، تۇرپان شەھىرى، سانجى شەھىرىدىن كەلگەن ئالدىنقى سەپتىكى 200دىن كۆپرەك قاتناش ساقچىسى ۋە ئۇلارنىڭ ئائىلە تاۋابىئاتلىرى، شۇنداقلا پېنسىيەگە ۋە دەم ئېلىشقا چىققان كادىرلار ۋەكىللىرى جياڭنەن ۋاڭزى ئاشخانىسىغا يىغىلىپ، بىرلىكتە ناخشا ئېيتىپ ئۇسسۇل ئويناپ، تۈرلۈك كۆڭۈل ئېچىش تۈرلىرىنى ئۇيۇشتۇرۇپ، پانۇس بايرىمىنى بىرلىكتە كۈتۈۋالدى.
</S>
<S ID=14355>
    چاغان مەزگىلىدە، يوللارنىڭ راۋان بولۇشىغا كاپالەتلىك قىلىش ئۈچۈن ھەممە ئائىلىلەر جەم بولغان مەزگىلدە، ئالدىنقى سەپتىكى قاتناش ساقچىلىرى قاتتىق سوغۇققا قارىماي، ئىش ئورنىدىن ئايرىلماي ۋەزىپە ئىجرا قىلدى.
</S>
<S ID=14356>
قاتناش ساقچىسىنىڭ ئايالى شياڭ يۈەنشەن ۋە باشقا قاتناش ساقچىلىرىنىڭ ئائىلە ئەزالىرى ئۆزلىرىنىڭ ھەمراھلىرىنىڭ خىزمىتىنى چۈشەندى ۋە ئۇلارنى ئىزچىل قوللاپ كەلدى.
</S>
<S ID=14357>
ئۇلار مۇنداق دېدى: قاتناش ساقچىسى بولۇش بەك جاپالىق، 365 كۈن ئۇلار سىرتتا ئىشلەيدۇ، ئائىلە ئەزالىرى جەم بولغان كۈنلەردىمۇ ئۇلار ئىشلەيدۇ.
</S>
<S ID=14358>
شۇنىڭ ئۈچۈن، بىزنىڭ جەم بولمىقىمىز بەك تەس، بۈگۈن بىز بەك خوش بولدۇق.
</S>
</TEXT>
/BODY
/DOC