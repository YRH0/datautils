<DOC>
<DOCID>TIANSHAN.565665</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-11-17 15:42:43</DATE>
</HEADER>
<BODY>
<HEADLINE>
<S ID=60175>
قاراشەھەر ناھىيەسىدە نامراتلارنى يۆلەشنىڭ ئۈنۈمى كۆرۈلدى
</S>
</HEADLINE>
<TEXT>
<S ID=60176>
 مۇخپۇلجان تۇرسۇن خەۋەر قىلىدۇ: قاراشەھەر ناھىيەسى بۇ يىل نامراتلارنى يۆلەش تەدبىرىنى ئەتراپلىق تۈزۈپ، يۆلەش تۈرلىرىنى پائال قولغا كەلتۈرۈپ، نامراتلارنى دەل جايىدا يۆلەش خىزمىتىدە كۆرۈنەرلىك نەتىجىلەرنى قولغا كەلتۈردى.
</S>
<S ID=60177>
 بېيداچۈ يېزىسىنىڭ بېيچۈ كەنتى ئاپتونوم رايون دەرىجىلىك نامرات كەنت بولۇپ، ناھىيە بۇ يىل بېيچۈ كەنتىدىكى ئاھالىلەرنى نامراتلىقتىن قۇتۇلدۇرۇش قۇرۇلۇشىنى كۈچەپ يولغا قويۇپ، ئادەم كۈچى، ماددىي كۈچ ۋە مالىيە كۈچىنى كەنتنىڭ ئېتىز – ئېرىق سۇچىلىق قۇرۇلۇشى، كەنت قىياپىتىنى مەركەزلىك تۈزەش، ئاساسىي قاتلام بازا قۇرۇلۇشى، ئىچىدىغان سۇ بىخەتەرلىكى، خەلق تۇرمۇشى، گۈزەل كەنت قۇرۇلۇشى قاتارلىق 24 تۈرگە قارىتىپ، 40 مىليون يۈەندىن ئارتۇق مەبلەغ سېلىپ، 358 نامرات ئائىلە، 1234 نامرات كىشىنى مەنپەئەتلەندۈردى.
</S>
<S ID=60178>
بۇ ناھىيە بېيچۈ كەنتىدە 5000 مو يەرنى سالالاشتۇردى، ھويلا – ئاران ئىگىلىكىنى نۇقتىلىق راۋاجلاندۇردى، ئۈچ كىلومېتىر تاش ئۆستەڭ ياسىدى، 13.26 كىلومېتىر قاراماي يول، 12 كىلومېتىر پىيادىلەر يولى ياسىدى، 35 كىلومېتىر كۆكەرتىش بەلبېغى بەرپا قىلدى، 280 ئائىلىنىڭ ئۆيىنى رېمونت قىلىپ، ھويلا تاملىرىنى قوپۇرۇپ بەردى.
</S>
<S ID=60179>
 بېيداچۈ يېزىلىق پارتكومنىڭ شۇجىسى ۋاڭ جيەنلۇڭ مۇنداق دېدى: بۇ يىل نامراتلارنى دەل جايىدا يۆلەش ئۈچۈن، بېيچۈ كەنتىدە 76 سىيىر، 238 ساغلىق، ھەر بىر نامرات ئائىلىگە 50تىن توخۇ تارقىتىپ بەردۇق، ئۇنىڭدىن باشقا يەنە 43 يۈرۈش نامراتلارنى يۆلەش ئۆيى، 50 يۈرۈش ئەمىن ئۆي سالدۇق.
</S>
<S ID=60180>
18.36 كىلومېتىر يول ياسىدۇق.
</S>
<S ID=60181>
بېيچۈ كەنتىدىكى ئاھالىلەرگە 20 مىڭ تۈپتىن ئارتۇق ئۈزۈم، ئۆرۈك، ياڭاق، شاپتۇل، ئۈجمە كۆچىتى تارقاتتۇق.
</S>
<S ID=60182>
بۇ يىل ‹‹نۇرلان›› كەشتىچىلىك ھەمكارلىق كوپىراتىپى، يېزا ئىگىلىك ماشىنىلىرى ھەمكارلىق كوپىراتىپى، يېڭى پېتى ساقلاش ئىسكىلاتى ھەمكارلىق كوپىراتىپى، ئەسلىھەلىك يېزا ئىگىلىكى ھەمكارلىق كوپىراتىپى قۇرۇپ، بېيچۈ كەنتىدىكى ھەر بىر نامرات ئائىلىدىن بىر كىشىنى بۇ كوپىراتىپلارغا ئىشقا ئورۇنلاشتۇردۇق.
</S>
<S ID=60183>
 نامراتلارنى يۆلەش سىياسىتىنىڭ تۈرتكىسىدە، بېيچۈ كەنتىدىكى دېھقانلارنىڭ ئۆز كۈچىگە تايىنىپ بېيىش ئىشەنچى تېخىمۇ كۈچەيدى.
</S>
<S ID=60184>
بېيچۈ كەنتىدىكى بارات تۇردى مۇنداق دېدى: ھۆكۈمەت نامراتلىقتىن قۇتۇلدۇرۇش ئۈچۈن بىزگە مېۋىلىك كۆچەت تارقىتىپ بەردى، يېڭى ئۆي سېلىشىمىز ئۈچۈن خىش، سېمونت بەردى.
</S>
<S ID=60185>
مەن ھۆكۈمەتنىڭ ئەۋزەل سىياسىتىدىن پايدىلىنىپ بىر ئارامگاھ قۇرۇشنى پىلانلاۋاتىمەن، ئۇزاققا قالماي نامراتلىقتىن قۇتۇلىدىغانلىقىمغا ئىشەنچىم كامىل.
</S>
</TEXT>
/BODY
/DOC