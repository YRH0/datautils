<DOC>
<DOCID>TIANSHAN.507751</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-03-09 21:51:43</DATE>
</HEADER>
<BODY>
<HEADLINE>
<S ID=18877>
خادادۆڭ كەنتىدە ئىنقىلابىي بازا كۈندىن كۈنگە ئاۋاتلاشماقتا
</S>
</HEADLINE>
<TEXT>
<S ID=18878>
    مۇخبىرىمىز سادىق ئىمىر
</S>
<S ID=18879>
    فېۋرالنىڭ ئاخىرقى كۈنى لوپنۇر ناھىيەسىنىڭ گۈلباغ يېزىسى خادادۆڭ كەنتى ئاھالىلەر كومىتېتىنىڭ ھويلىسىدا نەغمە – ناۋا قىزىپ كەتكەنىدى.
</S>
<S ID=18880>
    بۈگۈن بۇ يەردە بىرەر پائالىيەت ئۆتكۈزۈلۈۋاتقان ئوخشىمامدۇ؟ سورىدىم بىزنى باشلاپ بارغان يېزا كادىرىدىن نېمە ئىش ئىكەنلىكىنى بىلىشكە ئالدىراپ.
</S>
<S ID=18881>
    ياق، بۈگۈن كەنتتىكىلەر ‹‹8 – مارت›› بايرىمىلىق پائالىيەتكە تەييارلىق قىلىۋاتقان بولسا كېرەك!
</S>
<S ID=18882>
    ئالدىمىزدىكى ‹‹8 – مارت›› بايرىمى ۋە نورۇز بايرىمىغا تەييارلىق قىلىۋاتىمىز، دېدى يېشى چوڭراق بىر مويسىپىت، ھازىر نەچچە يىلنىڭ ئالدىدىكىدەك ئۆيگە سولۇنۇپ ئولتۇرمايدىغان بولدۇق، بىكار بولساقلا بۇ يەرگە يىغىلىپ مەشرەپ ئوينايمىز، ناخشىمىز ياڭراق، مەشرىپىمىز قىزىپ كېتىدۇ.
</S>
<S ID=18883>
مېنىڭ بۇ ئادەمگە قىزىقىۋاتقىنىمنى سەزگەن يېزا كادىرى بۇ مويسىپىتنىڭ كەنت ئاھالىسى، كەنت ئەلنەغمىچىلەر ئەترىتىنىڭ باشچىسى، 67 ياشلىق مەخمۇت سۇلايمان ئىكەنلىكىنى تونۇشتۇردى.
</S>
<S ID=18884>
    197 ئائىلە بار خادادۆڭ كەنتى ئىككى يىلنىڭ ئالدىدا ئاپتونوم رايونىمىز بويىچە مەركەزلەشتۈرۈپ تۈزەشتىكى نۇقتىلىق كەنت، كەنت پارتىيە ياچېيكىسى بايىنغولىن ئوبلاستى بويىچە چېچىلاڭغۇ پارتىيە تەشكىلاتى بولۇپ، ئىككى يىلچە تۈزەش، تەرتىپكە سېلىش ئارقىلىق بۈگۈنكى كۈندە كەنت ئاھالىلىرىنىڭ روھىي قىياپىتى ۋە مەدەنىيەت تۇرمۇشىدا چوڭ ئۆزگىرىش بولۇپ، كىرىم يولى كۆپەيگەن، ئارقىدا قالغان كەنت ئالدىغا ئۆتۈپ كېتىشكە ئاتلانغان.
</S>
<S ID=18885>
    بۇلتۇردىن بۇيان، ھەر دۈشەنبە كۈنى دۆلەت بايرىقى چىقىرىش پائالىيىتى ۋە ۋەتەنپەرۋەرلىك تەربىيەسى ئېلىپ بېرىلىۋاتدۇ، سەيشەنبە كۈنى ئىتتىپاق ئەزالىرى، ياشلارنىڭ پائالىيىتى ئۆتكۈزۈلىدۇ، چارشەنبە كۈنى مەشرەپ ئوينايمىز، پەيشەنبە، جۈمە كۈنلىرىمۇ تۈرلۈك پائالىيەتلەر ئۆتكۈزۈلۈۋاتىدۇ، ھېيت – بايرام كۈنلىرى كەنتىمىز تېخىمۇ قىزىپ كېتىدۇ، دېدى مەخمۇت سۇلايمان ھاياجاندا.
</S>
<S ID=18886>
    مەخمۇت سۇلايماننىڭ قارىشىچە، كەنتتىكى بۇ ئۆزگىرىشلەر لوپنۇر ناھىيەلىك پارتكوم ئىشخانىسى، ناھىيەلىك خەلق تەپتىش مەھكىمىسىدىن بۇ كەنتكە چۈشكەن بىرلەشمە خىزمەت گۇرۇپپىسىنىڭ ھەر جەھەتتىن يېتەكلىشى، ئەتراپلىق مۇلازىمەت قىلىشىدىن بولغان ئىكەن، بولۇپمۇ بۇلتۇر خىزمەت گۇرپپىسىدىكىلەرنىڭ مەدەنىي تۇرمۇشنى تەشەببۇس قىلىش، ھەر مىللەت ئاممىنىڭ قەلبىنى مۇجەسسەملەش جەھەتتە ئىزدىنىپ، تىنچ، ئىناق، ئىتتىپاق، مۇقىم، مەدەنىي، تەرەققىي قىلغان يېڭى كەنت بەرپا قىلىش جەھەتتە ئىشلىگەن ئۈنۈملۈك خىزمەتلىرىنىڭ نەتىجىسىدىن ئىكەن.
</S>
<S ID=18887>
    لوپنۇر ناھىيەلىك خەلق تەپتىش مەھكىمىسىنىڭ مۇئاۋىن باشلىقى غەيرەت مۇھەممەت بۇلتۇر 3 – ئايدا خىزمەت گۇرۇپپىسىدىكىلەرنى باشلاپ بۇ كەنتكە چۈشكەندىن كېيىن، كەنت پارتىيە ياچېيكىسى، كەنت ئاھالىلەر كومىتېتىدىكىلەر بىلەن بىرلىكتە كۈچ چىقىرىپ، كەنت دەرىجىلىك بازا قۇرۇلۇشىنى كۈچەيتكەن؛ ئالاقىدار تارماقلارنى ماسلاشتۇرۇش ئارقىلىق 3 مىليون يۈەندىن ئارتۇق مەبلەغ سېلىپ، 800 كىۋادرات مېتىرلىق كەنت مۇلازىمەت، پائالىيەت مەركىزى قۇرغان، مىللەتلەر ئىتتىپاقلىقى، دىنلار ئىناقلىقى، ‹‹ئەسەبىيلىكنى تۈگىتىش›› مەزمۇنىدىكى رەسىملەرنى سىزدۇرۇپ كۆرگەزمە قىلغان، ۋاسكېتبول مەيدانى ياساتقۇزغان، ئەلنەغمىچىلەر ئەترىتى تەشكىللەپ، چالغۇ ئەسۋاب ۋە چېنىقىش ئەسۋابلىرىنى سەپلىگەن.
</S>
<S ID=18888>
    كەنت دەرىجىلىك بازا تەرەققىياتقا تۈرتكە بولىدىغان، ئاممىغا مۇلازىمەت قىلىدىغان، ئەل قەلبىنى مايىل قىلىدىغان، ئىناقلىقنى ئىلگىرى سۈرىدىغان ئاساسىي بازا، خىزمەت گۇرۇپپىمىز پائالىيەت ئارقىلىق ئاممىنى جەلىپ قىلىپ، ئەل قەلبىنى مايىل قىلىپ، ئىنقلابىي بازىنى ئاۋاتلاشتۇرۇشقا كۈچەيمىز، دېدى غەيرەت مۇھەممەت.
</S>
<S ID=18889>
    خىزمەت گۇرۇپپىسىدىكىلەر يىراقتىن ئوقۇتۇش سۇپىسى، مەدەنىيەت پائالىيىتى ئۆيى، ھەقسىز wifi، كۆچمە ياڭراتقۇ قاتارلىق مەدەنىيەت – تەنتەربىيە ئۈسكۈنىلىرى ۋە پائالىيەت ۋاسىتىلىرى ئارقىلىق مەشرەپ سەھنىسىنى قىزىتىپ، ئىنقىلابىي كىنولارنى قويدۇرۇپ، ئىلغار مەدەنىيەتنى پۇقرالارنىڭ تۇرمۇشىغا يېتەكچىلىك قىلدۇرۇپ، كەنت دەرىجىلىك بازىنىڭ جەلىپ قىلىش كۈچى ۋە مايىل قىلىش كۈچىنى ئاشۇرغان.
</S>
<S ID=18890>
    خىزمەت گۇرۇپپىسىدىكىلەر ئائىلىلەرگە كىرىپ زىيارەت قىلىش ئارقىلىق، كەنت پارتيە ياچېيكىسىنىڭ يادرولۇق رولىنى جارى قىلدۇرۇشىنىڭ يېتەرلىك بولمىغانلىقى، ئاممىۋى تەشكىلاتلارنىڭ مۇكەممەل ئەمەسلىكى، يېزا ئىگىلىكىگە ئېتىبار بېرىش سىياسىتى تەشۋىقاتىنىڭ جايىغا بارمىغانلىقىدەك مەسىلىلەرنى بايقاپ، ئەمەلىيەتكە بىرلەشتۈرگەن ھالدا 31 تۈرلۈك تۈزەش، ئۆزگەرتىش تەدبىرىنى تۈزگەن، مەسئۇلىيەتنى ئايدىڭلاشتۇرۇپ، تۈزەش، ئۆزگەرتىش ۋاقىت چېكىنى بەلگىلەپ، ئاساسىي قاتلام پارتىيە تەشكىلاتىنىڭ نوپۇزىنى تىكلىگەن.
</S>
<S ID=18891>
    ‹‹بىر پارتىيە ئەزاسى بىر بايراق، چوقۇم پارتىيە ئەزالىرىنىڭ ئاۋانگارتلىق، نەمۇنىلىك رولىنى جارى قىلدۇرۇپ، پارتىيە ئەزالىرى ئارقىلىق ئاممىنى يېتەكلەپ، پارتىيەنىڭ غەمخورلۇقىنى ئەستە چىڭ ساقلاپ، ئىنتىزامغا رىئايە قىلىپ، قانۇنغا بويسۇنۇش كېرەك››.
</S>
<S ID=18892>
غەيرەت مۇھەممەتنىڭ شۇنداق تەكلىپ بېرىشى بىلەن كەنتتە پارتىيە ئەزالىرىنى رىغبەتلەندۈرۈش، چەكلەش، مۇكاپاتلاش، جازالاش مېخانىزمى ئورنىتىلىپ، ئورگان پارتىيە ئەزالىرى بىلەن يېزا پارتىيە ئەزالىرىنىڭ دوستلىشىش پائالىيىتى قانات يايدۇرۇلدى، كەنتتىكى پارتىيە ئەزالىرىنىڭ نەمۇنىلىك ئوبرازى كەنت ئاھالىلىرىنىڭ قەلبىدە تەدرىجىي شەكىللەندۈرۈلدى. بۇلتۇر خادادۆڭ كەنتىدە 34 ياش ئىتتىپاق تەشكىلىگە كىرىش ئىلتىماسى سۇندى.
</S>
<S ID=18893>
    بىر قاتار تۈزەش، ئۆزگەرتىش تەدبىرى ئارقىلىق كەنت پارتىيە ياچېيكىسى كۈچەيدى، پارتىيە ئەزالىرى قوشۇنىنىڭ بايرىقى قايتا تىكلەندى، پارتىيەنىڭ تەشكىلىي پائالىيىتى نورمال قانات يايدۇرۇلۇپ، پارتىيە ئەزالىرىنىڭ تەشكىلچانلىقى كۈچەيدى، رولى جارى بولدى، رەھبەرلىك كوللېكتىپىنىڭ جەڭگىۋارلىق كۈچى، چاقىرىش كۈچى روشەن ئاشتى. ھازىر، كەنت پارتىيە تەشكىلىنىڭ رەھبەرلىك يادروسىلىق، ئاممىغا مۇلازىمەت قىلغۇچىلىق، ئىقتىدار ئۆستۈرگۈچىلىك، مىللەتلەر ئىتتىپاقلىقىنى كۈچەيتكۈچىلىك، كىرىمنى ئاشۇرۇپ، بېيىتقۇچىلىق ئىقتىدارى تېخىمۇ ئاشۇرۇلدى.
</S>
<S ID=18894>
    بۇلتۇرنىڭ ئاخىرى خادادۆڭ كەنتىدىكى 129 ئاھالە بىرلەشمە خەت يېزىپ، خىزمەت گۇرۇپپىسىنىڭ كەنتتە داۋاملىق تۇرۇشىنى ئىلتىماس قىلدى.
</S>
<S ID=18895>
خىزمەت گۇرۇپپىسىنىڭ باشلىقى غەيرەت مۇھەممەت دېھقانلارنىڭ ئىلتىماسى بويىچە كەنتتە قېپقالدى.
</S>
<S ID=18896>
ئۇ ھازىر خادادۆڭ كەنتىنىڭ يېڭى تەرەققىيات پىلانىنى تۈزۈۋاتىدۇ.
</S>
<S ID=18897>
‏    
</S>
</TEXT>
/BODY
/DOC