<DOC>
<DOCID>TIANSHAN.540439</DOCID>
<HEADER>
<CLASS>خەلقئارا</CLASS>
<DATE>2016-08-11 11:52:38</DATE>
</HEADER>
<BODY>
<HEADLINE>
<S ID=38563>
ئافغانىستاننىڭ خەۋپسىزلىك ۋەزىيىتى داۋاملىق يامانلاشماقتا
</S>
</HEADLINE>
<TEXT>
<S ID=38564>
   ئافغانىستاندا يېقىندا كۆپ يۈز بېرىۋاتقان زوراۋانلىق ھۇجۇمى بۇ دۆلەتنىڭ خەۋپسىزلىك ۋەزىيىتىنىڭ بارغانسېرى يامانلىشىۋاتقانلىقىنى گەۋدىلەندۈردى.
</S>
<S ID=38565>
شۇ جايدىكى جامائەت پىكرىدە مۇنداق قارالدى: خەلقئارا جەمئىيەت ئافغانىستاننىڭ خەۋپسىزلىك ساھەسىگە بولغان ياردەمنى كۈچەيتىپ، ئافغانىستاننىڭ مۇستەقىل مۇداپىئە كۆرۈش ۋە تېررورلۇققا قارشى تۇرۇش ئىقتىدارىنى كۈچەيتىپ، ئافغانىستان خەۋپسىزلىك ۋەزىيىتىنىڭ يامانلىشىشىدىن ساقلىنىشى كېرەك.
</S>
<S ID=38566>
   تېررورلۇق كۈچلەر ئافغانىستاننىڭ خەۋپسىزلىكى ۋە مۇقىملىقىغا ئېغىر تەھدىت سالدى
</S>
<S ID=38567>
   يېقىندىن بۇيان ئافغانىستاننىڭ خەۋپسىزلىك ۋەزىيىتى يامانلىشىپ، دۆلەت ئىچىدىكى قوراللىق توقۇنۇش كۈچەيدى، پۇقرالارنىڭ تالاپەتكە ئۇچراش ئەھۋالى ئېغىر بولدى.
</S>
<S ID=38568>
‹‹شام ئىسلام دۆلىتى›› رادىكال تەشكىلاتى، ‹‹بازا›› تەشكىلاتى قاتارلىق تېررورلۇق كۈچلەر پۇرسەتتىن پايدىلىنىپ ئافغانىستاندىكى تەسىر دائىرىسىنى كېڭەيتىپ، ئافغانىستاننىڭ بىخەتەرلىكى ۋە مۇقىملىقىغا ئېغىر زىيان يەتكۈزدى.
</S>
<S ID=38569>
   ‹‹شام ئىسلام دۆلىتى›› رادىكال تەشكىلاتىنىڭ 23 – ئىيۇل كابۇلدىكى نامايىشچىلارغا قوزغىغان ئادەمبومبا ھۇجۇمىدا ئاز دېگەندە 80 كىشى قازا قىلدى، 231 كىشى يارىلاندى.
</S>
<S ID=38570>
بۇ، ‹‹شام ئىسلام دۆلىتى›› رادىكال تەشكىلاتى ھازىرغا قەدەر ئافغانىستاندا پەيدا قىلغان كۆلىمى ئەڭ چوڭ تېررورلۇق ھۇجۇمى بولۇپ، كىشىلەر ‹‹شام ئىسلام دۆلىتى›› رادىكال تەشكىلاتىنىڭ ئافغانىستاندىكى تەسىر كۈچىنىڭ بارغانسېرى ئېشىۋاتقانلىقىدىن ئەندىشە قىلماقتا.
</S>
<S ID=38571>
   ‹‹شام ئىسلام دۆلىتى›› رادىكال تەشكىلاتى يېقىنقى يىللاردىن بۇيان ئافغانىستانغا ئۈزلۈكسىز سىڭىپ كىرىپ، چېگرادىكى ئۆلكىلەر ۋە ھۆكۈمەتنىڭ كونترول قىلىشى تەس بولغان بەزى رايونلاردىكى پائالىيەتلىرىنى بارغانسېرى كۆپەيتتى.
</S>
<S ID=38572>
‹‹شام ئىسلام دۆلىتى›› رادىكال تەشكىلاتى كابۇلدا تېررورلۇق ھۇجۇمى قوزغىغاندىن كېيىن، ئافغانىستان دۆلەت خەۋپسىزلىكى قىسىمى ئامېرىكا ئارمىيەسى ھاۋا ھۇجۇمىنىڭ ياردىمىدە بۇ دۆلەتنىڭ شەرقىدىكى نانگارخار ئۆلكىسىدىكى ‹‹شام ئىسلام دۆلىتى›› قوراللىقلىرىنىڭ يوشۇرۇنۇش نۇقتىسىغا زەربە بېرىش سالمىقىنى ئاشۇردى.
</S>
<S ID=38573>
   بۇنىڭدىن باشقا، ئافغانىستاندىكى ھۆكۈمەتكە قارشى قوراللىقلارنىڭ ئەتىياز ۋە ياز پەسلىدىكى ھەرىكىتى كۆپەيدى، بۇ يىل 4 – ئاينىڭ ئاخىرىدا تالىبان يېڭى ‹‹ئەتىيازلىق ھۇجۇم›› قوزغايدىغانلىقىنى ئېلان قىلغاندىن بۇيان ئافغانىستاننىڭ بىخەتەرلىك ۋەزىيىتىدە داۋالغۇش بولدى.
</S>
<S ID=38574>
يېقىنقى كۈنلەردىن بۇيان ئافغانىستاننىڭ كۆپ جايلىرىدا ھۇجۇم قىلىش ۋەقەسى يۈز بېرىپ، نۇرغۇن كىشى قازا قىلدى ۋە يارىلاندى.
</S>
<S ID=38575>
   ب د ت نىڭ ئافغانىستاندىكى ياردەم بېرىش ئۆمىكى 25 – ئىيۇل ئېلان قىلغان 2016 – يىلىنىڭ ئالدىنقى يېرىمىدا ئافغانىستان پۇقرالىرىنىڭ تالاپەتكە ئۇچراش دوكلاتىدا كۆرسىتىلىشىچە، بۇ يىلنىڭ ئالدىنقى يېرىمىدا جەمئىي 1601 ئافغانىستان پۇقراسى ھەر خىل ھۇجۇم قىلىش ۋەقەسىدە قازا قىلغان بولۇپ، 2009 – يىلىدىن بۇيانقى ئوخشاش مەزگىلدىكىگە سېلىشتۇرغاندا ئەڭ يۇقىرى رېكورت يارىتىلغان.
</S>
<S ID=38576>
   ئافغانىستاندا بۇ يىل 1 – ئايدىن 6 – ئايغىچە بولغان توقۇنۇشتا جەمئىي 1601 كىشى قازا قىلغان، 3565 كىشى يارىلانغان، بۇنى 2015 – يىلىنىڭ ئالدىنقى يېرىمىدىكى بىلەن سېلىشتۇرغاندا ئۆلگەن ۋە يارىلانغانلارنىڭ سانى %4 ئاشقان.
</S>
<S ID=38577>
   ئافغانىستان ھۆكۈمەت ئارمىيەسىنىڭ ئەسەبىي كۈچلەرنىڭ كېڭەيمىچىلىكىنى ئۈنۈملۈك توسۇشى تەسكە چۈشتى
</S>
<S ID=38578>
   ھازىر، ئافغانىستاندىكى تالىبان كۈچلەر يەنىلا كۈچلۈك، ‹‹شام ئىسلام دۆلىتى›› قوراللىقلىرى ئۈزلۈكسىز سىڭىپ كىردى، ئەمما، ئافغانىستان ھۆكۈمەت ئارمىيەسىنىڭ زەربە بېرىش ئىقتىدارى چەكلىك بولۇپ، ئەسەبىي كۈچلەرنىڭ ئافغانىستاندىكى كېڭەيمىچىلىكىنى ئۈنۈملۈك توسۇشى تەسكە چۈشتى.
</S>
<S ID=38579>
   ئافغانىستاننىڭ سىياسەت تەھلىلچىسى سېكاندېر فىرادونىڭ قارىشىچە.
</S>
<S ID=38580>
بىرىنچىدىن، ئافغانىستان ھۆكۈمىتى دۇچ كەلگەن زەربە ئوبيېكتى بەك كۆپ بولۇپ، ئۇلار تالىبان، ‹‹شام ئىسلام دۆلىتى›› رادىكال تەشكىلاتى ۋە ‹‹بازا››تەشكىلاتىنى ئۆز ئىچىگە ئالىدۇ، ھەتتا باشقا دۆلەتلەردىن كەلگەن تېررورلۇق كۈچلىرىمۇ ئافغانىستانغا سىڭىپ كىرمەكتە.
</S>
<S ID=38581>
ئىككىنچىدىن، ئامېرىكا زۇڭتۇڭى ئوباما ئامېرىكا ئارمىيەسىنىڭ ئافغانىستاندا تۇرۇشلۇق قىسىملىرىغا ئافغانىستاندىكى ‹‹شام ئىسلام دۆلىتى›› رادىكال تەشكىلاتى قوراللىقلىرىغا زەربە بېرىش ھوقۇقىنى بەرگەن بولسىمۇ، ئامېرىكا ئارمىيەسىنىڭ زەربە بېرىش ئۈنۈمى چەكلىك بولۇپ، مەسىلىنى تۈپ نېگىزىدىن ھەل قىلالمىدى.
</S>
<S ID=38582>
   ئەرەب يېرىم ئارىلى تېلېۋىزىيە ئىستانسىسى تور بېكىتى 29 – ئىيۇل ئافغانىستاننى قايتا قۇرۇش ھەرىكىتى ئالاھىدە گۇرۇپپىسى ئېلان قىلغان دوكلاتنى نەقىل كەلتۈرۈپ مۇنداق دېدى: بۇ يىل 1 – ئايدىن باشلاپ ئافغانىستان ھۆكۈمىتىنىڭ %5لىك زېمىن كونترول ھوقۇقىدىن مەھرۇم بولۇشى ئافغانىستان خەۋپسىزلىك قىسىمىنىڭ تالىبان قوراللىقلىرىغا زەربە بېرىشتە دۇچ كەلگەن غايەت زور خىرىسنى ئەكس ئەتتۈردى.
</S>
<S ID=38583>
ئافغانىستاندا تۇرۇشلۇق ئامېرىكا ئارمىيەسى تەمىنلىگەن سانلىق مەلۇماتلاردا كۆرسىتىلىشىچە، ئافغانىستان ھۆكۈمىتى ‹‹كونترول قىلغان ياكى ئىدارە قىلغان›› زېمىن بۇ يىل 1 – ئاينىڭ ئاخىرىدىكى %70.5تىن 5 – ئاينىڭ ئاخىرىدىكى %65.6كە ئازايغان.
</S>
<S ID=38584>
   ئافغانىستان دۆلەت مۇداپىئە مىنىستىرلىقىنىڭ باياناتچىسى داۋا ستېۋارت ۋاككىلى مۇنداق دېدى: زېمىن كونترول ھوقۇقىغا ئائىت سانلىق مەلۇماتلارغا ئاساسەن ھازىر داۋاملىشىۋاتقان تالىبان ۋە باشقا قوراللىق تەشكىلاتلارغا زەربە بېرىۋاتقان ھەرىكەتلەرگە باھا بېرىشكە بولمايدۇ.
</S>
<S ID=38585>
ئافغانىستان ھۆكۈمىتى ھازىر قوراللىق تەشكىلاتلار كونتروللۇقىدىكى رايونلارنى قايتۇرۇۋېلىشقا پۈتۈن كۈچى بىلەن ئاتلاندى.
</S>
<S ID=38586>
   تەھلىلدە مۇنداق دېيىلدى: ئامېرىكا ۋە ش ئا ئە ت 2015 – يىلىنىڭ بېشىدا ئافغانىستاندا ‹‹قەتئىي قوللاش›› نامىدىكى ئۇرۇش قىلماسلىق ۋەزىپىسىنى ئورۇنداشقا باشلىغاندىن بۇيان ئافغانىستان خەۋپسىزلىك قىسىمىنى يېتەكچىلىك قىلىش، مەشىقلەندۈرۈش ۋە مەسلىھەت بېرىش قاتارلىق قوللاشلار بىلەن تەمىنلەپ، ئافغانىستانغا دۆلەت ئىچى خەۋپسىزلىكىنى ئومۇميۈزلۈك قوغداش مەسئۇلىيىتىنى تەدرىجىي يالغۇز زىممىسىگە ئالدۇرۇش غەرىزىدە بولدى.
</S>
<S ID=38587>
لېكىن ھازىرغىچە بىر يېرىم يىل ۋاقىت ئۆتۈپ كەتكەن بولسىمۇ ئافغانىستان خەۋپسىزلىك قىسىمى يەنىلا كەسكىن خەۋپسىزلىك خىرىسىغا دۇچ كەلمەكتە، ئۇلاردا ئىنتىزامى چېچىلاڭغۇ بولۇش، خادىملارنى تەقسىملەش يېتەرلىك بولماسلىق ۋە رەھبىرىي كۈچنىڭ كەمچىل بولۇشى قاتارلىق مەسىلىلەر ساقلانماقتا.
</S>
<S ID=38588>
ئافغانىستان خەۋپسىزلىك قىسىمىنىڭ ‹‹ئىقتىدارىنىڭ يېتەرلىك بولماسلىقى››مۇ دۆلەت ئىچى خەۋپسىزلىك ۋەزىيىتىنىڭ يامانلىشىپ كېتىشىدىكى يەنە بىر مۇھىم سەۋەب.
</S>
<S ID=38589>
   ئافغانىستان ئۇرۇشىغا 15 يىل بولغان بولسىمۇ، تا ھازىرغىچە باش – ئايىغى چىقمىدى
</S>
<S ID=38590>
   ئوباما 6 – ئىيۇل ئامېرىكا ئارمىيەسىنىڭ ئافغانىستاندىن ئەسكەر چېكىندۈرۈش پىلانىنى ئاستىلىتىدىغانلىقىنى جاكارلاپ، كېلەر يىلى 1 – ئايدا ئۆزىنىڭ زۇڭتۇڭلۇق ۋەزىپىسىنى ئۆتەش مۇددىتى توشۇشتىن ئىلگىرى ئامېرىكا ئارمىيەسىنىڭ تەخمىنەن 8400 ئەسكىرىنى ئافغانىستاندا قالدۇرماقچى بولدى.
</S>
<S ID=38591>
ئەسكەر چېكىندۈرۈش پىلانىنى ئاستىلىتىشتىكى ئاساسلىق سەۋەب ئافغانىستاننىڭ خەۋپسىزلىك ۋەزىيىتى يەنىلا ‹‹خەتەرلىك›› بولۇپ، ئافغانىستان خەۋپسىزلىك قىسىمى تېخى ‹‹يېتەرلىك كۈچلۈك›› ئەمەس، ئامېرىكا ئارمىيەسىنىڭ بۇنچىلىك ئەسكىرىنىڭ ئافغانىستاندا تۇرۇپ قېلىشى ئافغانىستان ئارمىيەسىنىڭ تەرەققىياتى ۋە زورىيىشىغا پايدىلىق.
</S>
<S ID=38592>
   كۆزەتكۈچى ئەرباب: ئافغانىستان ھۆكۈمىتى ھازىر ئامېرىكا ئارمىيەسى بولمىسا ياشىيالمايدىغان مۈشكۈل ئەھۋالغا چۈشۈپ قالغان بولسىمۇ، ئافغانىستان ھۆكۈمىتى تېخىچە ئۈنۈملۈك ئىسلاھات ئېلىپ بارمىغان ئەھۋالدا، ئامېرىكىنىڭ 8400 ئەسكىرىنى ئورۇنلاشتۇرۇشىنىڭ ھېچقانداق پايدىسى يوق.
</S>
<S ID=38593>
ئافغانىستان ئۇرۇشىغا 15 يىل بولغان بولسىمۇ، تا ھازىرغىچە باش – ئايىغى چىقمىدى، دەپ قارىدى.
</S>
<S ID=38594>
   بۇ ۋاقىتتىكى جامائەت پىكرى تەھلىلىدە كۆرسىتىلىشىچە، 2001 – يىلىدىن بۇيان ئافغانىستاندىكى تالىباننىڭ ئەمەلىي كۈچى ئۈزلۈكسىز كۈچەيگەن ھەم ئافغانىستاندىكى كۆپلىگەن رايونلارنى كونترول قىلغان.
</S>
<S ID=38595>
ئافغانىستان ھۆكۈمىتى تېخىمۇ كۆپ ئاممىنىڭ قوللىشىغا ئېرىشكەندىلا ئاندىن تالىباننىڭ كۈچىنى ئاجىزلاشتۇرالايدۇ.
</S>
<S ID=38596>
بۇنى ئىشقا ئاشۇرۇشتىكى بىردىنبىر ئاقىلانە ئۇسۇل ھەقىقىي، ئۈنۈملۈك ئىسلاھات ئارقىلىق ئىقتىسادىي تەرەققىياتنى تېزلىتىپ، ئىشقا ئورۇنلاشتۇرۇشقا شارائىت يارىتىش ۋە بىخەتەر مۇھىت بەرپا قىلىشتىن ئىبارەت.
</S>
<S ID=38597>
ئامېرىكا ئارمىيەسىنىڭ ‹‹قوللىشى››لا بولۇپ، ئافغانىستان ھۆكۈمىتىنىڭ تىرىشچانلىقى بولمىسا، ئافغانىستاننىڭ ئىچكى خەۋپسىزلىك ۋەزىيىتىنى ياخشىلاش يەنىلا قۇرۇق گەپ بولۇپ قالىدۇ.
</S>
<S ID=38598>
   پاكىستان ئىسلامئاباد سىياسەت تەتقىقات ئورنىنىڭ باشلىقى خالىد راھمان مۇخبىرنىڭ زىيارىتىنى قوبۇل قىلغاندا مۇنداق دېدى: ئافغانىستاننىڭ خەۋپسىزلىك ۋەزىيىتىنىڭ يامانلىشىپ كېتىشىنى كەلتۈرۈپ چىقىرىدىغان ئامىللار كۆپ تەرەپلىمىلىك بولۇپ، بۇ ئافغانىستان ئىچىدىكى قوراللىق تەشكىلاتلارنىڭ بارغانسېرى تەرەققىي قىلىپ زورىيىشى، ئافغانىستان ھۆكۈمىتىنىڭ ئىچكى – تاشقى سىياسەتلىرىنىڭ ئاجىز بولۇشى ۋە ئافغانىستان بىخەتەرلىك قىسىملىرىنىڭ ئىقتىدارىنىڭ يېتەرلىك بولماسلىقى قاتارلىقلارنى ئۆز ئىچىگە ئالىدۇ.
</S>
<S ID=38599>
ھەربىي ئىشلارغا ئارىلىشىۋېلىش ئافغانىستان مەسىلىسىنى ھەل قىلىشنىڭ يولى ئەمەس.
</S>
<S ID=38600>
ئافغانىستان مەسىلىسىدىكى تۆت تەرەپ مېخانىزم سۆھبىتى ئافغانىستان مەسىلىسىنى ھەل قىلىشنى ئۈمىد ۋە ئىمكانىيەت بىلەن تەمىنلىدى.
</S>
<S ID=38601>
بۇ ھازىرقى ئەڭ ھەقىقىي، ئۈنۈملۈك ماسلاشتۇرۇش مېخانىزمى. ئالاقىدار دۆلەتلەر ئافغانىستاندىكى توقۇنۇشۇۋاتقان تەرەپلەرنىڭ سۆھبەت ئۈستىلىگە تېزلىكتە قايتىشىنى ئىلگىرى سۈرۈشتە چىڭ تۇرۇپ، ئافغانىستان يېتەكچىلىكىدىكى تىنچلىق ۋە يارىشىش مۇساپىسىنىڭ تەرەققىياتىنى ئىلگىرى سۈرۈشى كېرەك.
</S>
<S ID=38602>
‹‹خەلق گېزىتى››دىن
</S>
</TEXT>
/BODY
/DOC