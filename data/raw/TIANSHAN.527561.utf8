<DOC>
<DOCID>TIANSHAN.527561</DOCID>
<HEADER>
<CLASS>ئۈرۈمچى</CLASS>
<DATE>2016-06-10 13:35:02</DATE>
</HEADER>
<BODY>
<HEADLINE>
<S ID=30248>
فۇكاڭ شەھىرىدە مۇھىت بۇلغايدىغان 20 تۇرخۇن پارتلىتىۋېتىلدى
</S>
</HEADLINE>
<TEXT>
<S ID=30249>
    مۇبارەك ئىسمائىل خەۋەر قىلىدۇ: 6 – ئىيۇن فۇكاڭ شەھىرى 12 كارخانىنىڭ مۇھىت بۇلغايدىغان 20 تۇرخۇنىنى مەركەزلىك پارتلىتىپ، قالاق ئىشلەپچىقىرىش تۈرلىرىنى ئەمەلدىن قالدۇرۇپ، يېڭىدىن مۇھىت ئاسرايدىغان بىر نەچچە تۈرنى يولغا قويدى.
</S>
<S ID=30250>
    فۇكاڭ شەھىرى بۇ قېتىم مەركەزلىك بىر تەرەپ قىلغان تۇرخۇنلار، ئاساسلىقى سېمونت ئىشلەپچىقىرىش، ئوت ئېلېكتىر، كوكۇس ئىشلەپچىقىرىش قاتارلىق كارخانىلارنىڭ قالاق ئىشلەپچىقىرىش تۈرلىرى بولۇپ، شۇ كۈنى فۇكاڭ شەھىرىدە يەنە يېڭىدىن مەدەنىيەت سودا باغچىسى، پاكىز ئېنېرگىيە، مۇلازىمەت كەسپى، شەھەر – بازار ئاساسىي ئۇل ئەسلىھە تۈرلىرى قاتارلىق ساھەلەردە يېڭىدىن ئىش باشلاندى.
</S>
<S ID=30251>
    فۇكاڭ شەھەرلىك پارتكومنىڭ شۇجىسى ۋاڭ جىخۇا مەركەزلىك تۈر قۇرۇلۇشلىرىنى باشلاش مۇراسىمىدا مۇنداق دېدى: بىز بۇنىڭدىن كېيىن ‹‹گۈزەل شىنجاڭ››، ‹‹گۈزەل سانجى ›› بەرپا قىلىشتا چىڭ تۇرۇپ، كارخانىلارنىڭ تىپىنى ئۆزگەرتىپ، دەرىجىسىنى ئۆستۈرۈشنى تېزلىتىپ، پاكىز ئېنېرگىيە كەسپىنى زور كۈچ بىلەن تەرەققىي قىلدۇرۇپ، ئىشلەپچىقىرىش ئىقتىدارى قالاق تۈرلەرنى قەتئىي ئەمەلدىن قالدۇرۇپ، بوغدا كۆلىنى ئاساس قىلغان ساياھەتچىلىكنى زور كۈچ بىلەن راۋاجلاندۇرۇپ، فۇكاڭنىڭ مۇھىتىنى يەنىمۇ گۈزەللەشتۇرىمىز.
</S>
<S ID=30252>
    ئۇقۇشىمچە، ‹‹12 – بەش يىل››مەزگىلىدە فۇكاڭ شەھىرى ‹‹تيەنلۇڭ››، ‹‹جۇڭخې›› قاتارلىق ئېلېكتىر ئىستانسىسىلىرىنىڭ 156 مىڭ كىلوۋاتلىق گېنېراتورلار گۇرۇپپىسىنى ئىشتىن توختاتقان. ئىسمىر، داخۇاڭشەن، جىنتەي قاتارلىق كوكۇس ئىشلەپچىقىرىش زاۋۇتلىرى بىلەن يۇڭخۈي، چاۋياڭ قاتارلىق پولات قۇيمىچىلىق زاۋۇتىنى ئۆز ئىچىگە ئالغان قالاق ئىشلەپچىقىرىش تۈرلىرىنى شاللىغان. ھازىر فۇكاڭ شەھىرىدىكى ئېلېكتىر ئىستانسىسىلىرى گۈڭگۈرتسىز ۋە نېيتراتسىزلاشتۇرۇلغان، سېمونت ئىشلەپچىقىرىش زاۋۇتلىرىمۇ نېيتراتسىزلاشتۇرۇلغان، قۇيمىچىلىق زاۋۇتلىرى گۈڭگۈرتسىزلەشتۈرۈلۈپ، كېرەكسىز سۇ بىر تەرەپ قىلىش قۇرۇلمىلىرى ئومۇميۈزۈلۈك ئىشقا كىرىشتۈرۈلگەن.
</S>
<S ID=30253>
‏    
</S>
</TEXT>
/BODY
/DOC