<DOC>
<DOCID>TIANSHAN.485308</DOCID>
<HEADER>
<CLASS>ئۈرۈمچى</CLASS>
<DATE>2016-01-05 17:04:29</DATE>
</HEADER>
<BODY>
<HEADLINE>
<S ID=804>
52 يۈرۈش ماياك ‹‹يىپەك يولى›› نى يورۇتتى
</S>
</HEADLINE>
<TEXT>
<S ID=805>
      13-نۆۋەتلىك ئۈرۈمچى يىپەك يولى قار-مۇز بايرىمىنىڭ ئېچىلىش مۇراسىمى كۈنتەرتىپى لايىھەسى تۈزۈلۈپ بولدى، ئېچىلىش مۇراسىمى نەق مەيدانىنى قۇرۇش خىزمەتلىرى ئېلىپ بېرىلىۋاتىدۇ، مۆلچەرلىنىشىچە 6-يانۋار نەق مەيدان قۇرۇش خىزمىتى تاماملىنىپ، 8-يانۋار ئېچىلىش مۇراسىمى كۈنتەرتىپى بويىچە نەق مەيداندا مەشىق ئېلىپ بېرىلىدىكەن.
</S>
<S ID=806>
10-يانۋار 13-نۆۋەتلىك ئۈرۈمچى يىپەك يولى قار-مۇز بايرىمى يىپەك يولى خەلقئارا قار تېيىلىش مەيدانىدا دەل ۋاقتىدا باشلىنىدۇ.
</S>
<S ID=807>
     يىپەك يولى خەلقئارا قار تېيىلىش مەيدانىدىكى مەملىكەتلىك 13-نۆۋەتلىك قىشلىق تەنھەرىكەت مۇسابىقىسىنىڭ مۇسابىقە يوللىرىنىڭ دەرىجىسى ئومۇميۈزلۈك ئۆستۈرۈلۈۋاتقان بولۇپ، بۇ يولغا 2000 مېتىرلىق خەلقئارالىق ئۆلچەمدىكى مۇسابىقىدە مەخسۇس ئىشلىتىلىدىغان بىخەتەرلىك مۇداپىئە تورى يېڭىدىن ياسالدى.
</S>
<S ID=808>
قار ھاسىل قىلىش مىلتىقىدىن 9 دانە ۋە 400 مېتىر ئۇزۇنلۇقتىكى قار ھاسىل قىلىش تۇرۇبىسى يېڭىدىن قوشۇلغان بولۇپ، مۇسابىقە يوللىرىنىڭ بىخەتەرلىكى ۋە قار ھاسىل قىلىش سىستېمىسىنىڭ دەرىجىسى ئومۇميۈزلۈك يۇقىرى كۆتۈرۈلگەن.
</S>
<S ID=809>
ئۇنىڭدىن سىرت، قار مەيدانىنى يورۇتۇش قۇرۇلۇشى ئەمەلىيلەشتۈرۈلگەن بولۇپ، 52 يۈرۈش يۇقىرى قۇۋۋەتلىك ماياك ئورنىتىلىپ، كېچىدىمۇ ‹‹يىپەك يولى›› نىڭ يورۇپ تۇرۇشى ئىشقا ئاشۇرۇلدى.
</S>
<S ID=810>
     ئۇنىڭدىن باشقا، ئومۇمىي ئۇزۇنلۇقى 3.5 كىلومېتىر كېلىدىغان شادلىق جىلغىسى قار يولىنىڭ ئەڭ تار قىسمىنىڭ كەڭلىكى 8 مېتىردىن 25 مېتىرغا كېڭەيتىلگەن، ئىلگىرى بۇ يەرگە كېلىپ باققان ئاھالىلەرمۇ قار يولىنىڭ ئۆزگەرتىلگەندىن كېيىنكى ھۇزۇرىنى ھېس قىلىشقان.
</S>
<S ID=811>
(پىراكتىكانت زورىگۈل يۈسۈپ تەرجىمىسى)
</S>
<S ID=812>
‏
</S>
</TEXT>
/BODY
/DOC