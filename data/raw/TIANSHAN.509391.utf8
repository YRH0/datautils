<DOC>
<DOCID>TIANSHAN.509391</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-14 17:25:21</DATE>
</HEADER>
<BODY>
<HEADLINE>
<S ID=19810>
نىلقا ناھىيەسى دورىلارنى پەرقسىز باھادا سېتىش ئىسلاھاتىنى ئومۇميۈزلۈك ئىجرا قىلدى
</S>
</HEADLINE>
<TEXT>
<S ID=19811>
     ئىختىيارىي مۇخبىرىمىز نەبىجان ئەخمەت خەۋىرى: داۋالاش، سەھىيە سىستېمىسىدىكى ئىسلاھات نەچچە مىڭلىغان ئاممىنىڭ تۇرمۇشىغا مۇناسىۋەتلىك چوڭ ئىش.
</S>
<S ID=19812>
دېھقان-چارۋىچىلارنىڭ دورا ئىشلىتىشىگە كاپالەتلىك قىلىش، دورا سېتىۋېلىشتىكى قىيىنچىلىقىنى ھەل قىلىش ۋە ناھىيەدىكى ھۆكۈمەت قارمىقىدىكى دوختۇرخانىلاردا ئېلىپ بېرىلغان ئىسلاھاتنى ئۈنۈملۈك ئىلگىرى سۈرۈش ئۈچۈن، نىلقا ناھىيەسىدە ھۆكۈمەت دوختۇرخانىلىرىدا تېببىي دورىلار پەرقسىز باھادا سېتىلىپ ئەلگە نەپ يەتكۈزۈش ئىسلاھاتى ئەمەلىيلەشتۈرۈلدى.
</S>
<S ID=19813>
    يېقىندا مۇخبىر ناھىيەلىك خەلق دوختۇرخانىسىدا دوختۇرلارنىڭ تاجىسىمىغان يۈرەك كېسىلىگە گىرىپتار بولغان بىمار جاڭ جىنسەينى تەكشۈرۈۋاتقانلىقىنى كۆردى.
</S>
<S ID=19814>
جاڭ جىنسەي مۇخبىرغا ھازىر دورا باھاسىنىڭ تۆۋەنلىگەنلىكىنى، بۇنىڭ ئۆزى ئۈچۈن ئېيتقاندا بىر ياخشى ئىش ئىكەنلىكىنى ئېيتتى.
</S>
<S ID=19815>
جاڭ جىنسەي مۇنداق دېدى: مەن دوختۇرخانىدا داۋالىنىۋاتقىلى بەش كۈن بولدى، داۋالاش جەھەتتىكى ئىسلاھاتىنىڭ بىز پۇقرالارغا كۆپ ياردىمى بولدى، ھازىر كېسىلىممۇ خېلى ياخشى بولۇپ قالدى.
</S>
<S ID=19816>
    ئىگىلىنىشىچە، ناھىيەلىك خەلق دوختۇرخانسى 2015- يىلى 10-ئاينىڭ26- كۈنى سائەت 0 دىن باشلاپ تېببىي دورىلارنى پەرقسىز باھادا سېتىش ئىسلاھاتىنى رەسمىي يولغا قويغان.
</S>
<S ID=19817>
نۆۋەتتە پەرقسىز باھادا سېتىلىدىغان 868 خىل دورا بار بولۇپ، بۇنىڭ ئىچىدە ئىچىدىغان دورىدىن 425ى ، ئوكۇل قىلىپ ئۇرىدىغان دورىدىن 320 سى، سىرتتىن ئىشلىتىدىغان دورىلاردىن 123 ى بار ئىكەن.
</S>
<S ID=19818>
بۇ دورىلار ئاساسەن كۈندىلىك داۋالاشتا كۆپ كۆرۈلىدىغان يۇقىرى قان بىسىم، دىئابىت ، تاجىسىمان يۈرەك كېسىلى، مېڭە قان- تومۇلار توسۇلۇش قاتارلىق 10 نەچچە تۈرلۈك ئاستا خاراكتېرلىك كېسەللەر ۋە باشقا تۈردىكى كېسەللىكلەرگە مەنپەئەت قىلىدىكەن.
</S>
<S ID=19819>
ناھىيەلىك خەلق دوختۇرخانىسىنىڭ مۇئاۋىن باشلىقى نۇرلان مۇنداق دېدى: ئالدىنقى مەزگىلدە بىز مۇناسىۋەتلىك چىقىملارنى ھېسابلاپ كۆردۇق، دورىلارنى پەرىقسىز باھادا سېتىش ئارقىلىق دوختۇرخانىمىزنىڭ كىرىمى ھەر ئايدا 240 مىڭ يۈەن، ھەر يىلدا 2مىليون880 مىڭ يۈەن ئازىيىدىكەن.
</S>
<S ID=19820>
ئازايغان بىر قىسىم كىرىمنى دۆلەت مۇناسىۋەتلىك يۈرۈشلەشكەن سىياسەت ئارقىلىق تولۇقلاپ بەردى. نۆۋەتتە يۈرۈشلەشتۈرۈلگەن مەبلەغ دەل جايىغا ئىشلىتىلدى.
</S>
<S ID=19821>
دورىلارنى پەرقسىز باھادا ساتقاندىن كېيىن دوختۇرخانىمىزغا كېلىپ كېسەل كۆرسىتىدىغان بىمارلارىنڭ سانى %10 تىن %15 كىچە كۆپەيدى .
</S>
<S ID=19822>
بۇنىڭدىن شۇنى كۆرۈۋېلىشقا بولىدىكى دۆلەتنىڭ داۋالاش سىياسىتىنىڭ ئەمەلىيلىشىشى ئاممىنىڭ كېسەل كۆرسىتىش قىممەت بولۇش ۋە كېسەل كۆرسىتىش تەس بولۇش مەسىلىسى تەدرىجىي ھەل بولىۋاتىدۇ.
</S>
<S ID=19823>
    ئىگىلىنىشىچە، بۇ قېتىملىق دورىلارنى پەرقسىز باھادا سېتىش ئىسلاھاتى يولغا قويۇلغاندىن كېيىن بارلىق تېببىي دورىلارغا قېتىلىدىغان %15 پىرسەنت ھەقنى ئەمەلدىن قالدۇرۇلغان، دوختۇرخانىنىڭ بۇ ئارقىلىق ئازلاپ كەتكەن كىرىمىنى ھەر دەرىجىلىك مالىيە سېلىنمىسىن %20 نى ئۈستىگە ئېلىش، داۋالاش تېخنىكا مۇلازىمەت ھەققىگە %70 تولۇقلىما بېرىش قاتارلىق كۆپ تەرەپ ئۈستىگە ئېلىشنى ئەمەلىيلەشتۈرۈلگەن.
</S>
<S ID=19824>
نىلقا ناھىيەلىك سەھىيە ئىدارىسىنىڭ باشلىقى بۇلبۇل مۇنداق دېدى: ناھىيەمىز 2011- يىلى 9- ئايدىن باشلاپ، ئاساسىي دورا تۈزۈمى ۋە دورىلارنى پەرقسىز باھادا سېتىش تۈزۈمىنى ئومۇميۈزلۈك ئىجرا قىلدى.
</S>
<S ID=19825>
بۇ تۈزۈملەرنىڭ ئىجرا قىلىنىشى بىلەن ناھىيەمىزدىكى دېھقان-چارۋىچىلارنىڭ داۋالىنىش ھەققى كۆرۈنەرلىك تۆۋەنلىدى، بۇ بىمارلارنىڭ داۋالىنىش بېسىمىنى يېنىكلەتتى.
</S>
<S ID=19826>
شۇنداقلا داۋالاشتا قالايمىقان دورا ئىشلىتىشنى كونتىرول قىلىپ دورا سېتىشتا چىرىكلىك قىلىش ھادىسىلىرىنىڭ يۈز بېرىشىنىڭ ئۈنۈملۈك ئالدى ئېلىندى.
</S>
</TEXT>
/BODY
/DOC