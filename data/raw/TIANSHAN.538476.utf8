<DOC>
<DOCID>TIANSHAN.538476</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-08-03 12:12:04</DATE>
</HEADER>
<BODY>
<HEADLINE>
<S ID=36330>
پىچان دېھقانلىرى ئەسلىھەلىك يېزا ئىگىلىكىدىن ھاللاندى
</S>
</HEADLINE>
<TEXT>
<S ID=36331>
   مىجىت ئىبراھىم خەۋەر قىلىدۇ: پىچان ناھىيەسى بۇ يىلنىڭ ئالدىنقى يېرىمىدا پارنىكچى دېھقانلارنى پارنىكتا كۆكتات ئۆستۈرۈش تېخنىكىسى بويىچە تەربىيەلەش سالمىقىنى ئاشۇرۇپ، كۆكتات سېتىپ چىقىرىش يوللىرىنى ئاچقانلىقتىن، دېھقانلار ئەسلىھەلىك يېزا ئىگىلىكىدىن ئوبدان كىرىم قىلدى.
</S>
<S ID=36332>
   بۇ ناھىيەدىكى ئاساسىي قاتلام پارتىيە تەشكىلاتلىرى بۇ يىل كىرگەندىن بۇيان يۇقىرى دەرىجىلىك ئورۇنلاردىن مۇتەخەسسىس تەكلىپ قىلىش، مەركەزلەشتۈرۈپ تەربىيەلەش، نەق مەيداندا تەربىيەلەش قاتارلىق ئۈنۈملۈك ئۇسۇللارنى قوللىنىپ كۆكتات پەرۋىشى، كۆكتاتلاردا دائىم كۆرۈلىدىغان ھاشارات زىيىنىنىڭ ئالدىنى ئېلىش، پارنىكلارنى ئىلمىي باشقۇرۇش بىلىملىرى بويىچە دېھقانلارنى 14 مىڭ 544 ئادەم (قېتىم) تەربىيەلىدى.
</S>
<S ID=36333>
ناھىيەلىك دېھقانچىلىق ئىدارىسى قاتارلىق ئورۇنلار ‹‹ئۈچنى يېزىلارغا يەتكۈزۈش›› قاتارلىق پائالىيەتلەردىن پايدىلىنىپ، دېھقانلارغا پارنىك باشقۇرۇشقا ئائىت 33 مىڭ 232 پارچە تەشۋىقات ۋەرەقى ياكى كىتابچە تارقاتتى.
</S>
<S ID=36334>
100گە يېقىن تېخنىكنى يېزا – بازارلاردىكى ئەسلىھەلىك يېزا ئىگىلىكى بازىلىرىغا تېخنىكىلىق يېتەكچىلىك قىلىشقا ئەۋەتتى.
</S>
<S ID=36335>
   بۇ ناھىيە ئۈرۈمچى ‹‹بېييۈەنچۈن›› كۆكتات توپ سېتىش بازىرى قاتارلىق ئورۇنلار بىلەن كۆكتات سېتىش – سېتىۋېلىش توختامى تۈزۈپ، كۆكتاتنىڭ سېتىپ چىقىرىلىش يوللىرىنى كېڭەيتتى.
</S>
<S ID=36336>
كۆكتات توشۇغان ئاپتوموبىل ئىگىلىرىگە تولۇقلىما پۇل تارقىتىپ، ئۇلارنىڭ ئاكتىپلىقىنى قوزغىدى.
</S>
<S ID=36337>
بۇنىڭ بىلەن بۇ يىلنىڭ ئالدىنقى يېرىمىدا ناھىيە بويىچە سېتىپ چىقىرىلغان كۆكتات 10 مىڭ 500 توننىغا يېتىپ، كۆكتاتچىلىقتىن قىلىنغان كىرىم 27 مىليون يۈەندىن ئاشتى.
</S>
<S ID=36338>
‏
</S>
</TEXT>
/BODY
/DOC