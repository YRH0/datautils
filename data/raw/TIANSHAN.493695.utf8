<DOC>
<DOCID>TIANSHAN.493695</DOCID>
<HEADER>
<CLASS>مەملىكەت</CLASS>
<DATE>2016-01-27 17:36:16</DATE>
</HEADER>
<BODY>
<HEADLINE>
<S ID=6805>
تاماكا چەكلەنگەن ئۈچ يىل ئىچىدە تاماكا چېكىدىغانلارنىڭ سانى ئازايماي ئەكسىچە كۆپەيدى
</S>
</HEADLINE>
<TEXT>
<S ID=6806>
   يېڭىدىن قۇرۇلغان تاماكا چەكلەش ئاپپاراتى يېقىندا جۇڭگونىڭ 2015-يىللىق تاماكا چەكلەش ئەھۋالى توغرىسىدىكى دوكلاتنى ئېلان قىلغان.
</S>
<S ID=6807>
2012-يىلى دۆلەتلىك سەككىز مىنىستىرلىق «تاماكىنى چەكلەش لايىھەسى (2015-2012)» نى ئوتتۇرىغا قويغان بولۇپ، ھازىرغىچە بولغان ئۈچ يىل ئىچىدە كۆپ تۈرلۈك كۆرسەتكۈچلەرنىڭ كۆپىنچىسى ئۆلچەمگە يەتمىگەن.
</S>
<S ID=6808>
   ھازىرغىچە، دۆلىتىمىزدە 15 ياشتىن ئاشقانلار ئىچىدە تاماكا چېكىدىغانلار يەنىلا ئۈچتىن بىر قىسىمنى ئىگىلەيدىغان بولۇپ، تاماكا چېكىدىغانلار سانى 316 مىليونغا يەتكەن.
</S>
<S ID=6809>
ئىستاتىستىكىغا قارىغاندا، تاماكا چېكىدىغانلارنىڭ ئىچىدە %39.6ىنىڭ تاماكا تاشلاش ئويى بار ئىكەن، لېكىن تاماكا تاشلاش ئامبولاتورېيەلىرىگە بېرىپ تاماكا تاشلىماقچى بولغانلارنىڭ سانى كۆپ ئەمەس ئىكەن.
</S>
<S ID=6810>
تېخىمۇ دىققەت قىلىشقا ئەرزىيدىغىنى شۇكى، يېقىنقى بەش يىلدا مەملىكىتىمىزدىكى تاماكا چېكىدىغانلارنىڭ سانى ئەكسىچە 13 مىليون 300 مىڭى كۆپەيگەن.
</S>
</TEXT>
/BODY
/DOC