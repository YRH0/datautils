<DOC>
<DOCID>TIANSHAN.554162</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-09-30 16:35:21</DATE>
</HEADER>
<BODY>
<HEADLINE>
<S ID=51661>
ئۈندىدار سودىسىدا دىققەت قىلىدىغان ئىشلار
</S>
</HEADLINE>
<TEXT>
<S ID=51662>
مۇھەممەد تۇراپ
</S>
<S ID=51663>
   ئۈندىدار سودىسى يېڭى سودا ئەندىزىسى بولۇش سۈپىتى بىلەن سېتىش تەننەرخى تۆۋەن بولۇش، ئىشەنچىلىك بولۇش قاتارلىق ئەۋزەللىكلەرگە ئىگە بولغاچقا، كىشىلەرنىڭ تاللىشىغا ئايلاندى.
</S>
<S ID=51664>
شۇنداقتىمۇ سودا ئەندىزىسى، نازارەت قىلىپ باشقۇرۇش مۇكەممەل بولماسلىق سەۋەبلىك ئۈندىدار سودىسىدا مۇئەييەن سودا خەۋپ – خەتىرىمۇ ساقلانماقتا .
</S>
<S ID=51665>
   سالاھىيەت ئوخشىمايدۇ. ئۈندىدار دوستلار چەمبىرىكىدىكى دوستلار ئۆزئارا تونۇشسىمۇ، تىجارەتچىلەرنى دوستلار قاتارىدا قوشۇۋالغانلار ئۆزئارا تونۇشۇپ كەتمەيدۇ .
</S>
<S ID=51666>
   مالنى كۆرمەي تۇرۇپ پۇل تۆلىنىدۇ. بۇ ئۈندىدار سودىسىدىكى قائىدىدۇر.
</S>
<S ID=51667>
   تاۋار سۈپىتىدە مەسىلە كۆرۈلۈشى مۇمكىن.
</S>
<S ID=51668>
سېتىۋالغۇچى ساتقۇچى تەرەپ بېكىتكەن باھاغا قاراپ تاۋار سۈپىتىگە ھۆكۈم قىلىدىغان بولغاچقا، تاۋار سۈپىتىدە مەسىلە كۆرۈلسە سېتىۋالغۇچى ئۈستىگە ئالىدۇ.
</S>
<S ID=51669>
شۇڭا ئىستېمالچىلار ئۈندىداردا مال سېتىۋالغاندا خەۋپ – خەتەرگە دىققەت قىلىشى، ئۆزىنىڭ قانۇنلۇق ھوقۇق – مەنپەئىتىنى قوغدىشى كېرەك.
</S>
<S ID=51670>
   بىرىنچىدىن، ساتقۇچىنىڭ ھەقىقىي سالاھىيىتىنى بىلىپ مال سېتىۋېلىش، بولۇپمۇ ساتقۇچىنىڭ مال سېتىش سالاھىيىتى بار – يوقلۇقى، سودا – سانائەت مەمۇرىي باشقۇرۇش ئورنىغا تىزىملىتىش ئەھۋالى، ئادرېسى، دۇكىنى بار – يوقلۇقى قاتارلىق ئاچقۇچلۇق ئۇچۇرلارنى بىلىش كېرەك؛ ئىككىنچىدىن، يۈزتۇرا سودىلىشىش، مالنى تاپشۇرۇپ ئالغاندىن كېيىن پۇل تۆلەش، تاۋار سۈپىتى ئېتىراپنامىسى بار – يوقلۇقى، تاۋارنىڭ كېلىش مەنبەسى، سۈپىتى، ئىشلىتىلگەن ماتېرىيالى، ئۆلچىمى قاتارلىقلارنى تەپسىلىي تەكشۈرۈپ، سودا خەۋپ – خەتىرىنى تۆۋەنلىتىش كېرەك؛ ئۈچىنچىدىن، پۇل تۆلىگەندىن كېيىن مال ئەۋەتىش ئۇسۇلىنى قوللانغاندا ، ئىشەنچىلىك ئۈچىنچى تەرەپ چىقىم قىلىش سۇپىسىنى تاللاپ، پۇلنىڭ مالنى تاپشۇرۇپ ئالغاندىن كېيىن چىقىم قىلىنىدىغانلىقىنى بېكىتىش كېرەك.
</S>
<S ID=51671>
ئەگەر بانكا ئارقىلىق مېمورىيال قىلىشقا توغرا كەلسە، ‹‹پۇلنىڭ ئىشلىتىش ئورنى›› دېگەن جەدۋەلگە سېتىۋالىدىغان تاۋارنىڭ نامى ۋە سانىنى ئېنىق يېزىش ھەم قارشى تەرەپنىڭ نامى قاتارلىق سالاھىيەت ئۇچۇرىنى ئېنىق يېزىش كېرەك؛ تۆتىنچىدىن، سودا دوكمېنتىنى ياخشى ساقلاش كېرەك.
</S>
<S ID=51672>
بۇنىڭدا ساتقۇچى تەرەپ ئۈندىداردا ئېلان قىلغان تاۋار ئۇچۇرى، ئۈندىداردا سۆزلىشىش خاتىرىسى ۋە پۇل پېرېۋوت قىلىش دوكمېنتى قاتارلىقلارنى ياخشى ساقلاپ، قانۇنلۇق ھوقۇق – مەنپەئىتىنى قوغداش كېرەك.
</S>
</TEXT>
/BODY
/DOC