<DOC>
<DOCID>TIANSHAN.553697</DOCID>
<HEADER>
<CLASS>مەملىكەت</CLASS>
<DATE>2016-09-30 09:50:39</DATE>
</HEADER>
<BODY>
<HEADLINE>
<S ID=51389>
ئوغرىلىق قىلىش جەريانىدا چەبدەس ئەر - خوتۇندىن ئەدىبىنى يېگەن پالاكەت ئوغرى
</S>
</HEADLINE>
<TEXT>
<S ID=51390>
    يېقىندا، شۈجۇۋدا بىر ئۆيگە كىرىپ ئوغرىلىق قىلىش دېلوسى يۈز بەرگەن. 
</S>
<S ID=51391>
بىر ئوغرى ئايالچە ياسىنىپ، دېرىزىدىن ئۆيگە كىرىپ ئەر خوجايىنىنى ئويغىتىۋەتكەن.
</S>
<S ID=51392>
بىر مەيدان كەسكىن ئېلىشىشتىن كېيىن ئوغرى ئاللىبۇرۇن تەييارلىۋالغان پىچىقى بىلەن ئەر خوجايىننى يارىلاندۇرغان.
</S>
<S ID=51393>
ئەھۋالنى كۆرگەن ئايال خوجايىن تېزدىن كېلىپ ئوغرىنى بويسۇندۇرغان.
</S>
<S ID=51394>
27-سېنتەبىر، ساقچى تەرەپ ئۆيگە كىرىپ ئوغرىلىق قىلغان ئەرنى قولغا ئالغان.
</S>
<S ID=51395>
    ۋەقە 12-سېنتەبىر تاڭ سەھەردە، شۈجۇۋ شەھىرىنىڭ مەلۇم بىر ئولتۇراق رايونىدا يۈز بەرگەن.
</S>
<S ID=51396>
ئىگىلىنىشىچە، ئۆي ئىگىسى نەچچە ئېغىز بالىخانا سالغان بولۇپ، تېخى ئوغرىدىن مۇداپىئەلىنىش دېرىزىسى ئورناتمىغانلىقى ئۈچۈن ئوغرىنىڭ ئۆيگە ئوغرىلىقچە كىرىشىگە قولاي بولغان. ۋەقە يۈز بەرگەندە ئەر خوجايىن بالخانىدا ئۇخلاۋاتقان بولۇپ، تىرىققىدە قىلغان ئاۋازدىن ئويغۇنۇپ ئوغرىنى بايقىغان، ئوغرى ئايالچە ياسىنىپ، كۆينەك ۋە يالغان چاچ كىيىنىۋالغان بولۇپ، قولىغا يوغان پىچاق كۆتۈرۈۋالغان.
</S>
<S ID=51397>
ئەر خوجايىن ئوغرىنى بايقىغان ھامان قاتتىق ئېلىشقان. ئېلىشىش جەريانىدا يارىلانغان ئەر خوجايىن ئايالىنى توۋلىغان، ئەھۋالنىڭ چاتاقلىقىنى سەزگەن ئايال خوجايىن ئاشخانىغا كىرىپ قىڭراقنى ئېلىپلا بالىخانىغا يۈگۈرگەن.
</S>
<S ID=51398>
بىر مەيدان ئېلىشىشتىن كېيىن ئايالىنىڭ ياردىمى بىلەن بۇ ئوغرى بويسۇندۇرۇلغان، ھەمدە ئالاقىدار ئورۇنغا تاپشۇرۇلغان.
</S>
</TEXT>
/BODY
/DOC