<DOC>
<DOCID>TIANSHAN.515926</DOCID>
<HEADER>
<CLASS>شىنجاڭ</CLASS>
<DATE>2016-04-11 12:18:49</DATE>
</HEADER>
<BODY>
<HEADLINE>
<S ID=24462>
ئاپتونوم رايونىمىزدىكى ئون ئوتتۇرا مەكتەپ رايون ئاتلاپ ئوقۇغۇچى قوبۇل قىلالايدىغان بولدى
</S>
</HEADLINE>
<TEXT>
<S ID=24463>
    رەناگۈل خۇدابەردى خەۋەر قىلىدۇ: ئاپتونوم رايونلۇق مائارىپ نازارىتى يېقىندا ئۇقتۇرۇش چىقىرىپ، شىنجاڭ تەجرىبە ئوتتۇرا مەكتىپى، ئۈرۈمچى ‹‹1 – ئاۋغۇست›› ئوتتۇرا مەكتىپى، شىنجاڭ ئۇنىۋېرسىتېتى قارىمىقىدىكى تولۇق ئوتتۇرا مەكتەپ، ئۈرۈمچى شەھەرلىك تولۇق ئوتتۇرا مەكتەپ قاتارلىق ئون مەكتەپنىڭ رايون ئاتلاپ ئوقۇغۇچى قوبۇل قىلسا بولىدىغانلىقىنى جاكارلىدى.
</S>
<S ID=24464>
   ئۇقۇشىمچە، ھەر قايسى ۋىلايەت، ئوبلاست، شەھەرلىك مائارىپ تارماقلىرى ئاپتونوم رايون تەستىقلىغان رايون ئاتلاپ ئوقۇغۇچى قوبۇل قىلىش پىلانىنى ئادەتتىكى ئوتتۇرا مەكتەپلەرنىڭ ئوقۇغۇچى قوبۇل قىلىش پىلانىغا، شۇ جايدىكى تولۇق ئوتتۇرا مەكتەپكە ئۆرلەش ئىمتىھانىنىڭ 1 – تۈركۈم(قېتىم)دىكى ئارزۇ تولدۇرۇش تەرتىپى بىلەن ‹‹تولۇق ئوتتۇرا مەكتەپكە ئۆرلەش بويىچە ئوقۇغۇچى قوبۇل قىلىش كۆرسەتمىسى››گە كىرگۈزىدىكەن.
</S>
<S ID=24465>
ئارزۇ تولدۇرۇشتا ئوقۇغۇچىلارنىڭ ئۆز ئالدىغا تاللاش ھوقۇقىغا ھۆرمەت قىلىنىدىكەن، رايون ئاتلاپ ئوقۇغۇچى قوبۇل قىلىدىغان مەكتەپلەرگە تىزىملىتىشتا چەكلىمىگە ئۇچرىمايدىكەن.
</S>
<S ID=24466>
رايون ئاتلاپ ئوقۇغۇچى قوبۇل قىلىدىغان مەكتەپلەر پىلانغا قاتتىق ئەمەل قىلغان ئاساستا، نورمىدىن ئارتۇق ئوقۇغۇچى قوبۇل قىلمايدىكەن، ناۋادا بەلگىلىمىگە خىلاپ قوبۇل قىلىنغان ئوقۇغۇچىلار بايقىلىپ قالسا، ئۇلار تولۇق ئوتتۇرا مەكتەپ سەۋىيە سىناش ئىمتىھانىغا قاتناشتۇرۇلمايدىكەن ھەم تولۇق ئوتتۇرا مەكتەپنى پۈتكۈزۈش دىپلومى بېرىلمەيدىكەن، شۇنىڭدەك ئالىي مەكتەپ ئىمتىھانىغا قاتناشتۇرۇلمايدىكەن.
</S>
<S ID=24467>
قوبۇل قىلىنغان بارلىق ئوقۇغۇچىلارنىڭ تىزىملىكىنى 22 – ئاۋغۇستتىن بۇرۇن ئاپتونوم رايونلۇق مائارىپ نازارىتىگە يوللاپ ئەنگە ئالدۇرىدىكەن.
</S>
<S ID=24468>
‏
</S>
</TEXT>
/BODY
/DOC