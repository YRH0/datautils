<DOC>
<DOCID>TIANSHAN.490333</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-01-20 13:13:13</DATE>
</HEADER>
<BODY>
<HEADLINE>
<S ID=4109>
گۇما ناھىيەسى «13-بەش يىل»لىق پىلاننىڭ تەرەققىياتى ئۈچۈن ياخشى ئۇل سالدى
</S>
</HEADLINE>
<TEXT>
<S ID=4110>
    ئىختىيارىي مۇخبىرىمىز ئابلىكىم مۇھەممەت خەۋىرى: گۇما ناھىيەسى «12-بەش يىل»لىق پىلاندا بېكىتىلگەن تۈرلۈك ۋەزىپىلەرنى غەلبىلىك تاماملاپ، ھەر مىللەت خەلقىنى ئومۇميۈزلۈك نەپكە ئىگە قىلدى.
</S>
<S ID=4111>
    بۇ، ناھىيەنىڭ 2015-يىلى ناھىيە بويىچە ئىشلەپچىقىرىش ئومۇمىي قىممىتى 2 مىليارد 300 مىليون يۈەنگە يېتىپ، 2010-يىلدىن باشلاپ يىلىغا ئوتتۇرىچە % 18ئاشتى: جەمئىيەتنىڭ مۇقىم مۈلۈك سېلىنمىسى 2 مىليارد 360 مىليون يۈەنگە يېتىپ، يىلىغا ئوتتۇرىچە %29.4 ئاشتى؛ جامائەت مالىيە كىرىمى 130 مىليون يۈەنگە يېتىپ، يىلىغا ئوتتۇرىچە %8.6 ئاشتى؛ دېھقان – چارۋىچىلارنىڭ ئوتتۇرىچە ساپ كىرىمى 6005 يۈەنگە يېتىپ، يىلىغا ئوتتۇرىچە %14.3 ئاشتى.
</S>
<S ID=4112>
«كەسىپلىشىش بىلەن شەھەرلىشىشنى بىر گەۋدىلەشتۈرۈش» ئىستراگىيەسىنى پائال ئىلگىرى سۈرۈپ، ئىلگىرى-كېيىن 120 مىليون يۈەن مەبلەغ سېلىپ، سانائەت باغچا رايونىنىڭ ئۇل ئەسلىھەلىرىنى يۈرۈشلەشتۈرۈپ، 52 كارخانىنى كىرگۈزۈپ، 1 مىليارد 270 مىليون يۈەن مەبلەغنى ئەمەلىيلەشتۈرۈپ، سانائەت باغچا رايونىنىڭ دەرىجىسى «ئاپتونوم رايون دەرىجىلىك سانائەت باغچا رايونى» غا كۆتۈرۈلدى؛ چۆلدە يېڭى شەھەر بەرپا قىلىپ، 1 مىليارد 400 مىليون يۈەن مەبلەغ سېلىپ، يېڭى شەھەر مائارىپ باغچا رايونى، مەدەنىيەت مەركىزى، ئىككى A دەرىجىلىك دوختۇرخانا، پاراۋانلىق باغچا رايونى قاتارلىق تۈرلەرنى مەركەزلىك يولغا قويۇلدى.
</S>
<S ID=4113>
179 مىليون يۈەن مەبلەغ سېلىپ، يېڭى شەھەرنى كۆكەرتىش، يورۇتۇش، گۈزەللەشتۈرۈش قۇرۇلۇشىنى يولغا قويۇپ، دەسلەپكى قەدەمدە يېڭى زامانىۋىي بىر شەھەر كۆلەملەشتۈرۈلدى. «باغۋەنچىلىك - چارۋىچىلىق ئارقىلىق خەلقنى بېيىتىش» ئىستراتىگىيەسىنى زور كۈچ بىلەن يولغا قويۇپ، كەسىپ قۇرۇلمىسىنى تەڭشەشنى ئاساسىي لىنىيە قىلىپ، ئۆزگىچە ئورمان مېۋىچىلىكنىڭ تەرققىياتىنى تېزلىتىپ، ئاممىنىڭ ئۆز شارائىتىغا قاراپ ئۆي قۇشى باقمىچىلىقى ۋە بورداقچىلىق كەسپىنى راۋاجلاندۇرۇشىغا ئىلھام بەردى، ئاپتونوم رايوننىڭ «قىسقا مۇددەتلىك، تەكشى، تېز» تۈرى ۋە «ئۇچقۇن»تۈرىنى يولغا قويۇش پۇرسىتىنى چىڭ تۇتۇپ، ئۆرۈكنى بۇسلاپ قۇرۇتۇش كەسپىنى ئالدىن يولغا قويۇپ ئالدىن سىناق قىلىش ئۈستىدە ئىزدىنىپ، بەش تاغلىق يېزا – بازاردا 717 قۇرۇتۇش ئۆيى قۇرۇپ ئۈلگە كۆرسىتىپ، كۆپ يوللار ئارقىلىق دېھقانلارنىڭ كىرىمنى ئاشۇرۇپ، «13-بەش يىل»لىق پىلاننىڭ تەرەققىياتى ئۈچۈن ياخشى ئۇل سالدى.
</S>
</TEXT>
/BODY
/DOC