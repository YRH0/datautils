<DOC>
<DOCID>TIANSHAN.498091</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-16 16:11:35</DATE>
</HEADER>
<BODY>
<HEADLINE>
<S ID=11396>
كۇچا ناھىيەسى خەلق تۇرمۇشى سېلىنمىسىنى كۆپەيتىپ، ئىشقا ئورۇنلاشتۇرۇش ، مائارىپ تەرەققىياتىنى ئىلگىرى سۈردى
</S>
</HEADLINE>
<TEXT>
<S ID=11397>
    ئىختىيارىي مۇخبىرىمىز ئەھمەد ئىسمائىل خەۋىرى: كۇچا ناھىيەسى ئۆتكەن «12-بەش يىل»لىق پىلان داۋامىدا، « خەلق تۇرمۇشى قۇرۇلۇشى» يىلىنى ئۇدا بەش يىل يولغا قويۇپ، ھەر يىلى ناھىيە مالىيەسى ئاممىۋى خامچوت چىقىمىنىڭ %80 ىنى خەلق تۇرمۇشىغا سەرپ قىلىپ، ئاممىنىڭ ئىشلەپچىقىرىش، تۇرمۇش شارائىتىنى ياخشىلاپ، شەھەر-بازار ئاھاللىرىنىڭ ئوتتۇرىچە كىرىمىنى 14 مىڭ 347 يۈەندىن 23 مىڭ 804 يۈەنگە، دېھقانلارنىڭ كىشى بېشى ساپ كىرىمىنى 9951 يۈەندىن 10مىڭ838 يۈەنگە يەتكۈزۈپ، ھەر يىلى ئوتتۇرا ھېساب بىلەن ئايرىم-ئايرىم ھالدا %16.24 ۋە %13.7 دىن ئېشىشىغا تۈرتكە بولدى.
</S>
<S ID=11398>
    كۇچا ناھىيەسى2010-يىلدىن بۇيان، خەلق تۇرمۇشى ساھەسىدىكى ئىجتىمائىي مۇقىم مۈلۈك سېلىنمىسى 65مىليارد 430مىليون يۈەنگە يېتىپ، ھەر يىلى ئوتتۇرا ھېساب بىلەن %18.46ئاشقان؛ بۇ ناھىيە يەنە مەركەز، ئاپتونوم رايوننىڭ يېزا-بازارلارنىڭ ئولتۇراقلىشىش شارائىتىنى ياخشىلاشتىكى بىر قاتار ئۈنۈملۈك تەدبىرلەرنى يولغا قويۇپ، شەھەر-يېزىلاردا ئەمىن تاپقۇزۇپ خەلقنى بېيىتىش ئۆيىدىن 40 مىڭ 200 يۈرۈش، چارۋىچىلارنى مۇقىم ئولتۇراقلاشتۇرۇپ گۈللەندۈرۈش ئۆيىدىن 1845 يۈرۈش، كاپالەتلىك ئۆيدىن 30 مىڭ 340 يۈرۈش سېىلىپ، ئاممىنىڭ تۇرالغۇ ئۆي شارائىتىنى ئىزچىل ياخشىلىدى.
</S>
<S ID=11399>
يېزىلاردىكى 64 مىڭ ئائىلىگە تۇرۇبا سۈيى، 66 مىڭ 700 ئائىلىگە توك يەتكۈزۈپ، ئۇلارنى خاتىرجەم سۇ، توك ئىشلىتىش ئىمكانىيىتىگە ئىگە قىلدى.
</S>
<S ID=11400>
يېزا-بازار، كەنتلەرنى تۇتاشتۇرىدىغان 1325 كىلومېتىر يېزا تاشيولىنى يېڭىدىن ياسىدى.
</S>
<S ID=11401>
شەھەر-بازار، يېزىلاردىكى63 مىڭ 400 كىشىنى تۈرلۈك ئىش ئورۇنلىرى بويىچە يېڭىدىن ئىشقا ئورۇنلاشتۇرۇپ، ئىشسىزلىق نىسبىتىنى ئۇدا %2 ئىچىدە كونترول قىلدى.
</S>
<S ID=11402>
1مىليارد693مىليون يۈەن مەبلەغ سېلىپ، شەھەر ئوقۇتۇش رايونىدىكى يەتتە ئوتتۇرا ، باشلانغۇچ مەكتەپنى يېڭىدىن سالدى.
</S>
<S ID=11403>
5يىلدا يېزا-بازار كەنىتكە 58«قوش تىل» بالىلار باغچىسى قۇرۇلۇشىنى يېڭىدىن سېلىپ ۋە يېڭىلاپ، مائارىپ ئىشلىرىنىڭ تەرەققىياتىنى ئىلگىرى سۈردى.
</S>
<S ID=11404>
ئوقۇشتىن بۇرۇنقى ئىككى يىللىق «قوش تىل» مائارىپىنىڭ ئومۇملىشىش نىسبىتىنى %84.8 دىن %96.32 كە ، ئوتتۇرا-باشلانغۇچ مەكتەپلەردە «قوش تىل» ئوقۇتۇشىنىڭ قاپلىنىش نىسبىتىنى %45 دىن %78.2 كە ، تولۇق ئوتتۇرا باسقۇچىغا ئوقۇشقا كىرىش نىسبىتىنى %42.9 دىن %94.2 كە يەتكۈزدى .
</S>
<S ID=11405>
بەش يىلدا 82مىڭ كىشىنى نامراتلىقتىن قۇتۇلدۇرۇپ، نامراتلىق نىسبىتىنى %38.2 دىن %16 كە تۆۋەنلەتتى.
</S>
<S ID=11406>
ئۇنىڭدىن باشقا شەھەر ۋە يېزا بازارلاردا ئىجتىمائىي كاپالەت، داۋالاش مۇلازىمىتى سىستېمىسىنى ئۈزلۈكسىز مۇكەممەللەشتۈرۈپ، ھەممە كىشىنى ئاساسىي ئىجتىمائىي كاپالەتتىن بەھرىمەن قىلىش نىشانى ئومۇميۈزلۈك ئىشقا ئاشۇردى.
</S>
<S ID=11407>
   
</S>
</TEXT>
/BODY
/DOC