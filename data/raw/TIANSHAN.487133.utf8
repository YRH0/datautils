<DOC>
<DOCID>TIANSHAN.487133</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-01-12 12:15:23</DATE>
</HEADER>
<BODY>
<HEADLINE>
<S ID=2495>
پىچان ناھىيەسىنىڭ تۇراقلىق مۈلۈك سېلىنمىسى سىجىل ئاشتى
</S>
</HEADLINE>
<TEXT>
<S ID=2496>
    مىجىت ئىبراھىم خەۋەر قىلىدۇ: پىچان ناھىيەسى ‹‹12 – بەش يىل››دا سودىگەر ۋە مەبلەغ جەلپ قىلىشقا كۈچەپ، نۇقتىلىق تۈرلەرگە مەبلەغ سېلىش سالمىقىنى زورايتقانلىقتىن، ناھىيەنىڭ تۇراقلىق مۈلۈك سېلىنمىسى سىجىل ئاشتى.
</S>
<S ID=2497>
    ئىگىلىشىمچە، بۇ ناھىيە تۇراقلىق مۈلۈك سېلىنمىسىنى ئاشۇرۇشتا سېلىنغان مەبلەغنىڭ ئۈنۈمى بىلەن ئىشلىتىلىش نىسبىتىنى ئاشۇرۇشقا كۈچ سەرپ قىلغان.
</S>
<S ID=2498>
سودىگەر ۋە مەبلەغ جەلپ قىلىشتا ئاساسلىق رەھبەرلەر مەسئۇل بولۇش، دائىرە بويىچە ھۆددە ئېلىش پىرىنسىپىنى يولغا قويۇپ، تۇراقلىق مۈلۈك سېلىنمىسىنى ئاشۇرۇشنى خەلق رازى بولغان ھۆكۈمەت بەرپا قىلىشنىڭ مۇھىم تەدبىرى قىلغان.
</S>
<S ID=2499>
رىغبەتلەندۈرۈش مېخانىزمى ئورنىتىش، مۇلازىمەتنى ياخشىلاش ئارقىلىق، كۆزنەك ئورۇنلارنىڭ ئىش بېجىرىش ئۈنۈمىنى ئۆستۈرگەن.
</S>
<S ID=2500>
خەلق تۇرمۇشى تۈرلىرىدە تېز ئىش باشلاشنى تۇراقلىق مۈلۈك سېلىنمىسىنى ئاشۇرۇشنىڭ ئاچقۇچى قىلىپ، ئىلگىرى ئىمزالانغان تۈرلەرنى كىرگۈزۈش، يولغا قويۇشنى ئۆزئارا ماسلاشتۇرۇپ، داۋام قۇرۇلۇش تۈرلىرىنىڭ بەلگىلەنگەن قەرەلدە تاماملىنىشىغا ھەيدەكچىلىك قىلغان.
</S>
<S ID=2501>
نەتىجىدە ناھىيەنىڭ بۇلتۇرقى تۇراقلىق مۈلۈك سېلىنمىسى 11 مىليارد 901 مىليون يۈەنگە يېتىپ، ‹‹12 – بەش يىل››دا يىلىغا ئوتتۇرا ھېساب بىلەن %17.91 ئاشقان.
</S>
<S ID=2502>
‏    
</S>
</TEXT>
/BODY
/DOC