<DOC>
<DOCID>TIANSHAN.551967</DOCID>
<HEADER>
<CLASS>شىنجاڭ</CLASS>
<DATE>2016-09-23 11:33:44</DATE>
</HEADER>
<BODY>
<HEADLINE>
<S ID=50234>
ئەلا مۇلازىمەت، ئىللىق تەبەسسۇم
</S>
</HEADLINE>
<TEXT>
<S ID=50235>
 خالىدە ئوبۇل
</S>
<S ID=50236>
  ياخشىمۇسىز، سىزگە قانداق مۇلازىمەت كېرەك؟
</S>
<S ID=50237>
   كەسپىي تاماشىبىنلارنىڭ بېلىتىنى قەيەردىن سېتىۋالسام بولار؟
</S>
<S ID=50238>
   شىنجاڭ خەلقئارا كۆرگەزمە مەركىزىنىڭ غەربىي يان ئىشىكىدىكى بېلەت سېتىش نۇقتىسىدىن سېتىۋالسىڭىز بولىدۇ...
</S>
<S ID=50239>
   شىنجاڭ خەلقئارا كۆرگەزمە مەركىزى 20 – سېنتەبىر بەكلا قىزىپ كەتكەن بولۇپ، بۇ يەردە مۇلازىمەتچىلىك قىلىۋاتقان پىدائىيلار تولىمۇ ئالدىراش بولۇپ كەتكەنىدى.
</S>
<S ID=50240>
شىنجاڭ ئۇنىۋېرسىتېتىدىن تاللانغان پىدائىي لۇڭ نەنپىڭ ئەتىگەندىن بېرى كۆرگەزمىنى كۆرۈش ئۈچۈن كەلگەن تاماشىبىنلار سورىغان سوئاللارغا زېرىكمەي جاۋاب بېرىپ، ۋاقىتنىڭ بىر يەرگە بېرىپ قالغانلىقىنىمۇ سەزمەي قالغانىدى.
</S>
<S ID=50241>
ئالدىراشچىلىقتا چۈشتىن كېيىن سائەت ئىككىگىچىمۇ ئۇنىڭ چۈشلۈك تاماق يېيىشكە چولىسى تەگمىدى.
</S>
<S ID=50242>
   بۇ خەلقئارالىق كۆرگەزمىگە پىدائىي بولۇشقا مەكتىپىمىزدىن 2000دىن ئارتۇق ئوقۇغۇچى ئۆزىنى تىزىملاتقانىدى، بۇلاردىن 800ى پىدائىيلىققا تاللاندى، بىز كۆرگەزمە باشلىنىشتىن بۇرۇن بەش كۈن مەخسۇس تەربىيەلەندۇق.
</S>
<S ID=50243>
   ئۇيغۇر تىلى كەسپىدە ئوقۇۋاتقان لۇڭ نەنپىڭ ئاپتونوم رايونىمىزدىكى ۋىلايەت، ئوبلاستلاردىن كېلىپ، كۆرگەزمە زالىدىن يايما ئورنى ئالغان ئۇيغۇر سودىگەرلەر بىلەن ئۇيغۇر تىلىدا بىمالال پاراڭلىشىپ، ئۇلار سورىغان مەسىلىلەرگە ۋاقتىدا چۈشەنچە بېرىۋاتاتتى.
</S>
<S ID=50244>
   ئالنۇر جاساننۇرمۇ شىنجاڭ ئۇنىۋېرسىتېتىدىن كەلگەن پىدائىي بولۇپ، ئۇ ئىنگلىز تىلىنى بىلگەچكە، چەت ئەللىك مېھمانلارغا تەرجىمانلىق قىلىش ۋەزىپىسىنىمۇ قوشۇمچە ئۈستىگە ئاپتۇ.
</S>
<S ID=50245>
ئۇ مۇنداق دېدى: كۆرگەزمىگە قاتناشقان چەت ئەللىك مېھمانلارمۇ كۆپ، بۇ قېتىم ئۇلارغا مۇلازىمەت قىلىشتا ‹‹قوش ئۈنۈم››گە ئېرىشتىم.
</S>
<S ID=50246>
بۇنىڭ بىرى، ساھىبخانلىق رولىمنى ياخشى جارى قىلدۇرۇپ، چەت ئەللىك مېھمانلارغا ئەلا مۇلازىمەت قىلدىم، يەنە بىرى، ئۇلارغا تەرجىمانلىق قىلىش جەريانىدا ئىنگلىز تىلى سەۋىيەمنى يەنىمۇ ئۆستۈردۈم.
</S>
<S ID=50247>
   كۆرگەزمە زالىدا روھلۇق پىدائىيلارنى قەدەمدە بىر ئۇچراتقىلى بولاتتى، ئۇلارنىڭ ئەلا مۇلازىمىتى، ئىللىق تەبەسسۇمى كىشىلەرگە ئۆزگىچە ئىللىقلىق بەخش ئېتەتتى.
</S>
<S ID=50248>
   ئۇقۇشىمچە شىنجاڭ ئۇنىۋېرسىتېتى، شىنجاڭ پېداگوگىكا ئۇنىۋېرسىتېتى، شىنجاڭ مالىيە – ئىقتىساد ئۇنىۋېرسىتېتى، ئۈرۈمچى كەسپىي ئۇنىۋېرسىتېتى قاتارلىق مەكتەپلەردىن كەلگەن 1200 ئوقۇغۇچى 5 – نۆۋەتلىك جۇڭگو ئاسىيا – ياۋروپا كۆرگەزمىسىدە پىدائىي بولۇش ۋەزىپىسىنى ئۈستىگە ئاپتۇ.
</S>
<S ID=50249>
   شىنجاڭ پېداگوگىكا ئۇنىۋېرسىتېتىنىڭ ئوقۇغۇچىسى ليۇ جەنيۇڭنىڭ بۇنداق چوڭ پائالىيەتكە ئىككىنچى قېتىم قاتنىشىشى ئىكەن، ئۇ مۇنداق دېدى: ئاپتونوم رايونىمىزدا ئۆتكۈزۈلگەن بۇ چوڭ پائالىيەتتە رولىمنى ياخشى جارى قىلدۇرالىسام ھاردۇقۇم چىقىدۇ، چۈنكى بۇنداق چوڭ كۆرگەزمىدە مېھمانلارغا ئەلا مۇلازىمەت قىلىپ، شىنجاڭنىڭ تەسىر كۈچىنى ئاشۇرۇش ئىنتايىن شەرەپلىك ئىش.
</S>
<S ID=50250>

</S>
</TEXT>
/BODY
/DOC