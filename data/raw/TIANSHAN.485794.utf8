<DOC>
<DOCID>TIANSHAN.485794</DOCID>
<HEADER>
<CLASS>شىنجاڭ</CLASS>
<DATE>2016-01-07 12:01:28</DATE>
</HEADER>
<BODY>
<HEADLINE>
<S ID=1413>
ئاپتونوم رايونىمىز 2015–يىلى كەنت دەرىجىلىك تەشكىلات تايانچلىرىدىن 1000 نى تەربىيەلىدى
</S>
</HEADLINE>
<TEXT>
<S ID=1414>
    جاڭ زۇشۈەن خەۋەر قىلىدۇ: ئاپتونوم رايونلۇق پارتكوم كەنت دەرىجىلىك تەشكىلات تايانچ قوشۇن قۇرۇلۇشىنى كۈچەيتىشنى ئىجتىمائىي مۇقىملىق ۋە ئەبەدىي ئەمىنلىكنىڭ ئاساسىنى پۇختىلاشتىكى ئىستراتېگىيەلىك قۇرۇلۇش قىلىپ، 2014 – يىلىدىن باشلاپ كەنت دەرىجىلىك تەشكىلات تايانچلىرىنى تەربىيەلەش مەخسۇس ھەرىكىتىنى ئومۇميۈزلۈك يولغا قويدى.
</S>
<S ID=1415>
ئاپتونوم رايون، ۋىلايەت، ئوبلاست، شەھەر ۋە ناھىيە(شەھەر، رايون) بىرلىكتە كەنت دەرىجىلىك تايانچ تەشكىلات كادىرلىرىدىن 350نى تەربىيەلىدى.
</S>
<S ID=1416>
ئاپتونوم رايون 2015 – يىلى ئىككى باسقۇچتا كەنت دەرىجىلىك تەشكىلات تايانچلىرىدىن 1000نى تەربىيەلىدى، بىرىنچى باسقۇچتىكى 400 كىشى 2015 – يىلى 8 – ئايدا ئوقۇش پۈتكۈزدى، ئىككىنچى باسقۇچتىكى 600 كىشى 2016 – يىلى 3 – ئاينىڭ ئاخىرى ئوقۇش پۈتكۈزىدۇ.
</S>
<S ID=1417>
    كەنت دەرىجىلىك تەشكىلات تايانچلىرىنى تەربىيەلەشتە تېررورلۇققا قارشى تۇرۇپ، مۇقىملىقنى ساقلاش ۋەزىيىتى ۋە يېزا خىزمىتىنىڭ ئەمەلىيىتىگە بىرلەشتۈرۈلگەن ئاساستا، سىياسىي نەزەرىيە، يېزا سىياسىتى، خىزمەت ئۇسۇلى ۋە ‹‹قوش تىل›› دەرسخانىسى قاتارلىق مەخسۇس تېما تەسىس قىلىندى ھەم مۇتەخەسسىس، ئالىملار، ئاپتونوم رايونىمىزدىكى ئالاقىدار نازارەت، ئىدارىلەرنىڭ كەسىپ تايانچلىرى، خىزمەت تەجرىبىسى مول ئاساسىي قاتلام كادىرلىرى، ئاپتونوم رايونلۇق پارتىيە مەكتىپى ۋە شىنجاڭ مائارىپ ئىنستىتۇتىنىڭ تەجرىبىسى مول ‹‹قوش تىل›› ئوقۇتقۇچىلىرى دەرس ئۆتۈشكە تەكلىپ قىلىنىپ، 139 سائەت دەرس ئۆتۈلدى.
</S>
<S ID=1418>
مەركەزلىك تەربىيەلەش ئاياغلاشقاندىن كېيىن، كۇرسانتلار ئىككى ئادەم بىر گۇرۇپپا قىلىندى، ئۇلارنىڭ ھەممىسى ناھىيە، شەھەر، يېزا – بازار ھالقىپ، ئىلغار كەنتلەرگە ئورۇنلاشتۇرۇلۇپ، ئەمەلىي چېنىقتۇرۇلدى.
</S>
<S ID=1419>
    ئىز قوغلاپ تەربىيەلەش مېخانىزمى ئورنىتىلىپ، بىر ئادەمگە بىر ئارخىپ تۇرغۇزۇش، ئادەمگە قاراپ تەدبىر بەلگىلەش پىرىنسىپى بويىچە مەركەزلىك تەربىيەلەنگەن كەنت دەرىجىلىك 1000 تەشكىلات تايانچىغا تەربىيەلەش ئارخىپى تۇرغۇزۇلۇپ، كەنت پارتىيە تەشكىلاتى شۇجىسىنىڭ زاپاس نامزاتى قىلىندى.
</S>
<S ID=1420>
ناھىيە، شەھەرلىك تەشكىلات بۆلۈمى ۋە يېزا – بازارلىق پارتكوم ئىز قوغلاپ تەربىيەلەش پىلانى تۈزۈپ، ھەر يېرىم يىلدا بىر قېتىم يۇقىرى دەرىجىلىك تەشكىلات بۆلۈمىگە تەربىيەلەش ئەھۋالىنى دوكلات قىلدى.
</S>
<S ID=1421>
تەربىيەلەش ئوبيېكتىلىرىنى شىنجاڭغا نىشانلىق ياردەم بېرىۋاتقان ئۆلكە، شەھەرلەرگە ئۆگىنىش، تەربىيەلەش ۋە ئېكسكۇرسىيەگە ئالدىن ئورۇنلاشتۇردى.
</S>
<S ID=1422>
ئۇلارنى يەنە كەنتكە چۈشكەن خىزمەت گۇرۇپپىلىرىغا سەپلەپ، تېررورلۇققا قاراشى تۇرۇش، مۇقىملىقنى ساقلاش ۋە ئاممىغا مۇلازىمەت قىلىش خىزمىتى جەريانىدا چېنىقتۇردى.
</S>
<S ID=1423>
تەربىيەلىنىپ يېتىشكەنلىرىنى دەرھال تاللاپ ئىشلىتىپ، ئاساسىي قاتلامنىڭ خىزمەت كۈچىنى ئۈزلۈكسىز ئاشۇردى.
</S>
<S ID=1424>
‏
</S>
</TEXT>
/BODY
/DOC