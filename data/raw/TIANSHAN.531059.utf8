<DOC>
<DOCID>TIANSHAN.531059</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-06-28 12:33:43</DATE>
</HEADER>
<BODY>
<HEADLINE>
<S ID=31596>
دىلشات ھەسەن تىجارەتتە دادىل يول ئاشتى، ساخاۋەتتىن قەلبلەرگە ئىللىق نۇرى چاچتى
</S>
</HEADLINE>
<TEXT>
<S ID=31597>
   قۇربان مولنىياز خەۋەر قىلىدۇ: ھەر مىللەت بولسا ئىناق، تاپقۇسى ئىشلار روناق، دېگەندەك دىلشات ھەسەننىڭ ئىشلىرى كۈنسېرى روناق تاپماقتا. 2005 – يىلىدىن ھازىرغىچە ئۇنىڭ ئىئانە قىلغان، ئوقۇشقا، ئاپەت رايونىغا ياردەم قىلغان پۇلى 3 مىليون يۈەندىن ئاشتى، ئۇ ئىش ئورنىدىن قالغان ھەم نامرات ئائىلىلەردىن 300 دىن ئارتۇق كىشىنى ئىشقا ئورۇنلاشتۇردى.
</S>
<S ID=31598>
   1973 – يىلى باي ناھىيەسىنىڭ توقسۇن يېزىسىدا تۇغۇلۇپ چوڭ بولغان دىلشات ھەسەن 2005 – يىلى باي ناھىيەسىنىڭ ‹‹شياۋخاۋ›› تاكسى مۇلازىمەت چەكلىك مەسئۇلىيەت شىركىتىنى قۇردى. شىركەتتە ئۇيغۇر، خەنزۇ، خۇيزۇ، قىرغىز قاتارلىق مىللەتلەر بولۇپ، شىركەتتە مىللەتلەر ئىتتىپاقلىقى تاكسى گۇرۇپپىسى، پارتىيە ئەزالىرى تاكسى گۇرۇپپىسى، قىزىلبايراقدار تاكسى گۇرۇپپىسى، ‹‹لېي فېڭ›› تاكسى گۇرۇپپىسى بار. شىركەت يەنە 200 مىڭ يۈەن ئاجرىتىپ، مىللەتلەر ئىتتىپاقلىقى فوندى قۇرۇپ، يىلدا شىركەتتىكى مىللەتلەر ئىتتىپاقلىقىدىكى ئون نەمۇنىچى خىزمەتچىنى باھالاپ مۇكاپاتلىدى. ئۇنىڭدىن باشقا باي ناھىيەلىك 1 – ، 2 – ئوتتۇرا مەكتەپتە ئوقۇش ياردەم پۇلى تەسىس قىلىپ، 127 ئوقۇغۇچىغا ئايدا 200 يۈەندىن ئوقۇش ياردەم پۇلى بەردى. شىركەت ياردەم قىلغان ئوقۇغۇچى 1800 دىن ئاشتى. شىركەت نامراتلارنى يۆلەش، ئوقۇش ياردەم پۇلى بېرىش، ياخشى ئىشلارنى قوللاشنى شىركەتنىڭ پىرىنسىپى قىلىپ، يىللىق كىرىمىنىڭ %40 ىدىن ئارتۇقىنى ياخشى ئىش قىلىشقا ئىشلەتتى. دىلشات ھەسەن بۇ نەتىجىلىرى بىلەن بۇلتۇر مەملىكەت بويىچە ‹‹مىللەتلەر ئىتتىپاقلىقىدىكى ئىلغار شەخس››، ‹‹جۇڭگو خەير – ساخاۋەت ئىشلىرىدىكى ئىلغار شەخس›› دېگەن شەرەپكە ئېرىشتى.
</S>
</TEXT>
/BODY
/DOC