<DOC>
<DOCID>TIANSHAN.543351</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-08-23 15:29:55</DATE>
</HEADER>
<BODY>
<HEADLINE>
<S ID=42018>
نىلقا ناھىيەسى شىنجاڭ قارا ھەرە ھەسىلى بازىسى قۇرۇش قەدىمىنى تېزلەتتى
</S>
</HEADLINE>
<TEXT>
<S ID=42019>
   ئىختىيارىي مۇخبىرىمىز نەبىجان ئەخمەت خەۋىرى: يېقىنقى يىللاردىن بۇيان، نىلقا ناھىيەسى شىنجاڭ قارا ھەرە ھەسەلچىلىك كەسپى تەرەققىياتىنى زور كۈچ بىلەن قوللاپ، ھەر جەھەتتىن مەدەت بەرگەنلىكتىن، ھەسەلچىلىك كەسىپىدە گۈللىنىش بارلىققا كىلىپ، ھەسەل ھەرىسى باققان دېھقانلار بۇنىڭدىن ھەقىقىي نەپكە ئېرىشتى.
</S>
<S ID=42020>
   يېقىندا مۇخبىر بۇ ناھىيەنىڭ تيەنخۇي ھەسەلچىلىك كارخانىسىدا ئىشلەپچىقىرىلغان ھەسەل، ئانىلىق ھەرە شىرنىسى، گۈل چېڭى قاتارلىق بىر يۈرۈش مەھسۇلاتلارنىڭ جايلاردا ئىستېمالچىلارنىڭ قارشى ئېلىشىغا ئېرىشكەنلىكىنى ئىگىلىدى، شۇنداقلا زاۋۇت ئىشخانىسى تېمىغا تۈرلۈك شەرەپ گۇۋاھنامىلىرىنىڭ ئېسىقلىق تۇرغانلىقىنى كۆردى.
</S>
<S ID=42021>
   تيەنخۇي ھەسەلچىلىك كارخانىسىنىڭ دىرېكتورى ۋاڭ خەيمىڭ مۇنداق دېدى: كارخانىمىزنىڭ بۇلتۇرقى ھەسەل كاسىنا قىلىش ئىشلەپچىقىرىش ئومۇمىي قىممىتى 14 مىليون 560 مىڭ يۈەنگە يەتتى، بۇ يىل بىز يېڭىدىن كىرگۈزگەن ئىلغار ئۈسكۈنىلەرنى ئىشلىتىپ، ئىشلەپچىقىرىش كۆلىمىنى يەنىمۇ كېڭەيتىپ، ئۈنۈمنى ئاشۇرۇپ، ھەسەل ھەرىسى باقمىچىلىرىنىڭ كىرىمىنىڭ مۇقىم ئېشىشىغا تېگىشلىك تۆھپىمىزنى قوشىمىز.
</S>
<S ID=42022>
   نىلقا ناھىيەسى ئاپتونوم رايون بويىچە شىنجاڭ قارا ھەسەل ھەرىسىنى قوغداش ۋە قارا ھەرە ھەسىلى ئىشلەپچىقىرىشتىكى ئەڭ چوڭ بازا بولۇپ، شىنجاڭ قارا ھەسەل ھەرىسى بايلىقىنى ئۈنۈملۈك قوغداش، شىنجاڭ قارا ھەرە ھەسەلچىلىك كەسىپىنىڭ ساغلام تەرەققىياتىنى ئىلگىرى سۈرۈش ئۈچۈن، يېقىنقى يىللاردىن بۇيان بۇ ناھىيە شىنجاڭ قارا ھەسەل ھەرىسىنى قوغداش، قارا ھەرە ھەسەلچىلىك كەسىپىنى گۈللەندۈرۈشكە بولغان سېلىنمىنى يىلمۇيىل ئاشۇردى، ئىچكىرى ئۆلكىلەردىن ھەسەل ھەرىسى باقمىچىلىقىدىكى مۇتەخەسسىسلەرنى تەكلىپ قىلىپ، ھەسەل ھەرىسى باقمىچىلىرىغا يېڭى باقمىچىلىق تېخنىكلىرىنى ئۆگەتتى، ھەسەل ھەرىسى باقمىچىلىرىغا ھەرە باقىدىغان ئوتلاق ئاجرىتىپ بەردى.
</S>
<S ID=42023>
ئىچكىرى ئۆلكىلەردىن سورتلۇق ئانىلىق ھەرىلەرنى يۆتكەپ كېلىپ، باقمىچىلارغا ھەقسىز تارقىتىپ بەردى، بۇنىڭ بىلەن ھەسەل ھەرىسى باقمىچىلىرى باقمىچىلىق تېخنىكىسىنى ئۆستۈرۈپ، ھەسەل سۈپىتىنى يەنىمۇ يۇقىرى كۆتۈردى.
</S>
<S ID=42024>
ھەسەلچىلىك فېرمىسىغا بۇلتۇر 14-مايدا ‹‹دۆلەت دەرىجىلىك قارا ھەسەل ھەرىسىنى قوغداش فېرمىسى›› دېگەن ۋېۋىسكا ئېسىلدى.
</S>
<S ID=42025>
ھازىر ھەسەلچىلىك فېرمىسىدا ھەسەل ھەرىسى بېقىۋاتقانلار 260 ئائىلىگە، ئۇلار باققان ھەسەل ھەرىسى 29 مىڭ ساندۇققا يەتتى.
</S>
</TEXT>
/BODY
/DOC