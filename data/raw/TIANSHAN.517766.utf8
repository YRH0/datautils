<DOC>
<DOCID>TIANSHAN.517766</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-14 18:14:30</DATE>
</HEADER>
<BODY>
<HEADLINE>
<S ID=25248>
شايار ناھىيەسىنىڭ گازىر ۋە بەرەڭگى پىششىقلاش تۈرىدە قۇرۇلۇش باشلاندى
</S>
</HEADLINE>
<TEXT>
<S ID=25249>
  پەرھات مىجىت، كېرەمجان ھىمىت خەۋەر قىلىدۇ: شايار ناھىيەلىك ‹‹چۈنشېڭ›› يېزا ئىگىلىك پەن – تېخنىكا مۇلازىمەت چەكلىك شىركىتىنىڭ گازىر پىششىقلاش تۈرى بىلەن شىنجاڭ ‹‹شۈجېڭيۈەن›› يېزا ئىگىلىك چەكلىك شىركىتىنىڭ بەرەڭگى پىششىقلاش تۈرىدە يېقىندا قۇرۇلۇش باشلاندى.
</S>
<S ID=25250>
   ئىگىلىشىمىزچە، شايار ناھىيەلىك ‹‹چۈنشېڭ›› يېزا ئىگىلىك پەن – تېخنىكا مۇلازىمەت چەكلىك شىركىتىنىڭ قۇرۇلۇشىغا 163 مىليون يۈەن مەبلەغ سېلىش پىلانلانغان بولۇپ، قۇرۇلۇش ئىشقا كىرىشتۈرۈلگەندىن كېيىن يىلدا سېتىۋالىدىغان يېزا ئىگىلىك قوشۇمچە مەھسۇلاتى 1 مىليون 500 مىڭ توننىغا يېتىدىكەن.
</S>
<S ID=25251>
يىلدا 30 مىڭ توننا گازىر پىششىقلىيالايدىغان بولۇپ، بۇ يىل 11 – ئاينىڭ ئاخىرى ئىشلەپچىقىرىشقا كىرىشتۈرۈلىدىكەن.
</S>
<S ID=25252>
شىنجاڭ ‹‹شۈجېڭيۈەن›› يېزا ئىگىلىك چەكلىك شىركىتىنىڭ قۇرۇلۇشىغا 150 مىليون يۈەن مەبلەغ سېلىش پىلانلانغان بولۇپ، قۇرۇلۇش پۈتكەندىن كېيىن يىلىغا 3000 توننا بەرەڭگى قېقى، 13 مىڭ توننا بەرەڭگى قىيامى، 2000 توننا بەرەڭگى قەلەمچىسى، 2000 توننا بەرەڭگى بولكىسى ھەم مەلۇم مىقداردا بەرەڭگى ئىچىملىكى، بەرەڭگى تالقىنى قاتارلىق مەھسۇلاتلارنى پىششىقلىيالايدىكەن.
</S>
<S ID=25253>
بۇ تۈر بۇ يىل 8 – ئاينىڭ ئاخىرىدا ئىشقا كىرىشتۈرۈلىدىكەن. بۇ ئىككى تۈر ئىشلەپچىقىرىشقا كىرىشتۈرۈلسە 500 گە يېقىن ئىش ئورنى يارىتىلىدىكەن.
</S>
<S ID=25254>
‏
</S>
</TEXT>
/BODY
/DOC