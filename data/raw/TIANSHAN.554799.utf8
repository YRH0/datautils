<DOC>
<DOCID>TIANSHAN.554799</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-10-08 18:29:28</DATE>
</HEADER>
<BODY>
<HEADLINE>
<S ID=52537>
شايار ناھىيەسى پاختا تەرگىلى كەلگەن ئىشلەمچىلەرنى جايىدا ئورۇنلاشتۇردى
</S>
</HEADLINE>
<TEXT>
<S ID=52538>
   پەرھات مىجىت، چىمەنگۈل قاسىم خەۋەر قىلىدۇ: ھازىر شايار ناھىيەسىنىڭ يېزا، كەنتلىرىدىكى كېۋەزلەر بەس – بەستە ئېچىلىپ، پاختا تېرىش مەزگىلى يېتىپ كەلگەندىن بۇيان باشقا جايلاردىن شايارغا پاختا تەرگىلى كەلگەنلەر تەدرىجىي كۆپەيدى.
</S>
<S ID=52539>
شايار ناھىيەسى پاختا تېرىش خىزمىتىنىڭ ئوڭۇشلۇق بولۇشىغا كاپالەتلىك قىلىش ئۈچۈن، كېۋەز تېرىلغۇ رايونلىرىدا تۇرمۇش مۇلازىمەت رايونى، ئەمگەك ئىشلىرى توغرىلىق سۆھبەتلىشىش رايونى ۋە دەم ئېلىش رايونى تەسىس قىلىپ، باشقا جايلاردىن پاختا تەرگىلى كەلگەنلەرنى ياخشى ئورۇنلاشتۇرۇپ، ئۇلارنىڭ خاتىرجەم كىرىم قىلىشىغا كاپالەتلىك قىلدى.
</S>
<S ID=52540>
   مەتتوختى روزىباقىنىڭ خوتەندىن شايارغا كېلىپ پاختا تېرىۋاتقىنىغا ئۈچ يىل بولدى.
</S>
<S ID=52541>
ئۇ مۇنداق دېدى: ئادەم ئىشلەتكۈچىلەر بىزگە ئىنتايىن ئەتراپلىق، ياخشى مۇلازىمەت قىلىپ، بىخەتەرلىكىمىزگىمۇ ھەر جەھەتتىن مەسئۇل بولۇۋاتىدۇ، مۇشۇنداق ياخشى، خاتىرجەم شارائىتتا بېلىمنى چىڭ باغلاپ ئىشلىسەم، بۇ يىل 11 – ئاينىڭ ئاخىرىغىچە 13 مىڭ يۈەن ئەتراپىدا كىرىم قىلالايمەن.
</S>
<S ID=52542>
   بۇ ناھىيە ‹‹باراۋەر، ئىختىيارىي بولۇش ۋە ئۆزئارا ياردەم بېرىپ مەنپەئەت يەتكۈزۈش››تىن ئىبارەت ئادەم ئىشلىتىش پىرىنسىپىغا ئاساسەن پاختىكارلارنى ئىشلەمچىلەر بىلەن ئەمگەك توختامى تۈزۈشكە تەشكىللەپ، كىم ئادەم ئىشلەتسە شۇ مەسئۇل بولۇش پىرىنسىپىغا قاتتىق ئەمەل قىلىپ، ئادەم ئىشلەتكۈچىلەرنىڭ ئىشلەپچىقىرىش، تۇرمۇش، بىخەتەرلىك ۋە باشقۇرۇش مەسئۇلىيىتىنى ئايدىڭلاشتۇرۇپ، پاختا تەرگۈچىلەر ئۈچۈن ئەلا مۇلازىمەت قىلدى.
</S>
<S ID=52543>

</S>
</TEXT>
/BODY
/DOC