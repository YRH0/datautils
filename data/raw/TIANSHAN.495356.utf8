<DOC>
<DOCID>TIANSHAN.495356</DOCID>
<HEADER>
<CLASS>مەملىكەت</CLASS>
<DATE>2016-02-02 18:22:07</DATE>
</HEADER>
<BODY>
<HEADLINE>
<S ID=8924>
دېھقان ئىشلەمچىلەر تېخىمۇ كۆپ ئېرىشىش تۇيغۇسىگە ئىگە بولدى
</S>
</HEADLINE>
<TEXT>
<S ID=8925>
   تېز سۈرئەتلىك پويىزلار، ئۇزۇن يوللۇق ئاپتوبۇسلار، كېچىك پاراخوتلىرىدا تۈركۈم-تۈركۈم دېھقان ئىشلەمچىلەر يۈك-تاقلىرىنى كۆتۈرۈپ، بىر يىل جاپالىق ئىشلەپ تاپقان ئىش ھەققىنى ئېلىپ، يۇرتلىرىنى سېغىنىش ھېسسىياتى بىلەن قايتىش سەپىرىگە ئاتلانماقتا.
</S>
<S ID=8926>
سىرتلاردا ئىشلەمچىلىك قىلىش جەريانىدا ئۆگەنگەن ماھارەتلىرى، يۇرتلىرىنىڭ قىياپىتىنى ئۆزگەرتىش ئىرادىسىنى ئېلىپ، يۇرتىغا قايتىپ ئىگىلىك تىكلەش-نۇرغۇن دېھقان ئىشلەمچىلەرنىڭ تەرەققىيات يېڭى نىشانىغا ئايلاندى.
</S>
<S ID=8927>
دۆلەت دېھقان ئىشلەمچىلەر قاتارلىق كىشىلەرنىڭ يۇرتىغا قايتىپ ئىگىلىك تىكلىشىنى قوللاش پىكرىنى چىقاردى، جايلار «دېھقان ئىشلەمچىلەر قاتارلىق كىشىلەرنىڭ يۇرتىغا قايتىپ ئىگىلىك تىكلىشىگە ئىلھام بېرىشنىڭ 2015-يىلىدىن 2017-يىلىغىچە بولغان ئۈچ يىللىق ھەرىكەت پىلانى»نى پائال تەشكىللەپ يولغا قويۇپ، دېھقان ئىشلەمچىلەر قاتارلىق كىشىلەرنىڭ يۇرتىغا قايتىپ ئىگىلىك تىكلەش سىناق خىزمىتىنى قوللاپ، پۇل مۇئامىلە مەھسۇلاتلىرى ۋە باج، ئىناۋەتلىك مەبلەغ يۈرۈشتۈرۈشنىڭ يېڭى ئەندىزىسىدە يېڭىلىق يارىتىپ، كېڭىشىش تۈزۈمى ئىسلاھاتىنى چوڭقۇرلاشتۇرۇپ، دېھقان ئىشلەمچىلەرنىڭ يۇرتىغا قايتىپ ئىگىلىك تىكلىشىگە ياردەم بەردى.
</S>
<S ID=8928>
ھېسابقا قارىغاندا، نۆۋەتتە، ئازراق ماھارىتى، ئازراق مەبلىغى، ئازراق تىجارەت ئېڭى، ئازراق زاۋۇت قۇرۇش ئىقتىدارى ۋە يېزىلارغا مۇھەببىتى بار بولغان يۇرتىغا قايتىپ ئىگىلىك تىكلەيدىغان دېھقان ئىشلەمچى نەچچە مىليونغا يەتكەن.
</S>
<S ID=8929>
ئادەم كۈچى بايلىقى ۋە ئىجتىمائىي كاپالەت مىنىستىرلىقىنىڭ مەسئۇلى مۇنداق دېدى: 13-بەش يىللىق پىلان مەزگىلى-دېھقان ئىشلەمچىلەرنى شەھەر ئاھالىلىرىغا ئايلاندۇرۇشنى ئىلگىرى سۈرۈشنىڭ ھالقىلىق مەزگىلى، بۇندىن كېيىن يەنە دېھقان ئىشلەمچىلەرنى شەھەر-بازار ئاساسىي ئاممىۋى مۇلازىمىتىدىن تەدرىجىي باراۋەر بەھرىمەن قىلىش ۋە شەھەر-بازار نوپۇسىغا ئېلىشقا تېرىشىپ تۈرتكە بولۇپ، تەرەققىيات نەتىجىلىرى بىلەن بارلىق دېھقان ئىشلەمچىلەرگە تېخىمۇ كۆپ نەپ يەتكۈزىمىز.
</S>
</TEXT>
/BODY
/DOC