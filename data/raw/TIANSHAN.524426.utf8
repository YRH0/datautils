<DOC>
<DOCID>TIANSHAN.524426</DOCID>
<HEADER>
<CLASS>ئۈرۈمچى</CLASS>
<DATE>2016-05-23 15:43:52</DATE>
</HEADER>
<BODY>
<HEADLINE>
<S ID=28755>
بەش خىل ئەھۋالدا ئاپتوموبىل تۇتۇپ قېلىنمايدۇ
</S>
</HEADLINE>
<TEXT>
<S ID=28756>
  ئۈرۈمچى شەھەرلىك ج خ قاتناش ساقچىلىرى تارماق ئەترىتىدىن ئىگىلىشىمچە، قاتناش ساقچىلىرى بەش خىل ئەھۋالدا موتورلۇق قاتناش ۋاسىتىلىرىنى تۇتۇپ قالمايدىكەن.
</S>
<S ID=28757>
1. يىللىق تەكشۈرۈشتىن ئۆتمىگەن ئاپتوموبىللار.
</S>
<S ID=28758>
2.تەكشۈرۈشتىن كېيىنكى لايەقەتلىك بەلگىسى، سۇغۇرتا بەلگىسىنى تەلەپ بويىچە چاپلىمىغانلار.
</S>
<S ID=28759>
3. يول يۈرۈش كىنىشكىسى، پىراۋىسىنى ئالمىغانلار.
</S>
<S ID=28760>
4. ئاپتوموبىلغا نورمىدىن ئارتۇق ئادەم سالغان، نەق مەيداندا قائىدىگە خىلاپ قىلمىشىنى ۋاقتىدا تۈزەتكەنلەر. .5 قاتناش ۋەقەسى يۈز بېرىپ پاكىت ۋە مەسئۇلىيەت ئېنىق بولسىمۇ، دەرھال بىر تەرەپ قىلىش تەدبىرى قوللانغانلار.
</S>
<S ID=28761>
   تۆۋەندىكى تۆت خىل ئەھۋالدا قاتناش ساقچىلىرى تارمىقى ئاپتوموبىلنى تۇتۇپ قالىدىكەن.
</S>
<S ID=28762>
1.يالغان نومۇر تاختىسى، ئىشلەتكەنلەر.
</S>
<S ID=28763>
2.باشقىلارنىڭ نومۇر تاختىسىنى ئىشلەتكەنلەر.
</S>
<S ID=28764>
3. بىراك قىلىنغان ھەم قۇراشتۇرۇلغان ئاپتوموبىلنى ئىشلەتكەنلەر.
</S>
<S ID=28765>
4. ئادەمنى يارىلاندۇرغان، ئۆلۈم ۋەقەسى شۇنداقلا ئېغىر دەرىجىدە مال – مۈلۈك زىيىنى كەلتۈرۈپ چىقارغانلارنىڭ ئاپتوموبىلى قاتناش ساقچى تارماقلىرى تەرىپىدىن تۇتۇپ قېلىنىدىكەن.
</S>
<S ID=28766>
   ئەگەر ئاپتوموبىل ئىگىسى قاتناش ساقچى تارماقلىرى قائىدىگە خىلاپ ھالدا ئاپتوموبىلىمنى تۇتۇپ قالدى دەپ قارىسا، ئالاقىدار تارماقلارغا قايتا قارار چىقىرىشنى ئىلتىماس قىلسا بولىدىكەن.
</S>
<S ID=28767>
   تۆۋەندىكى ئۈچ خىل ئەھۋال ئاپتوموبىلنى ۋاقتىنچە ساقلاپ بېرىش تۈرىگە كىرىدىكەن: 1. ھاراق ئىچىپ ماشىنا ھەيدەش؛ 2. پىراۋىسى يوق ياكى پىراۋىنىڭ ئىشلىتىش مۇددىتى توشۇپ قايتا ئۇزارتمىغان، بەلگىلەنگەن مۆھلەتتىن ئېشىپ كەتكەن ۋە رۇخسەت قىلىنغان موتورلۇق قاتناش ۋاسىتىسىگە توغرا كەلمىگەن؛ 3. پىراۋىسى ئىناۋەتتىن قالدۇرۇلغان ياكى قاتناش ساقچىلىرى تەرىپىدىن ۋاقتىنچە تۇتۇپ قېلىنغان ئەھۋال ئاستىدا يەنىلا ئاپتوموبىل ھەيدىگەنلەرنىڭ ئاپتوموبىلى تۇتۇپ قېلىنىدىكەن.
</S>
<S ID=28768>
   تۇتۇپ قېلىنغان ئاپتوموبىلنى قايتۇرۇپ كېلىش ئىلتىماسى قىلىشتا، ئەگەر ئاھالىلەر قاتناش ساقچىلىرىنىڭ ئاپتوموبىلنى تۇتۇپ قېلىشىغا پىكرى بولسا، قاتناش ساقچى ئەترىتىگە بېرىپ، قايتا قاراپ چىقىشىنى ئىلتىماس قىلسا بولىدىكەن.
</S>
<S ID=28769>
   تونۇشتۇرۇلۇشىچە، مەمۇرىي جەھەتتىن قايتا قارار چىقىرىشنى ئىلتىماس قىلىشقا پەقەت مۇناسىۋەتلىك قانۇن ھۆججەتلىرىنى ئېلىۋالسىلا بولىدىكەن. قانۇندا بەلگىلەنگەن، ئىسپات كۆرسىتىش جاۋابكارلىقىنى ئۈستىگە ئېلىشقا ئاساسەن، قارار چىقارغان مەمۇرىي ئورگان ئىسپات كۆرسىتىش مەجبۇرىيىتىنى ئۈستىگە ئالىدۇ. دېمەك، ئامما پەقەت شۇ ۋاقىتتا قاتناش ساقچىلىرى تەرپىدىن چىقىرىلغان مەمۇرىي تەدبىر ئىسپات قەغىزىنى ئېلىپ ئالاقىدار ئورۇنلارغا بارسا بولىدىكەن. ئاپتوموبىل تۇتۇپ قېلىنغاندا رەسىمگە تارتىش، ئۈن ۋە سىنغا ئېلىپ ئىسپات توپلاشنىڭ ھاجىتى يوق ئىكەن.
</S>
<S ID=28770>
نادىرە تۇرسۇن
</S>
</TEXT>
/BODY
/DOC