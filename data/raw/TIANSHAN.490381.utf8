<DOC>
<DOCID>TIANSHAN.490381</DOCID>
<HEADER>
<CLASS>خەلقئارا</CLASS>
<DATE>2016-01-20 16:20:34</DATE>
</HEADER>
<BODY>
<HEADLINE>
<S ID=4185>
بۇلتۇر ئېيففېل تۆمۈر مۇنارى مەنزىرە رايونىدا ساياھەتچى ئازلىدى
</S>
</HEADLINE>
<TEXT>
<S ID=4186>
   شىنخۇا ئاگېنتلىقى پارىژ 19-يانۋار تېلېگراممىسى: فىرانسىيە ئېيففېل تۆمۈر مۇنارىنى باشقۇرۇش شىركىتى 19-يانۋار ئېلان قىلغان ئىستاتىستىكىلىق مەلۇماتلارغا قارىغاندا، 2015-يىلى پارىژدىكى ئېيففېل تۆمۈر مۇنارى دۇنيانىڭ ھەر قايسى جايلىرىدىن جەمئىي 6 مىليون 910 مىڭ ساياھەتچى(قېتىم)نى كۈتۈۋالغان بولۇپ، بۇ 2014-يىلدىكىدىن %2.5 تۆۋەنلىگەن.
</S>
<S ID=4187>
پارىژدا يۈز بەرگەن تېررورلۇق ۋەقەسى ساياھەتچىلەرنىڭ ئازلاپ كېتىشىدىكى ئاساسلىق سەۋەب بولۇپ قالغان.
</S>
<S ID=4188>
   ئېيففېل تۆمۈر مۇنارىنى باشقۇرۇش شىركىتىنىڭ سانلىق مەلۇماتلىرىدا مەلۇم بولۇشىچە، 2015-يىلى بۇ تۆمۈر مۇنارنى ئېكىسكۇرسىيە قىلغان ساياھەتچىنىڭ %80ى فىرانسىيەدىن باشقا دۆلەت ۋە رايونلاردىن كەلگەن بولۇپ، ئامېرىكا، كانادا، ئەنگلىيە، ئىسپانىيە ۋە ئىتالىيەدىن كەلگەن ساياھەتچىلەرنىڭ سانى ئالدىنقى بەش قاتارنى ئىگىلىگەن؛ ھىندىستان ۋە جۇڭگودىن كەلگەن ساياھەتلەرنىڭ سانى كۆپەيگەن؛ رۇسىيەدىن كەلگەن ساياھەتچىلەرنىڭ سانى ئازلىغان.
</S>
<S ID=4189>
   تېررورلۇق ۋەقەسىنىڭ تەسىرىدە، بۇلتۇر پارىژدىكى ئاساسلىق ساياھەت ئورۇنلىرىدا ساياھەتچىلەر كۆرۈنەرلىك ئازايغان: داڭلىق مۇزېي لوۋرى سارىيى يەنىلا دۇنيا بويىچە ئېكىسكۇرسىيەچىلەرنىڭ سانى ئەڭ كۆپ مۇزېي بولسىمۇ، بىراق، بۇ سان 2015-يىلى 8 مىليون 700 مىڭ ئادەم(قېتىم)گە چۈشۈپ، 2014-يىلدىكىدىن %6 تۆۋەنلىگەن؛ ۋېرسايل سارىيىغا كەلگەن ساياھەتچى 7 مىليون 400 مىڭ ئادەم(قېتىم) بولۇپ، 2014-يىلدىكىدىن %4 تۆۋەنلىگەن؛ ئوسېيف مۇزېي كۈتۈۋالغان ساياھەتچى 3 مىليون 400 مىڭ ئادەم(قېتىم) بولۇپ، 2014-يىلدىكىدىن %1 ئازلىغان.
</S>
</TEXT>
/BODY
/DOC