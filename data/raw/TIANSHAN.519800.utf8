<DOC>
<DOCID>TIANSHAN.519800</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-26 17:21:55</DATE>
</HEADER>
<BODY>
<HEADLINE>
<S ID=26540>
ئۇچۇر مۇلازىمەت سۇپىسى ياقا دېھقانلىرىنىڭ ئەتىيازلىق تېرىلغۇ ئىشلەپچىقىرىشىغا يۆلەك بولدى
</S>
</HEADLINE>
<TEXT>
<S ID=26541>
    راھىلە توختى خەۋەر قىلىدۇ: كۇچا ناھىيەسىنىڭ ياقا بازىرى 3 – ئاي كىرگەندىن بۇيان كەنت دەرىجىلىك ئۇچۇر مۇلازىمەت سۇپىسىدىن سەككىزنى قۇرۇپ، 2000 دىن ئارتۇق كىشىنىڭ ئىشقا ئورۇنلىشىپ، ئائىلە كىرىمىنى ئاشۇرۇشىغا تۈرتكە بولدى.
</S>
<S ID=26542>
   ياقا بازىرىنىڭ قوشئېرىق كەنتىدىكى ھېمىت ھوشۇرنىڭ 150 مو تېرىلغۇ يېرى، سەككىز مو ئۈزۈم تېلى بار ئىدى، ئەتىياز كىرىشى بىلەن ئەر – خوتۇن ئىككىسى ئېتىز ئىشلىرىغا يېتىشەلمەي ئالدىراش بولۇپ كېتەتتى. ھېمىت ھوشۇر كەنتتىكى ئۇچۇر مۇلازىمەت مەركىزىدە ئادەم ئىشلىتىش ئېلانى بېرىۋېدى، شۇ كۈنىلا قوشئېرىق كەنتى ۋە قوشنا كەنتتىكى ئېشىنچا ئەمگەكچىلەر ئۇنىڭغا ياردەملىشىشكە كەلدى.
</S>
<S ID=26543>
   كىرىش كەنتىدىكى تۇرسۇن مىجىت مۇنداق دېدى: تېرىلغۇ يېرىم ئاز بولغاچقا، مەھەللىمىزدىكى تېرىلغۇ يېرى كۆپ ئائىلىلەرنىڭ يەر تېرىش ۋە باشقا ئېتىز – ئېرىق ئىشلىرىغا ياردەملىشىپ خېلى ئوبدان كىرىم قىلدىم.
</S>
<S ID=26544>
   ياقا بازىرىدا ئۈزۈملۈك باغ ۋە تېرىلغۇ يەر كۆپ بولغاچقا، دېھقانلار ئەتىيازلىق تېرىلغۇ مەزگىلىدە ئالدىراش بولۇپ كېتەتتى. بازارلىق پارتكوم، خەلق ھۆكۈمىتى دېھقانلار ئالدىرىغانغا ئالدىراپ، يەتتە كەنت ۋە بازار مەركىزىدە ئۇچۇر مۇلازىمەت مەركىزى قۇرۇپ، دېھقانلارنى ئەمگەك مۇلازىمەت ئۇچۇرلىرى بىلەن تەمىنلەپ، 2000 دىن ئارتۇق ئېشىنچا ئەمگەكچىگە ئىش تېپىپ بېرىپ، دېھقانلارنىڭ تېرىقچىلىق، باغۋەنچىلىك ئىشلىرىغا قولايلىق ياراتتى.
</S>
<S ID=26545>
‏
</S>
</TEXT>
/BODY
/DOC