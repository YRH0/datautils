<DOC>
<DOCID>TIANSHAN.573205</DOCID>
<HEADER>
<CLASS>شىنجاڭ</CLASS>
<DATE>2016-12-20 11:41:08</DATE>
</HEADER>
<BODY>
<HEADLINE>
<S ID=66266>
2016–يىللىق كۈزلۈك ھاۋا كىلىماتىنىڭ ئاپتونوم رايونىمىزغا تەسىر كۆرسىتىش ئەھۋالى ئېلان قىلىندى
</S>
</HEADLINE>
<TEXT>
<S ID=66267>
 مۇخبىر خالىدە ئوبۇلنىڭ ئاپتونوم رايونلۇق مېتېئورولوگىيە ئىدارىسىدىن ئۇقۇشىچە، شىمالىي شىنجاڭ ۋە تەڭرىتاغنىڭ تاغلىق رايونلىرىنىڭ ئوتتۇرىچە تېمپېراتۇرىسى ئىلگىرىكى يىللارغا قارىغاندا بىر قەدەر تۆۋەن، جەنۇبىي شىنجاڭنىڭ ئوتتۇرىچە تېمپېراتۇرىسى بىر قەدەر يۇقىرى بولغان؛ بۇ يىل كۈزدە ئاپتونوم رايونىمىزنىڭ كۆپ قىسىم جايلىرىدا ھۆل – يېغىن كۆپ بولغان، ئون قېتىم قاتتىق يامغۇر ياغقان؛ كەلكۈن، قار ئاپىتى، قۇم – بوران قاتارلىق ھاۋارايى ھادىسىسى كۆرۈلۈپ، جايلارنىڭ يېزا ئىگىلىك ئىشلەپچىقىرىشىغا، خەلقنىڭ تۇرمۇشىغا، قاتناش – تىرانسپورتقا مۇئەييەن تەسىر كۆرسەتكەن.
</S>
<S ID=66268>
 ئۇقۇشىمچە، بۇ يىل كۈزدە ئاپتونوم رايونىمىزنىڭ ئوتتۇرىچە تېمپېراتۇرىسى 8.1 سېلسىيە گىرادۇسقا يەتكەن بولۇپ، ئىلگىرىكى يىللارغا قارىغاندا 0.2 سېلسىيە گىرادۇس تۆۋەن بولغان، تۇرپان ئويمانلىقىنىڭ ئوتتۇرىچە تېمپېراتۇرىسى ئىلگىرىكى يىللارغا قارىغاندا 2 سېلسىيە گىرادۇستىن 3.2 سېلسىيە گىرادۇسقىچە يۇقىرى بولغان؛ كۈزنىڭ ئالدىنقى مەزگىلىدە ھۆل – يېغىن ئاز بولۇش، كېيىنكى مەزگىلىدە كۆپ بولۇش ئەھۋالى كۆرۈلگەن، ئومۇمىي ھۆل – يېغىن مىقدارى53.7 مىللىمېتىرغا يېتىپ، ئىلگىرىكى يىللاردىكىدىن %50كۆپ بولغان؛ شىمالىي شىنجاڭنىڭ شىمالىي قىسمى، ئىلى دەرياسى ۋادىسى، شىمالىي شىنجاڭنىڭ تەڭرىتاغ ئەتراپى ۋە جەنۇبىي شىنجاڭنىڭ بىرقىسىم جايلىرى باش قىرۇ مەزگىلىگە سەل بالدۇر كىرگەن، قالغان جايلار باش قىرۇ مەزگىلىگە كېيىن كىرگەن.
</S>
<S ID=66269>
 بۇ يىلقى كۈزلۈك كىلىمات شارائىتى ئومۇمەن يېزا ئىگىلىك ئىشلەپچىقىرىشىغا پايدىلىق بولغان، پەقەت جەنۇبىي شىنجاڭنىڭ كۆپ قىسىم رايونلىرىدا 9 – ئايدا ھۆل – يېغىن كۆپ بولۇپ، كېۋەزگە مۇئەييەن تەسىر كۆرسەتكەن.
</S>
</TEXT>
/BODY
/DOC