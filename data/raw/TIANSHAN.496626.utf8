<DOC>
<DOCID>TIANSHAN.496626</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-09 16:19:42</DATE>
</HEADER>
<BODY>
<HEADLINE>
<S ID=10050>
پىچان ناھىيەسىدە سۇ قىس بولۇش مەسىلىسى ھەل قىلىندى
</S>
</HEADLINE>
<TEXT>
<S ID=10051>
    تەكلىپلىك مۇخبىرىمىز مىجىت ئىبراھىم خەۋەر قىلىدۇ: پىچان ناھىيەسى ‹‹12 – بەش يىل››دا، سېلىنمىنى كۆپەيتىپ، تۈرلۈك سۇ قۇرۇلۇشلىرىنى يولغا قويۇپ، سۇ قىس بولۇش مەسىلىسىنى ھەل قىلدى.
</S>
<S ID=10052>
    سۇ بايلىقى قىس، ئىكولوگىيەلىك مۇھىت ناچار، دېھقانچىلىق ئۈنۈمى تۆۋەن بولۇش پىچان ناھىيەسىنىڭ يېزا ئىگىلىكىدىكى ئەڭ ئېغىر مەسىلىلەرنىڭ بىرى ئىدى.
</S>
<S ID=10053>
بۇ مەسىلىنى ھەل قىلىش ئۈچۈن، ناھىيە ‹‹12 – بەش يىل››دا، سېلىنمىنى كۆپەيتىپ، يۇقىرى ئۈنۈملۈك سۇ تېجەش قۇرۇلۇشىنى يولغا قويۇپ، سۇ تېجەش تېخنىكىسىنى پائال كېڭەيتىپ، سۇغىرىش شارائىتىنى زور دەرىجىدە ياخشىلىدى.
</S>
<S ID=10054>
قانۇنسىز قۇدۇق قېزىش، يەر ئېچىش، تېرىلغۇدىن چېكىندۈرۈلگەن يەرلەرنى قايتا تېرىش قاتارلىق بەلگىلىمىگە خىلاپ قىلمىشلارنىڭ ئۈنۈملۈك ئالدىنى ئالدى.
</S>
<S ID=10055>
560 مىليون يۈەنگە يېقىن مەبلەغ سېلىپ، كۆكيار 2 – سۇ ئامبىرى، ئۆرتەڭ سۇ ئامبىرى قۇرۇلۇشلىرىنى كەينى كەينىدىن تاماملىدى.
</S>
<S ID=10056>
يۇقىرى – تۆۋەننىڭ ئورتاق تىرىشچانلىق كۆرسىتىشى، دېھقان – چارۋىچىلارنىڭ پائال ھەرىكەتكە كېلىپ قوللىشى نەتىجىسىدە، ‹‹12 – بەش يىل››دا ناھىيە بويىچە يېزا ئىگىلىكىدە ئىشلىتىلىدىغان 181 ئېلېكترلەشكەن قۇدۇق تاقالدى، 75 مىڭ 700 مو تېرىلغۇ يەر‹‹ئارام››غا چىقتى، يۇقىرى ئۈنۈملۈك تېجەپ سۇغىرىش كۆلىمى 202 مىڭ موغا يېتىپ، يىلىغا 45 مىڭ كۇب مېتىر سۇ تېجەپ قىلىندى.
</S>
<S ID=10057>
‏
</S>
</TEXT>
/BODY
/DOC