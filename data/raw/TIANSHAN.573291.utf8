<DOC>
<DOCID>TIANSHAN.573291</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-12-20 16:42:58</DATE>
</HEADER>
<BODY>
<HEADLINE>
<S ID=66473>
چاقىلىق ناھىيەسىدىكى ‹‹دېھقان–چارۋىچىلار كەچلىك مەكتىپى››دە ئوقۇش باشلاندى
</S>
</HEADLINE>
<TEXT>
<S ID=66474>
 ئايگۈل مەمتىمىن خەۋەر قىلىدۇ: چاقىلىق ناھىيەسىنىڭ تىكەنلىك بازىرى ياقا ئۆستەڭ كەنتىدىكى نۇرغۇن دېھقان 12 – ئاينىڭ 1 – كۈنى كەچلىك تامىقىنى بالدۇرلا يەپ، خۇشال ھالدا كەنت ئاچقان كەچلىك مەكتەپكە كېلىپ دەرس ئاڭلاشقا باشلىدى.
</S>
<S ID=66475>
 ‹‹دېھقان – چارۋىچىلار كەچلىك مەكتىپى››نىڭ ئاددىي ئېچىلىش مۇراسىمدىن كېيىن، ناھىيەلىك ئورمانچىلىق ئىدارىسى، مالىيە ئىدارىسى، مۇپەتتىش ئىدارىسى، يېمەكلىك – دورا بىخەتەرلىكىنى نازارەت قىلىپ باشقۇرۇش ئىدارىسىدىن بۇ كەنتتە ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى بىلەن تۇرۇۋاتقان خىزمەت ئەترىتىنىڭ باشلىقى، كەچلىك مەكتەپنىڭ مۇدىرى گاۋ جىچاڭ ئەلگە نەپ يەتكۈزۈش سىياسىتى ئاساسىي مەزمۇن قىلىنغان تۇنجى سائەتلىك دەرسىنى باشلىدى، بۇ قېتىمقى دەرسكە 300 دىن ئارتۇق دېھقان – چارۋىچى قاتناشتى.
</S>
<S ID=66476>
 بۇ ناھىيە ‹‹دېھقان – چارۋىچىلار كەچلىك مەكتىپى›› ئېچىشنى نۆۋەتتىكى قىشلىق تەربىيەلەش بىلەن بىرلەشتۈرۈپ، مەكتەپلەردە دەرس ئۆتىدىغان ئوقۇتقۇچىلىققا شۇ كەنتنىڭ ئاساسلىق مەسئۇللىرى، خىزمەت ئەترىتىدىكىلەر، بېيىش ماھىرلىرىنى تەكلىپ قىلىپ، ئومۇميۈزلۈك ئىلگىرى سۈرۈش، ئۈنۈمگە ئېرىشىشنى نىشان قىلىپ ئەتراپلىق ئورۇنلاشتۇردى.
</S>
<S ID=66477>
 ئۇقۇشىمچە، بۇ ناھىيەنىڭ كەنتلىرىدىكى ‹‹دېھقان – چارۋىچىلار كەچلىك مەكتىپى››دە ھەر ئايدا ئوتتۇرا ھېساب بىلەن ئۈچ – تۆت قېتىم، ھەر قېتىمدا ئىككى سائەتتىن دەرس ئۆتۈلىدىكەن.
</S>
</TEXT>
/BODY
/DOC