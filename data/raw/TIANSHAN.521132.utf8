<DOC>
<DOCID>TIANSHAN.521132</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-04 12:51:17</DATE>
</HEADER>
<BODY>
<HEADLINE>
<S ID=27080>
ئېلېكتىرونلۇق سودا ئىشلىرىنى ۋاكالىتەن بېجىرىش ئورنى دېھقان–چارۋىچىلارنىڭ ‹‹دەردىگە دەرمان›› بولدى
</S>
</HEADLINE>
<TEXT>
<S ID=27081>
   گۈلزار ئوسمان خەۋەر قىلىدۇ: نىلقا ناھىيەسى بۇ يىل كىرگەندىن بۇيان، ناھىيە، يېزا، كەنت ئۈچ دەرىجىلىك ئېلېكتىرونلۇق سودا مۇلازىمەت سىستېمىسى قۇرۇلۇشىنى چىڭ تۇتۇپ، ئېلېكتىرونلۇق سودا ئىشلىرىنى ۋاكالىتەن بېجىرىش ئورنى قۇرۇپ، دېھقانلارغا ئەلا مۇلازىمەت قىلىپ، ئۇلارنىڭ ئىشلىرىنى ئاسانلاشتۇرۇپ، كىرىمىنىڭ ئېشىشىنى ئىلگىرى سۈردى.
</S>
<S ID=27082>
   ياقا ئۇلاستاي يېزىسىنىڭ كۆكئاغاش كەنتىدە ئېلېكتىرونلۇق سودا مۇلازىمەت سۇپىسى تەسىس قىلىنغاندىن كېيىن، لى ۋېنپىڭ باشقا جايلارغا موتوسىكلىتلىق بېرىپ دېھقانچىلىق ئەشيالىرى سېتىۋالىدىغان ئاۋارىچىلىكتىن قۇتۇلۇپ، پەقەت كەنتتىكى ئېلېكتىرونلۇق سودا ئىشلىرىنى ۋاكالىتەن بېجىرىش ئورنىغا بېرىپلا خادىملارنىڭ ياردىمىدە ئۆزى ئېھتىياجلىق دېھقانچىلىق ئەشيالىرىنى توردىن سېتىۋالىدىغان، دېھقانچىلىق ئەشيالىرىنى ئىشىك ئالدىغىچە يەتكۈزۈش مۇلازىمىتىدىن بەھرىمەن بولىدىغان بولدى.
</S>
<S ID=27083>
   ئۇقۇشىمچە، بۇ يىل بۇ ناھىيەدە 100 دىن ئارتۇق ئېلېكتىرونلۇق سودا ئىشلىرىنى ۋاكالىتەن بېجىرىش ئورنى تەسىس قىلىنىپ، دېھقان – چارۋىچىلار دېھقانچىلىق، چارۋىچىلىق مەھسۇلاتلىرىنى تور سۇپىسى ئارقىلىق سېتىپ چىقارغان ياكى دېھقانچىلىق ئەشيالىرىنى سېتىۋالغان. ھازىرغىچە 300دىن ئارتۇق كىشى ئېلېكتىرونلۇق سودا مۇلازىمىتىدىن بەھرىمەن بولغان.
</S>
<S ID=27084>
‏
</S>
</TEXT>
/BODY
/DOC