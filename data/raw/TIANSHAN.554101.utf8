<DOC>
<DOCID>TIANSHAN.554101</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-09-30 12:32:08</DATE>
</HEADER>
<BODY>
<HEADLINE>
<S ID=51509>
كۇچا ناھىيەسى «تېز ئۈنۈم بېرىدىغان» تۈرلەرنىڭ تېزلىكتە ئەمەلىيلىشىشىنى ئىلگىرى سۈردى
</S>
</HEADLINE>
<TEXT>
<S ID=51510>
   ئىختىيارىي مۇخبىرىمىز نىياز راخمان خەۋىرى: بۇ يىل كۇچا ناھىيەسى تۈرلۈك تەدبىرلەرنى قوللىنىپ، «تېز ئۈنۈم بېرىدىغان» تۈرلەرنىڭ تېزلىكتە ئەمەلىيلىشىشىنى ئىلگىرى سۈرۈپ، ھەر مىللەت ئاممىسىنىڭ ئىشقا ئورۇنلىشىش مەسىلىسىنى ئۈنۈملۈك ھەل قىلدى.
</S>
<S ID=51511>
   بۇ يىلنىڭ باشلىرىدا، ئىشىك-دېرىزە كەسپى بىلەن شۇغۇللىنىۋاتقىنىغا 5 يىل بولغان ليۇ ۋىي كۇچا ناھىيەلىك خەلق ھۆكۈمىتىنىڭ 120 مىڭ يۈەنلىك مەبلەغ ياردىمىگە ئېرىشىپ، يەككە تىجارەتچىدىن كارخانا خوجايىنىغا ئايلاندى.
</S>
<S ID=51512>
ئىشلىتىۋاتقان ئادەم سانىمۇ ئىلگىرىكى 20 دىن كۆپىيىپ، 100 گە يەتتى.
</S>
<S ID=51513>
ليۇ ۋىي مۇنداق دېدى: «ھۆكۈمەت بىزنى يەر بىلەن تەمىنلەپلا قالماي، توك ھەققىدىمۇ تولۇقلىما بەردى.
</S>
<S ID=51514>
30 دەك ئىشچىنى ھەقسىز تەربىيەلەپ بەردى. كەلگۈسىمىزنىڭ پارلاق بولىدىغانلىقىغا ئىشىنىمەن».
</S>
<S ID=51515>
   بۇ يىل كۇچا ناھىيەسى ئاپتونوم رايوننىڭ «تېز ئۈنۈم بېرىدىغان» تۈرلىرىدىن 56 نى ئىلتىماس قىلدى، ئىلتىماس قىلغان مەبلىغى 19 مىليون 530 مىڭ يۈەنگە يەتتى.
</S>
<S ID=51516>
بۇ تۈرلەر ئارقىلىق، يەرلىكتىكى 10 مىڭ ئادەمنى بىۋاسىتە ياكى ۋاسىتىلىك ھالدا ئىشقا ئورۇنلاشتۇرغىلى بولىدۇ.
</S>
<S ID=51517>
كۇچا ناھىيەلىك ئىقتىساد ۋە ئۇچۇرلاشتۇرۇش كومىتېتى پىلان بۆلۈمىنىڭ باشلىقى ۋەن شاۋدۇڭ مۇنداق دېدى: «تېز ئۈنۈم بېرىدىغان تۈرلەرنى يولغا قويۇش ئارقىلىق، ئىقتىسادنىڭ تۆۋەنلەش بېسىمىغا تاقابىل تۇرۇپ، زور بىر تۈركۈم كارخانىنىڭ تەرەققىياتتىكى ئىشەنچىسىنى ئاشۇرغاندىن سىرت، ئەتراپتىكى دېھقانلار ۋە ئاھالىلارنىڭ ئىشقا ئورۇنلىشىش مەسىلىسىنى ھەل قىلىپ، دېھقانلارنىڭ كىرىمىنى ئاشۇرغىلى ۋە بېيىش يولىنى كېڭەيتكىلى بولىدۇ».
</S>
</TEXT>
/BODY
/DOC