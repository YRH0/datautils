<DOC>
<DOCID>TIANSHAN.551333</DOCID>
<HEADER>
<CLASS>خەلقئارا</CLASS>
<DATE>2016-09-22 11:14:30</DATE>
</HEADER>
<BODY>
<HEADLINE>
<S ID=49733>
ئامېرىكىنىڭ كېيىنكى ئەۋلاد بومباردىمانچى ئايروپىلانىنىڭ نامى توكيودىكى ھاۋا ھۇجۇمى بىلەن مۇناسىۋەتلىك
</S>
</HEADLINE>
<TEXT>
<S ID=49734>
    شىنخۇا ئاگېنتلىقى، بېيجىڭ، 21-سېنتەبىر تېلېگراممىسى: ئامېرىكا ھاۋا ئارمىيەسى 19-سېنتەبىر كېيىنكى ئەۋلاد B-21 تىپلىق يىراق مۇساپىلىك بومباردىمانچى ئايروپىلانىغا «ھۇجۇمچى» دەپ رەسمىي نام بېرىپ، ئىككىنچى دۇنيا ئۇرۇشى مەزگىلىدە جىممى دوئولىتتېل رەھبەرلىكىدىكى ئامېرىكا ئارمىيەسىنىڭ ياپونىيەنىڭ توكيوغا ھاۋا ھۇجۇمى قوزغىغاندىكى ئۆچ ئېلىش ھەرىكىتىنى خاتىرىلىدى.
</S>
<S ID=49735>
   شۇ كۈنى ئامېرىكا ھاۋا ئارمىيە جەمئىيىتى باش بولۇپ ئۇيۇشتۇرغان ھاۋا ئارمىيە، ئاۋىياتسىيە ۋە تور يىغىنىدا ئامېرىكا ھاۋا ئارمىيە مىنىستىرى دىبورا جامېسنىڭ تەكلىپى بويىچە، دوئولىتتېلنىڭ ھاۋا ھۇجۇمى ئەترىتىدىكى ئەڭ ئاخىرقى بىر نەپەر ھايات ئەزا، 101 ياشلىق رىچارد كول مىنىستىر جامېس بىلەن بىرلىكتە بۇ قارارنى جاكارلىدى.
</S>
<S ID=49736>
جامېس ئالاقە تاراتقۇسىدا B-21 نى «21-ئەسىردىكى بومباردىمانچى ئايروپىلان» دېدى.
</S>
<S ID=49737>
   خەۋەردە دېيىلىشىچە، B-21 ھازىر تەتقىق قىلىپ ياساش باسقۇچىدا بولۇپ، ئامېرىكا ھاۋا ئارمىيەسىنىڭ پىلانى بويىچە، 2020-يىلىنىڭ ئوتتۇرىلىرىدا دەسلەپكى قەدەمدە ئىشلىتىلىشى مۇمكىن ئىكەن.
</S>
<S ID=49738>
   توكيوغا قارىتىلغان ھاۋا ھۇجۇمى 1942-يىل 18-ئاپرېل يۈز بەرگەن، بۇ ئىككىنچى دۇنيا ئۇرۇشى مەزگىلىدە ئامېرىكا ئارمىيەسى ياپونىيەگە قارىتا ئېلىپ بارغان تۇنجى قېتىملىق ھاۋا ھۇجۇمى بولۇپ، بۇ ئارقىلىق ياپونىيە ئارمىيەسىنىڭ پىيورىل خاربور پورتىغا ھاۋا ھۇجۇمى قوزغىغانلىقىدىن ئۆچ ئالغان.
</S>
</TEXT>
/BODY
/DOC