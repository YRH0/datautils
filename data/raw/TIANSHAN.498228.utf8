<DOC>
<DOCID>TIANSHAN.498228</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-16 18:52:30</DATE>
</HEADER>
<BODY>
<HEADLINE>
<S ID=11764>
چاقىلىق ناھىيەسىدە ‹‹قىشلىق پەن–تېخنىكا ئۆگىنىش››پائالىيىتى جانلاندى
</S>
</HEADLINE>
<TEXT>
<S ID=11765>
   ئايگۈل مۇھەممەتئىمىن خەۋەر قىلىدۇ: چاقىلىق ناھىيەسىدىكى دېھقان – چارۋىچىلار قىشتىكى دېھقانچىلىقنىڭ ئارىسال ۋاقتىدىن پايدىلىنىپ، ئالاقىدار تارماقلار ئۇيۇشتۇرغان ‹‹قىشلىق پەن – تېخنىكا ئۆگىنىش›› پائالىيىتىگە ئاكتىپ قاتنىشىپ، ئەسقاتىدىغان دېھقانچىلىق، چارۋىچىلىق بىلىملىرىنى ئىگىلەپ، ئۆزلىرىنىڭ ئۇنىۋېرسال ساپاسىنى يۇقىرى كۆتۈرۈشكە تىرىشتى.
</S>
<S ID=11766>
   چاقىلىق ناھىيەلىك ئورمانچىلىق ئىدارىسى تەجرىبىسى مول سەككىز تېخنىكنى كەنتلەرگە بېرىپ دېھقانچىلىق، باقمىچىلىق تېخنىكىلىرىدىن لېكسىيە سۆزلەشكە تەشكىللىدى.
</S>
<S ID=11767>
تېخنىكلار كەنتلەردىكى دېھقان – چارۋىچىلارغا ‹‹چىلان سۈپىتىنى ساقلاش چارىسى››، ‹‹ئورمانچىلىق قانۇنى››، ‹‹ ياۋايى ھايۋانلارنى قوغداش قانۇنى››، ‹‹چىلان كۆچەتلىرى پەرۋىشى تېخنىكىسى››، ‹‹چىلان كۆچەتلىرىدىكى كېسەل، ھاشارات زىيىنىنىڭ ئالدىنى ئېلىش تېخنىكىسى›› قاتارلىق ئەمەلىي قوللىنىشچانلىقى يۇقىرى تېخنىكىلار بويىچە دەرس سۆزلىدى، 4988 پارچە تەشۋىقات ۋەرەقى ۋە كىتاب – ماتېرىيال تارقاتتى.
</S>
<S ID=11768>
تېخنىكلار يەنە چىلان كۆچەتلىرىنى پۇتاش تېخنىكىسى بويىچە نەق مەيداندا ئۈلگە كۆرسەتتى.
</S>
<S ID=11769>
بۇ قېتىمقى قىشلىق پەن – تېخنىكا ئۆگىنىش پائالىيىتىدىن 5000غا يېقىن دېھقان – چارۋىچى نەپ ئالدى.
</S>
<S ID=11770>
‏
</S>
</TEXT>
/BODY
/DOC