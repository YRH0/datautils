<DOC>
<DOCID>TIANSHAN.574304</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-12-23 12:38:50</DATE>
</HEADER>
<BODY>
<HEADLINE>
<S ID=67282>
كۇچا ناھىيەسى يېڭىچە سانائەتلىشىشتە ‹‹شىنجاڭچە ئۈنۈم››، ‹‹كۇچاچە سۈرئەت››نى ئىشقا ئاشۇردى
</S>
</HEADLINE>
<TEXT>
<S ID=67283>
 ئەھمەد ئىسمائىل خەۋەر قىلىدۇ: كۇچا ناھىيەسى سانائەت كارخانىلىرىنى يۆلەش، ئەۋزەل كەسىپلەرنى يۈكسەلدۈرۈش، كارخانىلارنىڭ قۇرۇلمىسىنى تەڭشەپ ئەلالاشتۇرۇش قاتارلىق تەدبىرلەرنى يولغا قويۇپ، يېڭىچە سانائەتلىشىشتە ‹‹شىنجاڭچە ئۈنۈم››، ‹‹كۇچاچە سۈرئەت››نى ئىشقا ئاشۇردى.
</S>
<S ID=67284>
 بۇ ناھىيە بايلىق ئەۋزەللىكى، جۇغراپىيەلىك ئورۇن ئەۋزەللىكى، قاتناش – تىرانسپورت، ئۇچۇر ۋە ئەنئەنىۋى سانائەت كەسىپلىرى ئەۋزەللىكىگە تايىنىپ، بايلىق ئەۋزەللىكىنى ئىقتىسادىي ئەۋزەللىككە ئايلاندۇرۇش ئىستراتېگىيەسىنى زور كۈچ بىلەن يولغا قويۇپ، دۆلەت ئىچىدىكى چوڭ، ئوتتۇرا كارخانىلارنى كۇچاغا كېلىپ مەبلەغ سېلىشقا جەلپ قىلىپ، نېفىت پىششىقلاش، فوتوۋولت، ياسىمىچىلىق ۋە باشقا يېڭى كەسىپلەرنى راۋاجلاندۇرۇپ، يېڭىچە سانائەتلىشىشنى ئىلگىرى سۈردى.
</S>
<S ID=67285>
بۇنىڭ بىلەن سانائەت ئىشلەپچىقىرىشىدا كۆلەملىشىش، كەسىپلىشىش، زامانىۋىلىشىش، تۈرلەر بىر – بىرىنى تولۇقلاش ئىشقا ئاشۇرۇلۇپ، مەھسۇلاتلارنىڭ سۈپىتى ۋە ئۈنۈمى كۆرۈنەرلىك ئاشتى.
</S>
<S ID=67286>
نۇقتىلىق كۆلەمدىن يۇقىرى سانائەت كارخانىلىرى بۇ يىلنىڭ ئاخىرىدا ياراتقان ئىشلەپچىقىرىش ئومۇمىي قىممىتى 23 مىليارد 420 مىليون يۈەنگە يېتىپ، 2015 – يىلىنىڭ ئوخشاش مەزگىلىدىكىدىن %8.21 ئېشىپ، تۇنجى قېتىم 20 مىليارد يۈەنلىك ئۆتكەلدىن ئۆتتى.
</S>
<S ID=67287>
‏
</S>
</TEXT>
/BODY
/DOC