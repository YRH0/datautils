<DOC>
<DOCID>TIANSHAN.498533</DOCID>
<HEADER>
<CLASS>خەلقئارا</CLASS>
<DATE>2016-02-17 16:48:17</DATE>
</HEADER>
<BODY>
<HEADLINE>
<S ID=12222>
ياۋروپا ئىتتىپاقى: ئەنگلىيە بىلەن كېڭىششىنىڭ ھاجىتى يوق، ئۇلار ئىتتىپاقتىن ئايرىلمايدۇ
</S>
</HEADLINE>
<TEXT>
<S ID=12223>
    ئەنگلىيە «كۈندىلىك پوچتا گېزىتى»نىڭ 16-فېۋرالدىكى خەۋىرىدە دېيىلىشىچە، ياۋروپا ئىتتىپاقى كومىتېتىنىڭ رەئىسى جانكېر: «ياۋروپا ئىتتىپاقىنىڭ ئەنگلىيە بىلەن قايتىدىن كېڭىشىدىغان <ب پىلانى> مەۋجۇت ئەمەس، چۈنكى ئەنگلىيە ياۋروپا ئىتتىپاقىدىن ئايرىلمايدۇ» دېگەن.
</S>
<S ID=12224>
    16-فېۋرال جانكېر يەنە: «ئەنگلىيەنىڭ ياۋروپا ئىتتىپاقىدىن ئايرىلىش مەسىلىسىنى ئومۇمىي خەلق بېلەت تاشلاش ئارقىلىق قارار قىلغۇمىز يوق» دېگەن.
</S>
<S ID=12225>
ئۇنىڭ بۇ پىكىرى ئەنگلىيەدىكى ياۋروپا ئىتتىپاقىدىن ئايرىلىشنى تەشەببۇس قىلغۇچىلارنىڭ غەزىپىنى ۋە مەسخىرىسىنى قوزغىغان.
</S>
<S ID=12226>
    ئۇ: «مۇبادا بىز ھازىر <ب پىلانىمىز> بارلىقىنى بىلدۈرسەك، ئۇنداقتا بۇنىڭ بېشارىتى مۇنداق: ياۋروپا ئىتتىپاقى كومىتېتى ئەنگلىيەنىڭ ياۋروپا ئىتتىپاقىدىن ئايرىلىشى مۇمكىنچىلىكىگە ئەستايىدىل مۇئامىلە قىلىدۇ.
</S>
<S ID=12227>
بىزنىڭ <ب پىلانىمىز> يوق، ئەمما <ئا پىلانىمىز> بار.
</S>
<S ID=12228>
ئەنگلىيە ئىجابىي، ئاكتىپ دۆلەتلىك سالاھىيىتى بىلەن ياۋروپا ئىتتىپاقىدا قېلىپ قېلىشى مۇمكىن» دېگەن.
</S>
<S ID=12229>
    ياۋروپا ئىتتىپاقى ۋە باشقا ئەزا دۆلەتلەر ئەنگلىيەنى ياۋروپا ئىتتىپاقىدا قېلىپ قېلىشقا قايىل قىلىش ئۈچۈن كۆپلەپ دىپلوماتىك كېڭەش ئۆتكۈزۈۋېتىپتۇ.
</S>
<S ID=12230>
بىراق تاراتقۇلارنىڭ جاكارلىشىچە، كامېرون پات يېقىندا ياۋروپا ئىتتىپاقىدىن ئايرىلىش مەسىلىسىگە ئومۇمىي خەلق بېلەت تاشلايدىغان كۈننى ئېلان قىلىدىكەن.
</S>
<S ID=12231>
    ئەنگلىيە مۇستەقىللىق تېلېۋىزىيە ئىستانسىسىنىڭ 15-فېۋرالدىكى خەۋىرىگە قارىغاندا، بىر تۈرلۈك ئەڭ يېڭى ئەل رايىنى تەكشۈرۈش دوكلاتىدا كۆرسىتىلىشىچە، «ناۋادا ئەتىلا ئومۇمىي خەلق بېلەت تاشلاش ئۆتكۈزۈلسە» ئەنگلىيەدىكى %49 خەلق ياۋروپا ئىتتىپاقىدا قېلىپ قېلىشنى قوللايدىكەن، %41 خەلق ياۋروپا ئىتتىپاقىدىن ئايرىلىشنى قوللايدىكەن، %10 خەلق تېخى قايسىنى قوللاش توغرىسىدا قارار چىقارماپتۇ.
</S>
<S ID=12232>
    ئەل رايىنى تەكشۈرۈش نەتىجىسىدە كۆرسىتىلىشىچە، خەلقنىڭ ئارزۇسىنى بەلگىلەيدىغان مۇھىم ئامىل ياۋروپا ئىتتىپاقىنىڭ ئەنگلىيەگە تەقسىم قىلماقچى بولغان مۇساپىرلار سانى ئىكەن.
</S>
<S ID=12233>
ئەمما ياۋروپا ئىتتىپاقى ئەنگلىيەنىڭ قانۇنىنى كونتىرول قىلامدۇ - يوق، دېگەن مەسىلىنى ئىككىنچى ئورۇنغا قويىدىكەن.
</S>
<S ID=12234>
بىرىنچى ئايدىكى ئەل رايىنى تەكشۈرۈش نەتىجىسى بىلەن سېلىشتۇرغاندا، ئەنگلىيەنىڭ ياۋروپا ئىتتىپاقىدا قېلىپ قېلىشىنى قوللايدىغان ئاممىنىڭ سانى %54تىن %49كە تۆۋەنلىگەن، ئەمما ياۋروپا ئىتتىپاقىدىن ئايرىلىشنى قوللايدىغان ئاممىسىنىڭ سانى %36 تىن %41كە ئۆرلىگەن.
</S>
</TEXT>
/BODY
/DOC