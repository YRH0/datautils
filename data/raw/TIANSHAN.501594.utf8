<DOC>
<DOCID>TIANSHAN.501594</DOCID>
<HEADER>
<CLASS>ئۈرۈمچى</CLASS>
<DATE>2016-02-24 18:15:48</DATE>
</HEADER>
<BODY>
<HEADLINE>
<S ID=15137>
ئۈرۈمچى شەھىرى بۇ يىل خەلققە قىلىپ بېرىدىغان 100 ئەمەلىي ئىشنى ئېلان قىلدى
</S>
</HEADLINE>
<TEXT>
<S ID=15138>
    مۇخبىرىمىز سۇڭ جيەنخۇا خەۋەر قىلىدۇ: ئۈرۈمچى شەھىرىنىڭ يۇقىرىقى تاغ ئوتتۇرا، تۆۋەن سۈرئەتلىك ماگنىتلىق لەيلىمە پويىز يولىنى پىلانلاش - ياساش خىزمىتى، ئۈرۈمچى - سانجى يېنىك رېلىسلىق تۆمۈريولنى پىلانلاش - ياساش خىزمىتى، توردا تاكسى چاقىرىش، توردا كوچا ئاپتوبۇسى زاكاز قىلىشنى نۇقتىدا سىناق قىلىش خىزمىتى قاتارلىق خەلق تۇرمۇشىغا مۇناسىۋەتلىك قۇرۇلۇشلىرى بۇ يىل باشلىنىدۇ.
</S>
<S ID=15139>
    شەھىرىمىز 21- فېۋرال ئۈرۈمچى شەھىرىنىڭ 2016- يىلى قىلىدىغان خەلق تۇرمۇشىنى ياخشىلاشقا دائىر ئون جەھەتتىكى 100 ئەمەلىي ئىشنى مۇقىملاشتۇرغان بولۇپ، بۇ يىل 6- قېتىملىق «خەلق تۇرمۇشىنى ياخشىلاش يىلى» پائالىيىتى داۋاملىق قانات يايدۇرۇلىدۇ.
</S>
<S ID=15140>
    خەلق تۇرمۇشىغا دائىر ئون جەھەتتىكى 100 ئەمەلىي ئىش ئاساسلىقى، تۆۋەندىكىلەرنى ئۆز ئىچىگە ئالىدۇ: سىياسەت تەدبىرىگە دائىر تۈر 43، قۇرۇلۇشقا دائىر تۈر 57، بۇنىڭ ئىچىدە ئەمەلىي سانى ئەڭ ئالدىدا تۇرىدىغىنى قاتناش - يول يۈرۈش شارائىتىنى ياخشىلاش، شەھەر مۇھىتىنى ئەلالاشتۇرۇش ۋە ساياھەتچىلىكنى تەرەققىي قىلدۇرۇش، ئىشقا ئورۇنلاشتۇرۇشنى ئىلگىرى سۈرۈش ۋە ئىجتىمائىي كاپالەت سەۋىيەسىنى يۇقىرى كۆتۈرۈش.
</S>
<S ID=15141>
    شەھىرىمىز بۇ يىل شەھەر رايونىدىن يۇقىرىقىتاغقىچە قاتنايدىغان ئوتتۇرا - تۆۋەن سۈرئەتلىك ماگنىتلىق لەيلىمە پويىز يولىنى پىلانلاش - ياساش قۇرۇلۇشى خىزمىتىنى باشلايدۇ.
</S>
<S ID=15142>
پىلانغا ئاساسەن، شەھەر رايونىدىن يۇقىرىقىتاغقىچە ئوتتۇرا، تۆۋەن سۈرئەتلىك ماگنىتلىق لەيلىمە پويىز بېكىتى BRT نىڭ 3- لىنىيەسىنىڭ «ئۈچتاش بېكىتى» بىلەن يۇقىرىقىتاغ ساياھەت ئۇنىۋېرسال مۇلازىمەت بازىسى ئارىلىقىغا ياسىلىدىكەن.
</S>
<S ID=15143>
    بۇنىڭدىن باشقا، BRT نىڭ 6- لىنىيەسىنىڭ تارماق لىنىيەسىنى ياساش قۇرۇلۇشى تاماملىنىدۇ.
</S>
<S ID=15144>
بۇ لىنىيە غەربتە يۇقىرى سۈرئەتلىك تۆمۈريول مەيدانى تۈگۈنى بېكىتىدىن باشلىنىپ، «سۈنئىي ھەمراھ» يولى، «شىمالىي كەڭلىك» 3- يولى، «بېيجىڭ» يولى، «خېبېي» يولى، «سىپىڭ» يولى ۋە «قەشقەر» يولىنى كېسىپ ئۆتۈپ، شەرقتە چازىۋەنگە بارىدۇ، ئومۇمىي ئۇزۇنلۇقى 13.5 كىلومېتىر، جەمئىي 19 بېكەت تەسىس قىلىنىدۇ.
</S>
<S ID=15145>
    شەھىرىمىز بۇ يىل يەنە قاتناش شارائىتىنى ياخشىلاش جەھەتتە ئۈرۈمچى - سانجى يېنىك رېلىسلىق تۆمۈريولىنى پىلانلاش - ياساش خىزمىتىنى باشلايدۇ، «ئىنتېرنېت تورى + قاتناش» تۈرىنى ئەمەلىيلەشتۈرۈپ، توردا تاكسى چاقىرىش، توردا كوچا ئاپتوبۇسى زاكاز قىلىشنى نۇقتىدا سىناق قىلىش خىزمىتىنى قانات يايدۇرۇپ، ئاممىنىڭ يول يۈرۈشىنى ئۇچۇر مۇلازىمىتى بىلەن تەمىنلەيدۇ.
</S>
<S ID=15146>
    خەلق تۇرمۇشىنى ياخشىلاشقا دائىر 100 ئەمەلىي ئىشتا 50 مىڭ توننا كۆكتات، 3000 توننا گۆشنى زاپاس ساقلايدۇ، مەھەللە كۆكتات ۋە قوشۇمچە يېمەكلىك سېتىش نۇقتىلىرىدىن 13 نى كۆپەيتىدۇ؛ چوڭساي تۇرمۇش ئەخلەتلىرىنى تىندۇرۇش مەيدانىنى تاقايدۇ...
</S>
<S ID=15147>
    شەھەرلىك پارتكوم، خەلق ھۆكۈمىتى 2011- يىلىدىن باشلاپ «خەلق تۇرمۇشنى ياخشىلاش يىلى» پائالىيىتىنى داۋاملىق قانات يايدۇرۇۋاتىدۇ. 2011- يىلى ئون جەھەتتىكى 100 ئەمەلىي ئىشنى، 2012- يىلى 12 جەھەتتىكى 100 ئەمەلىي ئىشنى، 2013- يىلى 15 جەھەتتىكى 120 ئەمەلىي ئىشنى، 2014- ۋە 2015- يىللىرى ئون جەھەتتىكى 100 ئەمەلىي ئىشنى قىلدى.
</S>
<S ID=15148>
    خەلق تۇرمۇشىنى ياخشىلاشقا دائىر 10 جەھەتتىكى 100 ئەمەلىي ئىش
</S>
<S ID=15149>
    (1) شەھەر - بازار ئاھالىسىدىن 85 مىڭنى ئىشقا ئورۇنلاشتۇرىدۇ.
</S>
<S ID=15150>
    (2) 15 مىڭ ئادەمنى مەخسۇس ماھارەت بويىچە ھەقسىز تەربىيەلەيدۇ.
</S>
<S ID=15151>
    (3) «دەۋرىلىككە ئىگە ئىشسىزلىق تۈگىگەن مەھەللە» دىن 40 نى بارلىققا كەلتۈرىدۇ.
</S>
<S ID=15152>
    (4) ئاساسىي قاتلام ئاممىۋى ئىشقا ئورۇنلاشتۇرۇش ۋە ئىجتىمائىي كاپالەت مۇلازىمىتى زالىدىن 50 نى قۇرىدۇ.
</S>
<S ID=15153>
    (5) شەھەر - بازار ئىشچى خىزمەتچىلىرى ئاساسىي داۋالىنىش سۇغۇرتىسىنىڭ ئامبۇلاتورىيە بىر تۇتاش غەملىمە تۈزۈمىنى ئورنىتىدۇ.
</S>
<S ID=15154>
    (6) شەھەر - بازار ئىشچى - خىزمەتچىلىرى ئېغىر كېسەل سۇغۇرتىسى تۈزۈمىنى ئورنىتىدۇ.
</S>
<S ID=15155>
    (7) ئىجتىمائىي سۇغۇرتىنىڭ «ئومۇمىي خەلق تىزىملاش، سۇغۇرتىغا قاتنىشىش پىلانى» نى يولغا قويىدۇ.
</S>
<S ID=15156>
    (8) شەھەر - بازار ئىشچى - خىزمەتچىلىرى ئاساسىي داۋالىنىش سۇغۇرتىسىنىڭ باشقا جايدا داۋالىنىش چىقىمىنى راسچوت قىلىش دائىرىسىنى كېڭەيتىدۇ.
</S>
<S ID=15157>
    (9) شەھەر - يېزا تۆۋەن تۇرمۇش كاپالىتى ئۆلچىمىنى يۇقىرى كۆتۈرىدۇ.
</S>
<S ID=15158>
    (10) مەجبۇرىيەت ئۆتىگۈچى ئەسكەر ئائىلىسى تەمىنات پۇلى ئۆلچىمىنى يۇقىرى كۆتۈرىدۇ.
</S>
<S ID=15159>
    (11) ئۈرۈمچى شەھىرىنىڭ ھەربىيلىكتىن قايتقان روھىي كېسەللەر ساناتورىيەسى تۈر قۇرۇلۇشىدا ئىش باشلايدۇ.
</S>
<S ID=15160>
    (12) مېيىپلەرنىڭ كوچا ئاپتوبۇسىدا ھەقسىز ئولتۇرۇش سىياسىتىنى ئەمەلىيلەشتۈرىدۇ.
</S>
<S ID=15161>
    (13) ئىجارىگە بېرىلىدىغان ھۆكۈمەت ئۆيلىرىنىڭ ئىجارە ھەققىنى قاتلامغا ئايرىپ ھېسابلاش، دەرىجىگە ئايرىپ ياردەم پۇلى بېرىش تۈزۈمىنى ئورنىتىدۇ.
</S>
<S ID=15162>
    (14) تۇرالغۇ ئۆي كاپالىتىگە ئىلتىماس قىلغان ئائىلە كىشىلىرىنىڭ كىرىم ئۆلچىمىنى تەڭشەپ، تۇرالغۇ ئۆي كاپالەت دائىرىسىنى يەنىمۇ كېڭەيتىدۇ.
</S>
<S ID=15163>
    (15) ئۆي سودىسىدىكى يەر خېتى بېجى مالىيە تولۇقلىمىسى سىياسىتىنى يولغا قويۇپ، ئۆي سېتىۋېلىش تەننەرخىنى تۆۋەنلىتىپ، ئاھالىلەرنىڭ ئۆزى ئولتۇرىدىغان تۇرالغۇ سېتىۋېلىش ۋە تۇرالغۇ شارائىتىنى ياخشىلاش ئۈچۈن تۇرالغۇ ئۆي سېتىۋېلىش ئىستېمال ئېھتىياجىغا تۈرتكە بولىدۇ.
</S>
<S ID=15164>
    (16) ئەمىن تاپقۇزۇپ خەلقنى بېيىتىش تۇرالغۇسىدىن 10 مىڭنى سالىدۇ.
</S>
<S ID=15165>
    (17) 15 مىڭ 216 كەپە ئۆينى ئۆزگەرتىدۇ.
</S>
<S ID=15166>
    (18) گۆش، كۆكتات زاپاس ساقلاش كاپالىتى سالمىقىنى ئاشۇرۇپ، 50 مىڭ توننا كۆكتات، 3000 توننا گۆشنى زاپاس ساقلايدۇ.
</S>
<S ID=15167>
    (19) مەھەللە كۆكتات ۋە قوشۇمچە يېمەكلىك بىۋاسىتە سېتىش نۇقتىسىدىن 13 نى يېڭىدىن قۇرىدۇ.
</S>
<S ID=15168>
    (20) «خېدۇڭ» ئارا سۇنى ئىنچىكە بىرتەرەپ قىلىش تۈرى قۇرۇلۇشىنى تاماملاپ، ھاسىلىي سۇ بىلەن تەمىنلەش ئىقتىدارىنى 100 مىڭ كۇب مېتىر ئاشۇرىدۇ.
</S>
<S ID=15169>
    (21) «ئىيۇل رەستىسى» تەۋەسىدىكى ئاھالىلەرنىڭ ئىچىدىغان سۈيىنىڭ سۈپىتىنى ياخشىلاپ، «ئىيۇل رەستىسى» تەۋەسىدىكى ئاھالىلەر ئىشلىتىدىغان سۇ تۇرۇبىسى ئەسلىھەلىرىنى شەھەر ئىشلىرى تۇرۇبا تورى قۇرۇلۇشىغا كىرگۈزىدۇ.
</S>
<S ID=15170>
    (22) بۇلاقتاغ رايونى يۈيشۇگۇ، سۇڭجياگۇ كەلكۈندىن مۇداپىئە كۆرۈش قۇرۇلۇشىنى قىلىدۇ.
</S>
<S ID=15171>
    (23) مىچۈەن - كۆكتاغ رايونىدىكى باشقۇرغۇچىسى يوق كونا مەھەللىلەرنىڭ تۇرۇبىلىرىنى ئۆزگەرتىش قۇرۇلۇشىنى يولغا قويىدۇ.
</S>
<S ID=15172>
    (24) شەھەر رايونىدىن يۇقىرىقىتاغقىچە ئوتتۇرا، تۆۋەن سۈرئەتلىك لەيلىمە ماگنىتلىق پويىز يولىنى پىلانلاش- ياساش خىزمىتىنى باشلايدۇ.
</S>
<S ID=15173>
    (25) ئۈرۈمچى - سانجى يېنىك رېلىسلىق تۆمۈر يولىنى پىلانلاش - ياساش خىزمىتىنى باشلايدۇ.
</S>
<S ID=15174>
‏    (26) 　BRTنىڭ 6- لىنىيەسى تارماق لىنىيەسى تۈر قۇرۇلۇشىنى پۈتكۈزىدۇ.
</S>
<S ID=15175>
    (27) «قەشقەر» يولىنى شەرققە ئۇزارتىش 2- قارار (چىداۋان يولى - شەرقىي 2- ئايلانما يولى) لىق تۈرىنىڭ ئالدىنقى باسقۇچلۇق ئۆتكۈزۈۋېلىش خىزمىتىنى ئىشلەيدۇ.
</S>
<S ID=15176>
    (28) شەھەرنىڭ شىمالىدىكى غول يولنى شەرققە ئۇزارتىش قۇرۇلۇشى (1- قارار) دا ئىش باشلايدۇ.
</S>
<S ID=15177>
    (29) «گۈلساي» كوچىسىنى ئۆزگەرتىش قۇرۇلۇشىنى قىلىدۇ.
</S>
<S ID=15178>
    (30) «داۋان» يولىنى ئۇنىۋېرسال تۈزەش خىزمىتىنى ئىشلەيدۇ.
</S>
<S ID=15179>
    (31) «كەڭلىك - 9» يولى - غەربىي تاشقى ئايلانما يولىنىڭ شاپتۇللۇق كۆۋرۈكى تۈگۈن نۇقتىسىنى ئۆزگەرتىش قۇرۇلۇشىنى قىلىدۇ.
</S>
<S ID=15180>
    (32) «سۈنئىي ھەمراھ» يولىنى جەنۇبقا ئۇزارتىش (ئەسلىدىكى چومتاغ يولى) قۇرۇلۇشىنى قىلىدۇ.
</S>
<S ID=15181>
    (33) «ئۈچتاش» يولىنى غەربكە ئۇزارتىش يېڭى قۇرۇلۇشىنى قىلىدۇ.
</S>
<S ID=15182>
    (34) «يۆجىنگەي» كوچىسىنى شەرققە ئۇزارتىش (ئوتتۇرا ئايلانما يولى - شەرقىي 2- ئايلانما) تۈرىنىڭ نۆۋەتتىكى ئۆتكۈزۈۋېلىش خىزمىتىنى ئىشلەيدۇ.
</S>
<S ID=15183>
    (35) «تيەنجىن» يولىنى شىمالغا ئۇزارتىش 2- قارارلىق تۈرى (شەھەرنىڭ شىمالىدىكى غول يول - شەرققە يۈرۈش مەيدانى يولى) قۇرۇلۇشىنى قىلىدۇ.
</S>
<S ID=15184>
    (36) مىچۈەن - كۆكتاغ رايونى قۇمۇچساي(لۇساۋگۇ) يېزىسى - بۇلاقتاغ رايونىنىڭ سىنتاش كەنتى - داۋانچىڭ رايونى «تەڭرىتاغ چارۋىچىلىق مەيدانى» يولىنى ئۆزگەرتىش قۇرۇلۇشىنى قىلىدۇ.
</S>
<S ID=15185>
    (37) «ئاممىۋى قاتناش مەركىزىي شەھىرى» قۇرۇلۇشىنى ئىلگىرى سۈرۈپ، BRT تىجارىتى مېخانىزمىنى ئىلگىرى سۈرۈپ، لىنىيە بويىدىكى دائىملىق 15 ئاممىۋى قاتناش تورىنى ئەلالاشتۇرۇپ، ئاممىۋى قاتناش تۆت لىنىيەسىنى باسقۇچقا بۆلۈپ يولغا قويىدۇ.
</S>
<S ID=15186>
    (38) «ئىنتېرنېت تورى + قاتناش» تۈرىنى يولغا قويۇپ، توردا تاكسى چاقىرىش، توردا كوچا ئاپتوبۇسى زاكاز قىلىشنى نۇقتىدا سىناق قىلىش خىزمىتىنى قانات يايدۇرۇپ، ئاممىنى يول يۈرۈش ئۇچۇر مۇلازىمىتى بىلەن تەمىنلەيدۇ.
</S>
<S ID=15187>
    (39) يۇقىرى سۈرئەتلىك تۆمۈر يول يېڭى يولۇچىلار بېكىتى تۆمۈريول - تاشيول بىرلەشكەن تىرانسپورت تىجارىتى خىزمىتىنى باشلايدۇ.
</S>
<S ID=15188>
    (40) چوڭساي تۇرمۇش ئەخلەتلىرى تىندۇرۇش مەيدانىنى تاقايدۇ.
</S>
<S ID=15189>
    (41) 1500 توننىلىق ھور، گاز يېقىلغۇ قىلىنىدىغان پار قازىنى كېرەكسىز گاز قالدۇق ئىسسىقلىقنى ئۆزگەرتىش تۈرىنى يولغا قويىدۇ.
</S>
<S ID=15190>
    (42) 100 ئىسسىقلىق بېسىمىنى تەڭشەش پونكىتىنى ئاپتوماتلاشتۇرۇپ، ئېنېرگىيە تېجەيدىغان قىلىپ ئۆزگەرتىش تۈرىنى يولغا قويىدۇ.
</S>
<S ID=15191>
    (43) 5 مىليون 40 مىڭ كىۋادرات مېتىر كۆلەمدىكى قۇرۇلۇشنى ئېنېرگىيە تېجەيدىغان قىلىپ ئۆزگەرتىدۇ.
</S>
<S ID=15192>
    (44) 50 كىلومېتىرلىق كونا پار تەمىنلەش تۇرۇبا تورىنى ئۆزگەرتىدۇ.
</S>
<S ID=15193>
    (45) «سېرىق بەلگىلىك» ۋە «كونا ئاپتوموبىل» دىن 10 مىڭنى شاللايدۇ.
</S>
<S ID=15194>
    (46) ئۈرۈمچى دەرياسىنىڭ ئېكولوگىيەلىك مۇھىتىنى تۈزەش قۇرۇلۇشىنى قانات يايدۇرىدۇ.
</S>
<S ID=15195>
    (47) چىداۋان يۇندى بىرتەرەپ قىلىش زاۋۇتىنىڭ دەرىجىسىنى ئۆستۈرۈش - ئۆزگەرتىش قۇرۇلۇشىدا ئىش باشلايدۇ.
</S>
<S ID=15196>
    (48) مىچۈەن - كۆكتاغ رايونلۇق قاتتىق كېرەكسىز بۇيۇملارنى ئۇنىۋېرسال بىرتەرەپ قىلىش زاۋۇتى ۋە سەپلىمە ئەسلىھەلەر تۈرى (1- قارار) نى يولغا قويىدۇ.
</S>
<S ID=15197>
    (49) ئۈرۈمچى ناھىيەسىنىڭ سۇلۇقساي ( شۈيشىگۇ) بازىرى، ئېقىندالا يېزا دەرىجىلىك بۇلغىما قويۇپ بېرىشنى بىر تەرەپ قىلىش تۈر قۇرۇلۇشىنى قىلىپ، 26 كىلومېتىر ئۇزۇنلۇقتا يۇندى تۇرۇبىسىنى يېڭىدىن ياتقۇزۇلىدۇ.
</S>
<S ID=15198>
    (50) موتورلۇق قاتناش ۋاسىتىلىرى مۇھىت ئاسراش، بىخەتەرلىك تەكشۈرۈش پونكىتى تۈرى قۇرۇلۇشىنى يېڭىدىن قىلىدۇ.
</S>
<S ID=15199>
    (51) 30 مىڭ مو كۆكەرتىش كۆلىمىنى يېڭىدىن ئاشۇرىدۇ، 20 مىڭ مو ئورمان يېتىشتۈرىدۇ .
</S>
<S ID=15200>
    (52) سەككىز قاقاس تاغنى كۆكەرتىپ، دەرىجىسىنى يۇقىرى كۆتۈرۈپ، باغچە - يېشىللىققا ئايلاندۇرۇش تۈرىنى يولغا قويىدۇ.
</S>
<S ID=15201>
    (53) كىچىك باغچىدىن ۋە كوچا بويلىرىدىكى كۆكەرتىلگەن يەردىن 100 نى يېڭىدىن كۆپەيتىدۇ.
</S>
<S ID=15202>
    (54) بۇلاقتاغ ئۆستىڭى بويىنىڭ مەنزىرىسىنى ئۆزگەرتىش قۇرۇلۇشىنى قىلىدۇ.
</S>
<S ID=15203>
    (55) باغچە مەنزىرىسىنىڭ دەرىجىسىنى ئۆستۈرۈش، ئۆزگەرتىش تۈرىنى يولغا قويۇپ، جەنۇبىي باغچە ، «تەڭرىتاغ» باغچىسى، يۇمۇلاقتاغ باغچىسى، «تەڭرىتاغ» ياۋايى ھايۋانات باغچىسىنىڭ ئاساسىي ئەسلىھەلىرىنى ئۆزگەرتىدۇ ۋە مەنزىرىسىنى ئەلالاشتۇرىدۇ.
</S>
<S ID=15204>
    (56) سۇ ئۈستى باغچىسى مەنزىرىسىنىڭ دەرىجىسىنى يۇقىرى كۆتۈرۈش قۇرۇلۇشىنى قىلىدۇ.
</S>
<S ID=15205>
    (57) بۇلاقتاغ رايونى باداۋان ئۆستەڭ بويى كىچىك باغچىسى قۇرۇلۇشىنى تاماملايدۇ.
</S>
<S ID=15206>
    (58) بىناكارلىق قۇرۇلۇشىنى كەسىپلەشتۈرۈشنى زور كۈچ بىلەن تەرەققىي قىلدۇرۇپ، ئالاقىدار يۈرۈشلۈك سىياسەتلەرنى تەتقىق قىلىپ تۈزۈپ چىقىدۇ.
</S>
<S ID=15207>
    (59) دىئوپا خەلقئارا ئايروپورتى ئەتراپىنىڭ مۇھىتىنى ئۇنىۋېرسال تۈزەش تۈرى (1- قارار) نى يولغا قويىدۇ.
</S>
<S ID=15208>
    (60) يۇقىرى، يېڭى تېخنىكىلىق كەسىپلەر تەرەققىيات رايونى (يېڭىشەھەر رايونى) باغچە رايونىنى كۆكەرتىش ۋە ئاسراش تۈرىنى يولغا قويىدۇ.
</S>
<S ID=15209>
    (61) دۆلەت تاشيولى 216 - لىنىيەسىنىڭ تېرەك ئېقىن يېزىسى بۆلىكى (تەخمىنەن ئون كىلومېتىر) نىڭ ئىككى تەرىپىنى كۆكەرتىش قۇرۇلۇش تۈرىنى تاماملايدۇ.
</S>
<S ID=15210>
    (62) مىچۈەن - كۆكتاغ رايونى مەدەنىي كۆڭۈل ئېچىش ۋە تەنتەربىيە باغچىسى تۈرىنى يولغا قويىدۇ.
</S>
<S ID=15211>
    (63) يۇقىرىقتاغ دۆلەت ساياھەت ئىستىراھەت رايونى قۇرۇش خىزمىتىنى قانات يايدۇرىدۇ.
</S>
<S ID=15212>
    (64) ئۈرۈمچى ناھىيەسىنىڭ قار - مۇز تەنتەربىيە باغچىسى، «قىزىلتۆپە» مەنزىرە رايونى شادلىق جىلغىسى تۈرى پىلان قۇرۇلۇشنى ئىلگىرى سۈرىدۇ.
</S>
<S ID=15213>
    (65) مەجبۇرىيەت مائارىپىنىڭ تەرەققىيات سەۋىيەسىنى ئومۇميۈزلۈك يۇقىرى كۆتۈرۈپ، رايون (ناھىيە) لارنىڭ مەجبۇرىيەت مائارىپىنىڭ تەكشى تەرەققىياتىنى ئىلگىرى سۈرۈش نىشانىنى ئىشقا ئاشۇرىدۇ.
</S>
<S ID=15214>
    (66) يەسلى مائارىپى سېلىنمىسىنى ئاشۇرۇپ، كۆپ پايدا ئالمايدىغان، پاراۋانلىق خاراكتېرىدىكى پۇقراۋى يەسلىلەرنى پائال يۆلەيدۇ، تەرەققىي قىلدۇرىدۇ.
</S>
<S ID=15215>
    (67) شەھەرلىك 13- ئوتتۇرا مەكتەپنىڭ يېڭى مەكتەپ رايونىغا 2016- يىلى ئوقۇغۇچى قوبۇل قىلىش خىزمىتىنى ئىشلەيدۇ.
</S>
<S ID=15216>
    (68) شەھەر - يېزا ئوقۇتقۇچىلىرىنى ئالماشتۇرۇش پائالىيىتىنى پائال قانات يايدۇرۇپ، داۋانچىڭ رايونى قاتارلىق چەت ، يىراق جايلاردىكى ئاجىز مەكتەپلەرنىڭ ئوقۇتقۇچىلار قوشۇنى قۇرۇلۇشىنى پائال تەرەققىي قىلدۇرىدۇ.
</S>
<S ID=15217>
    (69) شەھىرىمىزدىكى «قوش تىل» لىق مەكتەپلەرنى باشقۇرۇشنى كۈچەيتىپ، «قوش تىل» لىق ئوقۇ - ئوقۇتۇش سۈپىتىنى ھەقىقىي يۇقىرى كۆتۈرىدۇ.
</S>
<S ID=15218>
    (70) ئۈرۈمچىنىڭ ئاڭلاش ئىقتىدارى توسالغۇغا ئۇچرىغان ئامما توپىنىڭ ئىرسىيەت خاراكتېرلىك گاسلىقىنى تەكشۈرۈشنى نۇقتىدا سىناق قىلىش تۈرىنى يولغا قويىدۇ.
</S>
<S ID=15219>
    (71) شەھىرىمىزنىڭ داۋالاش «ئىنتېرنېت تورى +» ھەرىكىتىنى پائال ئىلگىرى سۈرۈپ، ئىنتېرنېت تورى ئارقىلىق داۋالاشنىڭ تەرەققىياتىنى ئىلگىرى سۈرۈپ، داۋالاش بايلىقىنى تەقسىملەشنى ئەلالاشتۇرۇپ، داۋالاش مۇلازىمىتىنىڭ سۈپىتى ۋە ئۈنۈمىنى يۇقىرى كۆتۈرىدۇ.
</S>
<S ID=15220>
    (72) ئۈرۈمچى خەلقئارا دوختۇرخانىسى، دوستلار دوختۇرخانىسى قۇرۇلۇشىنى تېزلىتىدۇ.
</S>
<S ID=15221>
    (73) جۇڭيىچە داۋالاش ئاپپاراتى ئاساسىي ئەسلىھەلەر سېلىنمىسىنى ئاشۇرۇپ، ئۈرۈمچى شەھەرلىك جۇڭيى تېبابىتى دوختۇرخانىسى ئۇنىۋېرسال مۇلازىمەت بىناسى ۋە ئىچكى كېسەل بۆلۈمى بىناسىنى يېڭىدىن سېلىپ، ئومۇمىي قۇرۇلۇش كۆلىمىنى 24 مىڭ كىۋادرات مېتىرغا يەتكۈزىدۇ.
</S>
<S ID=15222>
    (74) رايوننىڭ نوپۇس ساغلاملىق ئۇچۇرى سەھنىسى ۋە چېگرا ھالقىغان يىراق مۇساپىلىك داۋالاش ئۇچۇر سەھنىسىنى مۇكەممەللەشتۈرىدۇ.
</S>
<S ID=15223>
    (75) بىردىن ئىككىگىچە شەھەرگە قاراشلىق AAA دەرىجىلىك دوختۇرخانىغا ۋە داۋانچىڭ «خەلق» دوختۇرخانىسىغا ساھەلەر بويىچە ياردەم بېرىش بىلەن بىللە، ئىختىساسلىقلارنى جەلپ قىلىش سىياسىتىنى مايىللاشتۇرۇپ، داۋانچىڭ رايونلۇق «خەلق» دوختۇرخانىسىنىڭ داۋالاش مۇلازىمەت سەۋىيەسىنى يەنىمۇ يۇقىرى كۆتۈرىدۇ.
</S>
<S ID=15224>
    (76) ئاز بولغاندىمۇ شەھەر دەرىجىلىك 15 مەدەنىيەت كەسىپلىرىدە ئۈلگە كۆرسىتىش بازىسى، بىردىن ئىككىگىچە ئالاھىدە مەدەنىيەت كوچىسى رايونىغا نام بېرىپ، غوللۇق مەدەنىيەت كارخانىسىنىڭ تەرەققىياتىنى يۆلەپ، ھەر مىللەت ئاھالىلىرىنىڭ ھەر خىل مەدەنىيەت ئېھتىياجىنى قاندۇرىدۇ.
</S>
<S ID=15225>
    (77) ئاممىنىڭ مەدەنىي تۇرمۇشىنى بېيىتىپ، مەدەنىيەت جەھەتتە ئەلگە نەپ يەتكۈزۈش ئۈچۈن 280 قېتىم ئويۇن قويىدۇ.
</S>
<S ID=15226>
    (78) شەھەر - يېزىلاردا مەكتەپ ياش - ئۆسمۈرلەر سارىيىدىن 64 نى سالىدۇ.
</S>
<S ID=15227>
    (79) مەدەنىيلىكتە ئۈلگىلىك مەھەللىدىن 300 نى ، مەدەنىيلىكتە ئۈلگىلىك كەنتتىن 80 نى بەرپا قىلىدۇ.
</S>
<S ID=15228>
    (80) مەھەللە ئاممىۋى تەنتەربىيە ئەسلىھەلىرى قۇرۇلۇشىنى كۈچەيتىپ، شەھىرىمىزدىكى 160 مەھەللىگە ئومۇمىي خەلق بەدەن چېنىقتۇرۇش ئەسلىھەلىرىنى ئورنىتىدۇ.
</S>
<S ID=15229>
    (81) يۇقىرى، يېڭى تېخنىكىلىق كەسىپلەر كارخانىسى ۋە شەھەر دەرىجىلىك يېڭىلىق يارىتىش تىپىدىكى سىناق نۇقتا كارخانىسىدىن 30 نى كۆپەيتىدۇ.
</S>
<S ID=15230>
    (82) 5000 مو يەرگە ئەسلىھەلىك يېزا ئىگىلىكى بەرپا قىلىپ، دەرىجىسىنى ئاشۇرىدۇ.
</S>
<S ID=15231>
    (83) كۆكتات تېرىقچىلىق كۆلىمىنى 270 مىڭ مودا مۇقىملاشتۇرىدۇ.
</S>
<S ID=15232>
    (84) ئالاھىدە باقمىچىلىق (مەيدان) ئورنىدىن ئوننى يۆلەيدۇ.
</S>
<S ID=15233>
    (85) يېشىل چارۋا، قۇش، سۇ مەھسۇلاتلىرى باقمىچىلىقىدا ئۈلگە كۆرسىتىش رايونىدىن تۆتنى بەرپا قىلىدۇ.
</S>
<S ID=15234>
    (86) گۆش كالىسى، گۆش قويى باقمىچىلىق ئورنى (مەيدانى) دىن 20 نى يۆلەيدۇ.
</S>
<S ID=15235>
    (87) 95 كىلومېتىر ئۇزۇنلۇقتا يېزا تاشيولى ياسايدۇ.
</S>
<S ID=15236>
    (88) 100 كىلومېتىر ئۇزۇنلۇقتىكى يېزا تاشيولىغا خەتەردىن ساقلىنىپ، ھاياتنى قوغداش كاپالىتى قۇرۇلۇشىنى پۈتكۈزىدۇ.
</S>
<S ID=15237>
    (89) شەھەرنىڭ شىمالىدىكى يېڭى رايوننى پىلانلاش جەھەتتە ئۈرۈمچى خەلقئارا ئاۋىياتسىيە كەسىپلەر باغچىسى قۇرۇلۇشىنى قىلىپ، 2016- يىلى باغچە رايونىنىڭ كونترول قىلىش خاراكتېرىدىكى تەپسىلىي پىلانىنى تۈزۈش خىزمىتىنى تاماملاپ بولىدۇ.
</S>
<S ID=15238>
    (90) شەھەرنىڭ يورۇتۇش، جىددىي ئەھۋالغا تاقابىل تۇرۇش، ئاسراش بازىسى تۈر قۇرۇلۇشىنى قىلىدۇ.
</S>
<S ID=15239>
    (91) شەھەر دەرىجىلىك تاشيول ئاممىۋى ئوت ئاپىتىنىڭ ئالدىنى ئېلىش - ئوت ئۆچۈرۈش ئەسلىھەلىرىنى تولۇقلاش قۇرۇلۇشىنى قىلىپ، شەھەر دەرىجىلىك 44 يولغا ئوت ئۆچۈرۈش كىرانى ئورنىتىدۇ.
</S>
<S ID=15240>
    (92) شەھەر رايونى جىددىي ئەھۋالغا تاقابىل تۇرۇش، خەتەردىن قۇتقۇزۇش ۋە ئاسراش ماشىنىسى (ئۈسكۈنىسى) ئاپتوموبىل بازىسى قۇرۇلۇشىنى باشلايدۇ.
</S>
<S ID=15241>
    (93) ئاپتوموبىل توختىتىش مەيدانلىرىنى قېلىپلاشتۇرۇپ باشقۇرۇش تۈزۈمىنى مۇزاكىرە قىلىپ بېكىتىپ، ئاممىۋى ئاپتوموبىل توختىتىش مەيدانلىرىنى بىر تۇتاش پىلانلاپ باشقۇرىدۇ.
</S>
<S ID=15242>
    (94) ھۆكۈمەت ئىشلىرى ئۇنىۋېرسال مۇلازىمەت سەھنىسى تۈر قۇرۇلۇشىنى تاماملايدۇ.
</S>
<S ID=15243>
    (95) مەملىكەت بويىچە 2- قېتىملىق يەر ناملىرىنى ئومۇميۈزلۈك تەكشۈرۈش خىزمىتىنى تاماملاپ، يەر ناملىرى ئاممىۋى مۇلازىمەت قۇرۇلۇشىنى يەنىمۇ مۇكەممەللەشتۈرىدۇ.
</S>
<S ID=15244>
    (96) كارخانىلارنى ئىش داۋامىدا ۋە ئىشتىن كېيىن نازارەت قىلىش تەدبىرلىرىنى مۇكەممەللەشتۈرىدۇ، ئۈرۈمچى شەھىرىنىڭ يەككە سودا - سانائەتچىلەرنى تىزىملىكتىن چېقىرىۋېتىش چارىسىنى تۈزۈپ چىقىپ يولغا قويىدۇ.
</S>
<S ID=15245>
    (97) شەھەرگە تەۋە يەتتە دوختۇرخانىنىڭ داۋالاش ئەسۋابلىرىنى تەكشۈرۈپ بېكىتىشنى كۈچەيتىپ، تەكشۈرۈش نىسبىتىنى 95% تىن ئاشۇرىدۇ.
</S>
<S ID=15246>
    (98) شەھىرىمىزنىڭ يېزا ئىگىلىك قوشۇمچە مەھسۇلاتلىرى سۈپىتى، مەنبەسىنى سۈرۈشتۈرۈش ۋە نازارەت قىلىش سىستېمىسى قۇرۇلۇشىنى ئىلگىرى سۈرۈپ، 15 تۈرلۈك يەرلىك ئۆلچەمنى تەستىقلاپ ئېلان قىلىش خىزمىتىنى تاماملاپ، يېزا ئىگىلىك قوشۇمچە مەھسۇلاتلىرىنى سۈپەت بىخەتەرلىكى كاپالىتى بىلەن تەمىنلەيدۇ.
</S>
<S ID=15247>
    (99) لىفىت، ئاھالىلەر ئىشلىتىدىغان سۇيۇقلاندۇرۇلغان نېفىت گازى باكى، سانائەتكە ئىشلىتىدىغان گاز باكى ۋە ئاپتوموبىلغا ئىشلىتىدىغان گاز باكىنى ئېلېكتىرونلۇق نازارەت قىلىش ۋە 115 قاچىلاش پونكىتىنى يېپىق ھالەتتە باشقۇرۇپ، شەھىرىمىزنىڭ ئىجتىمائىي مۇقىملىقىنى كاپالەت بىلەن تەمىنلەيدۇ.
</S>
<S ID=15248>
    (100) «ماي، گاز قاچىلاش پونكىتلىرىدا خەتەرنىڭ ئالدىنى ئېلىش ئۆلچىمى» نى بېكىتىپ، بىخەتەرلىك يوشۇرۇن خەۋپىنى تەكشۈرۈش، باھالاشنى قېلىپلاشتۇرۇپ ۋە مۇكەممەللەشتۈرۈپ، ماي - گاز قاچىلاش پونكىتى قاتارلىق نۇقتىلىق ئەسلىھەلەرنىڭ بىخەتەرلىكى ئۈچۈن تېخنىكا كاپالىتى بىلەن تەمىنلەيدۇ. («ئۈرۈمچى كەچلىك گېزىتى»دىن )
</S>
</TEXT>
/BODY
/DOC