<DOC>
<DOCID>TIANSHAN.498878</DOCID>
<HEADER>
<CLASS>ئۈرۈمچى</CLASS>
<DATE>2016-02-18 17:33:06</DATE>
</HEADER>
<BODY>
<HEADLINE>
<S ID=12715>
چاغاندا شەھىرىمىزدە ھاراق ئىچىپ ئاپتوموبىل ھەيدەش قىلمىشلىرىنى تەكشۈرۈش سالمىقى كۈچەيتىلدى
</S>
</HEADLINE>
<TEXT>
<S ID=12716>
    گۈلرۇخ يالقۇن خەۋەر قىلىدۇ: مۇخبىرنىڭ شەھەرلىك ج خ ئىدارىسى قاتناش ساقچى تارماق ئەترىتىدىن ئىگىلىشىچە، 7- فېۋرال (بېيجىڭ ۋاقتى) سائەت 0:00 دىن 13- فېۋرال سائەت 12:00 گىچە شەھەرلىك قاتناش ساقچى تارماق ئەترىتى قوماندانلىق مەركىزى تۈرلۈك دېلو مەلۇم قىلىش تېلېفونىدىن 860 نى قوبۇل قىلغان بولۇپ، بۇلتۇرقى ئوخشاش مەزگىلدىكىدىن %24 ئاشقان.
</S>
<S ID=12717>
    چاغانلىق دەم ئېلىش مەزگىلىدە شەھەرلىك قاتناش ساقچى تارماق ئەترىتى 3137 ساقچى (قېتىم)، 834 ساقچى ئاپتوموبىلى ئاجراتقان، چاغان مەزگىلىدە شەھىرىمىزدە يۈز بەرگەن قاتناش ۋەقەلىرىدە ئادەم ئۆلۈش ئەھۋالى كۆرۈلمىگەن، دېلو تۇرغۇزۇلغان قاتناش ۋەقەسى بىر بولۇپ، بۇلتۇرقىدىن %66.7 ئازايغان، شەھىرىمىزدە يۈز بەرگەن يېنىك دەرىجىدىكى قاتناش ۋەقەسى 87 بولۇپ، 15 ئادەم يارىلانغان، بۇ بۇلتۇرقى ئوخشاش مەزگىلدىكىدىن %3.5 ئاشقان.
</S>
<S ID=12718>
شەھىرىمىز تاشيول قاتنىشى ئومۇميۈزلۈك ياخشى بولغان.
</S>
<S ID=12719>
ھاراق ئىچىپ ئاپتوموبىل ھەيدەش قىلمىشىدىن 42 سى تەكشۈرۈپ بىرتەرەپ قىلىنغان بولۇپ، بۇنىڭ ئىچىدە مەست ھالەتتە ئاپتوموبىل ھەيدەش قىلمىشى 11 گە يەتكەن.
</S>
<S ID=12720>
    چاغانلىق دەم ئېلىش مەزگىلىدە شەھىرىمىزدە ھاراق ئىچىپ ئاپتوموبىل ھەيدەش قىلمىشىنى تەكشۈرۈش سالمىقى ئاشۇرۇلغان بولۇپ، شەھىرىمىزنىڭ 3/ 2 قىسىم يول بۆلىكىدە قاتناش ساقچىسى ۋەزىپە ئىجرا قىلىشقا كاپالەتلىك قىلىنغان.
</S>
<S ID=12721>
    ئىگىلىنىشىچە، چاغانلىق دەم ئېلىشتىن كېيىن ھاراق ئىچىپ ئاپتوموبىل ھەيدەش، مەست ھالەتتە ئاپتوموبىل ھەيدەش، سۈرئەتنى چەكتىن ئاشۇرۇپ ھەيدەش، ئاپتوموبىلنى قائىدىگە خىلاپ توختىتىش، شەھەر تېز سۈرئەتلىك تاشيولىدا يۈك ئاپتوموبىللىرىنىڭ قائىدىگە خىلاپ يول يۈرۈشى قاتارلىق قىلمىشلار نۇقتىلىق تەكشۈرۈپ بىرتەرەپ قىلىنىدىكەن، شەھەر ئەتراپى قاتناش ساقچى چوڭ ئەترەتلىرى ھاراق ئىچىپ ئاپتوموبىل ھەيدەش، مەست ھالەتتە ئاپتوموبىل ھەيدەش، پىراۋىسىز ئاپتوموبىل ھەيدەش، نورمىدىن ئاشۇرۇپ يولۇچى سېلىش، يولۇچىلار ئاپتوبۇسىنىڭ كېچىدە قائىدىگە خىلاپ يول يۈرۈشى قاتارلىق قاتناش قائىدىسىگە خىلاپ قىلمىشلارنى نۇقتىلىق تەكشۈرۈپ بىرتەرەپ قىلىپ، ئېغىر قاتناش ۋەقەلىرىنىڭ يۈز بېرىشىنىڭ ئالدى ئېلىنىدىكەن.
</S>
</TEXT>
/BODY
/DOC