<DOC>
<DOCID>TIANSHAN.492745</DOCID>
<HEADER>
<CLASS>خەلقئارا</CLASS>
<DATE>2016-01-25 16:50:07</DATE>
</HEADER>
<BODY>
<HEADLINE>
<S ID=5612>
ياپونىيەنىڭ مۇساپىرلارنى قۇبۇل قىلىش نىسبىتى %1كىمۇ يەتمەيدۇ
</S>
</HEADLINE>
<TEXT>
<S ID=5613>
　　ياپونىيە ھۆكۈمىتى 23-يانۋار ئېلان قىلغان ئىستاتىستىكىلىق سانلىق مەلۇماتتا كۆرسىتىلىشىچە، 2015-يىلى ياپونىيە ھۆكۈمىتىگە مۇساپىرلىق سالاھىيىتى ئىلتىماس قىلغۇچىلارنىڭ سانى 7000دىن ئېشىپ، يېڭى تارىخىي يۇقىرى ساننى ياراتقان، بۇنىڭ ئىچىدە، ئىلتىماسى مۇۋەپپەقىيەتلىك بولغانلارنىڭ سانى ئاران 27بولۇپ، ئىلتىماس قىلغۇچىلار سانىنىڭ %1كىمۇ يەتمەيدىكەن.
</S>
<S ID=5614>
　　ياپونىيە ھۆكۈمىتىنىڭ مۇساپىرلىقنى ئىلتىماس قىلغۇچىلارغا بولغان سوغۇق پوزېتسىيەسىگە قارىتا، بىر قىسىم مۇناسىۋەتلىك تەشكىلاتلار ياپونىيە ھۆكۈمىتىنى چەكلىمىنى تۆۋەنلىتىپ، تېخىمۇ كۆپ مۇساپىرلارنى قوبۇل قىلىشقا دەۋەت قىلدى.
</S>
<S ID=5615>
　　ئىلتىماسى رەت قىلىنغۇچىلارنىڭ %99تىن ئاشقانلىقىنى كۆزدە تۇتۇپ، بەزى مۇساپىرلار ئۈچۈن ھوقۇق قولغا كەلتۈرۈش تەشكىلاتلىرى نارازىلىقىنى ئىپادىلەپ، ياپونىيە ھۆكۈمىتىدىن تېخىمۇ كۆپ مۇساپىرلارغا باشپاناھ بولۇشنى تەلەپ قىلدى.
</S>
<S ID=5616>
　　ياپونىيە مۇساپىرلار بىرلەشمىسى مۇنداق دېدى: «بىز ياپونىيەنىڭ بىرلەشكەن دۆلەتلەر تەشكىلاتى مۇساپىرلار ئىشلىرى ئالىي خادىمى ئىش بىجىرىش باشقارمىسى ۋە مۇناسىۋەتلىك ئالاقىدار ئەلئارا تەشكىلاتلار بىلەن بۇ ھەقتە كېڭىشىپ، تېزدىن تەدبىر قوللىنىپ، خەلقئارا ئۆلچەم بويىچە تېخىمۇ كۆپ مۇساپىرلارنىڭ ئىلتىماسىنى تەستىقلاشنى ئۈمىد قىلىمىز» دېدى.
</S>
<S ID=5617>
　　ياپونىيە ئىزچىل «مۇساپىرلارنى ئەڭ قارشى ئالمايدىغان دۆلەت»نىڭ بىرى دەپ قارىلىدىغان بولۇپ، ياپونىيە ھۆكۈمىتى كۆچمەنلەر سىياسىتىنى يەنىمۇ چىڭايتماقتا.
</S>
<S ID=5618>
ئۆتكەن يىل 9-ئايدا، ياپونىيە ھۆكۈمىتى بەلگىلىمىگە ماس كەلمەيدىغان پاناھلىق ئىزدىگۈچىلەرنى چېگرادىن قوغلاپ چىقىرىش، مۇساپىرلارنىڭ ئىلتىماس قىلىش ماتېرىياللىرىنى قايتا-قايتا سۇنۇشىدىن ساقلىنىش، سالاھىيىتىنى تەكشۈرۈشنى كۈچەيتىش قاتارلىقلارنى ئۆز ئىچىگە ئالغان كۆچمەنلەرنىڭ نازارەت قىلىپ باشقۇرۇش چارىلىرىنى كۈچەيتتى.
</S>
<S ID=5619>
　　2015-يىلى جەمئىي 5000 كىشى ياپونىيە ھۆكۈمىتىگە مۇساپىرلىق سالاھىيىتى ئىلتىماسى سۇنغان بولۇپ، بۇنىڭ ئىچىدە ئاران 11 كىشىنىڭ ئىلتىماسى تەستىقلاندى.
</S>
</TEXT>
/BODY
/DOC