<DOC>
<DOCID>TIANSHAN.532891</DOCID>
<HEADER>
<CLASS>شىنجاڭ</CLASS>
<DATE>2016-07-05 11:36:25</DATE>
</HEADER>
<BODY>
<HEADLINE>
<S ID=32101>
مىللەتلەر ئىتتىپاقلىقى ئۇرۇقىنى چاچىمىز
</S>
</HEADLINE>
<TEXT>
<S ID=32102>
 قۇتۇبى ناھىيەسى قوش كۆۋرۈك مەھەللىسىنىڭ ئاھالىسى ۋاڭ گۇيجېن
</S>
<S ID=32103>
  بۇ يىل ئاپتونوم رايون بويىچە مىللەتلەر ئىتتىپاقلىقى – تەرەققىياتى يىلى خىزمىتى قانات يايدۇرۇلدى، بىز بۇنىڭدىن پارتكوم، خەلق ھۆكۈمىتىنىڭ ئاپتونوم رايونىمىزنىڭ مىللەتلەر ئىتتىپاقلىقى – تەرەققىياتى ئىشلىرىنى ئومۇميۈزلۈك يولغا قويۇش ئىشەنچىسى ۋە ئىرادىسىنى كۆرۈۋالدۇق. مەن ۋە مېنىڭ ‹‹ئالتۇنخان›› پىدائىيلار مۇلازىمەت ئەترىتىمدىكى ئەزالار تېخىمۇ ئاكتىپلىق بىلەن ‹‹ئالتۇنخان›› روھىنى ئەۋج ئالدۇرۇپ، مىللەتلەر ئىتتىپاقلىقى – تەرەققىياتى ئىشلىرىنىڭ تەشۋىقاتچىسى، ئىشتراكچىسى، ئۈلگىلىرىدىن بولۇشقا نىيەت قىلدۇق.
</S>
<S ID=32104>
   ‹‹ئالتۇنخان›› دېگەن سۆزنىڭ ‹‹ئالتۇندەك يۈرەك›› دېگەن مەنىسى بار، بۇ ئەڭ دەسلەپتە قۇتۇبى ناھىيەسى ئىتتىپاق كوچىسىدىكى ئۇيغۇر ئامما ماڭا سوۋغا قىلغان ئىسىم ئىدى، بۇ مېنىڭ 30 يىلنى بىر كۈندەك ئۆتكۈزۈپ، مېھىر – مۇھەببىتىمنى ياردەمگە موھتاج ھەر مىللەت ئاممىغا چىن دىلىم بىلەن تەقدىم قىلغانلىقىمنىڭ مۇكاپاتى ئىدى. ھازىر بۇ ھەر مىللەت ئاممىنى ئۆز قېرىندىشىدەك كۆرىدىغان، مەيلى قايسى مىللەت، قايسى ئۆيدىكى كىشى بولسۇن، كىم قىيىنچىلىققا ئۇچرىسا قىزغىنلىق بىلەن ياردەم قىلىدىغان، ياردەمگە ئېرىشكۈچىلەرگە جەمئىيەتنىڭ ئىللىقلىقىنى ھېس قىلدۇرىدىغان ‹‹ئالتۇنخان›› ئەترىتى ئەزالىرىنىڭ ئورتاق ئىسمى بولۇپ قالدى. بۇ ئىسىمنىڭ ئارقىسىدا ‹‹دائىم باشقىلار يەنە نېمىگە ئېھتىياجلىقتۇ، جەمئىيەت ئۈچۈن يەنە كۆپرەك ئىش قىلىپ بەرسەم›› دەپ ئويلاپ، ئەمەلىي ھەرىكىتىمىزدە كۆرسەتكەنلىكىمىز، ھەر مىللەت ئامما بىلەن ‹‹تۇغقان بولمىسىمۇ، تۇغقاندىنمۇ بەكرەك يېقىن ئۆتىدىغان›› چوڭقۇر رىشتە ئورناتقانلىقىمىز ھەققىدىكى نۇرغۇن ئاددىي ھېكايىمىز بار.
</S>
<S ID=32105>
   بۈگۈن، مەن ۋە ‹‹ئالتۇنخان››لارنىڭ قىلغان ئازدۇر – كۆپتۇر ئىشلىرى جەمئىيەتتىكى ھەر ساھەدىكىلەرنىڭ ئېتىراپ قىلىشىغا ئېرىشتى، بۇ، ھەر مىللەت ئاممىنىڭ ‹‹ئالتۇنخان›› روھىنى مۇئەييەنلەشتۈرۈشى، ئىتتىپاقلىشىپ ئۆز ئارا ياردەم بېرىشنىڭ، چەكسىز مۇھەببەتنىڭ كۈچىنى مۇئەييەنلەشتۈرۈشىدۇر. 2014 – يىلى 4 – ئايدا شۇجى جاڭ چۈنشيەن بىز بىلەن كۆرۈشۈپ، بىزنى مىللەتلەر ئىتتىپاقلىقى ئۈلگىسى، جۇڭخۇا مىللەتلىرىنىڭ ئەنئەنىۋى گۈزەل ئەخلاقىغا ۋارىسلىق قىلىش تىپلىرى دەپ تەرىپلىدى ھەم: بۇ روھنى باھار شامىلىغا ئوخشاش شىنجاڭنىڭ ھەممە يېرىگە تارقىتىپ، ھەر بىر كىشىنى ئىللىتىڭلار، دېدى. بۇ يىل دائىمىي كومىتېت ئەزاسى شەۋكەت ئىمىن بىز بىلەن يەنە كۆرۈشتى. ئىككى رەھبەرنىڭ بىزنى قوبۇل قىلىشى ۋە قىلغانلىرىمىزنى مۇئەييەنلەشتۈرۈشى بىزگە زور ئىلھام ۋە تۈرتكە بولدى. بۇ يىل مىللەتلەر ئىتتىپاقلىقى – تەرەققىياتى يىلى، مەن ۋە ئەترەت ئەزالىرىم تىرىشىپ تېخىمۇ ياخشى ئىشلەپ، مېھرىبانلىق يەتكۈزۈپ، مەدەنىيلىك تارقىتىپ، پىدائىيلار مۇلازىمەت خىزمىتىنى دائىمىيلاشتۇرۇش، ئۇزاق ئۈنۈمگە ئىگە قىلىش ئۈچۈن تىرىشىمىز. تىرىشىپ ئۆز ئارا ياردەم بېرىپ، مىللەتلەر ئىتتىپاقلىقىنى ئىلگىرى سۈرۈشنىڭ ئەمەلىيەتچىلىرى، نامراتلارغا ياردەم بېرىپ، مىللەتلەر ئىتتىپاقلىقىنى ئىلگىرى سۈرۈشنىڭ تەشەببۇسچىلىرى، مۇقىملىقنى قوغداپ، جەمئىيەتنىڭ ئىناقلىقىنى ئىلگىرى سۈرۈشنى ئەۋج ئالدۇرغۇچىلاردىن بولۇپ، تېخىمۇ كۆپ كىشىنىڭ مۇقىملىقنى قوغداپ، ئىتتىپاقلىقنى ئىلگىرى سۈرۈش ئەترىتىگە كىرىشىگە تۈرتكە بولىمىز.
</S>
<S ID=32106>
   مۇھەببەت بىر خىل ئەقىدە، بىر خىل ئېتىقاد؛ مىللەتلەر ئىتتىپاقلىقى بىر خىل روھ، ھەر قانداق قورغاننى پاچاقلاپ تاشلايدىغان كۈچ. كۆپچىلىكنىڭ قوللىشى بىلەن ‹‹ئالتۇنخان›› مېھرىبانلىق يەتكۈزۈش مۇلازىمەت ئەترىتىمىز بۇرۇنقىدەكلا مىللەتلەر ئىتتىپاقلىقى ئۇرۇقىنى چېچىپ، مىللەتلەر ئىتتىپاقلىقىنى ئىلگىرى سۈرۈش، جەمئىيەتنىڭ ئىناقلىقىنى ئىلگىرى سۈرۈش، ‹‹گۈزەل شىنجاڭ قۇرۇش، ۋەتەن ئارزۇسىنى بىرلىكتە ئىشقا ئاشۇرۇش››قا تېخىمۇ كۆپ كۈچ قوشىمىز.
</S>
<S ID=32107>
‏
</S>
</TEXT>
/BODY
/DOC