<DOC>
<DOCID>TIANSHAN.520979</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-03 17:38:41</DATE>
</HEADER>
<BODY>
<HEADLINE>
<S ID=26866>
قاغىلىق تاشيول باشقۇرۇش ئىدارىسى ئۇيۇشتۇرغان پۇقرالار ئەخلاق قۇرۇلۇشى پائالىيىتى ياخشى ئۈنۈم بەردى
</S>
</HEADLINE>
<TEXT>
<S ID=26867>
    مىجىت ئابدۇۋايىت خەۋەر قىلىدۇ: يېقىندا قاغىلىق تاشيول باشقۇرۇش ئىدارىسى ‹‹مىللەتلەر ئىتتىپاقلىقىنى كۈچەيتىپ، نامراتلىقتىن قۇتقۇزۇش ئۆتكىلىگە ھۇجۇم قىلايلى›› دېگەن تېمىدا پۇقرالار ئەخلاق قۇرۇلۇشى پائالىيىتىنى قانات يايدۇرۇپ، ياخشى ئۈنۈمگە ئېرىشتى.
</S>
<S ID=26868>
   ئىدارە پارتكومى مەخسۇس سەپەرۋەرلىك يىغىنى چاقىرىپ، بارلىق ئىشچى – خىزمەتچىلەرنى ۋەتەننى سۆيۈپ، قانۇنغا رىئايە قىلىشقا، مەدەنىي بولۇپ، يېڭى ئىستىل تىكلەشكە، سەمىمىي بولۇپ، ئامما ئۈچۈن ئەلا مۇلازىمەت قىلىشقا چاقىردى. ئىشچى – خىزمەتچىلەر، پېنسىيەگە، دەم ئېلىشقا چىققانلار ئارىسىدا ئەسەبىيلىككە قارشى تۇرۇش بويىچە تەشۋىقات – تەربىيە پائالىيىتىنى قانات يايدۇرۇپ، ئۇلارنىڭ كومپارتىيەگە، ئۇلۇغ ۋەتەنگە بولغان مىننەتدارلىقىنى تېخىمۇ ئاشۇردى. ‹‹مەن جۇڭگو پۇقراسى›› تېمىسىدا قەسەم بېرىش پائالىيىتىنى ئېلىپ بېرىپ، ئىشچى – خىزمەتچىلەرنىڭ ۋەتەنپەرۋەرلىك ئېڭىنى ئۆستۈردى. باشقىلارغا ياردەم بېرىش، جەمئىيەتكە كۆڭۈل بۆلۈش پىدائىيلار مۇلازىمەت پائالىيىتىنى تەشكىللىدى. ئىدارە بويىچە ‹‹ئىش ئورنىنى سۆيۈپ، كەسىپنى قەدىرلەش››، ‹‹ئەلا مۇلازىمەت قىلىپ، جەمئىيەت ئۈچۈن تۆھپە قوشۇش››، ‹‹ئەڭ پەزىلەتلىك تاشيولچى بولۇش›› تېمىسىدا ئون مەيدان ئەخلاق دەرسخانىسى پائالىيىتىنى ئۇيۇشتۇرۇپ، ئىلغار شەخسلەرنىڭ ئىش ئىزلىرىنى كەڭ تەشۋىق قىلدى.
</S>
<S ID=26869>
   ‹‹مەن بىر كۈن تازىلىق ئىشچىسى بولاي›› دېگەن تېمىدا تازىلىق ئىشچىلىرىدىن ئۆگىنىش پائالىيىتىنى قانات يايدۇرۇپ، ئىشچى – خىزمەتچىلەر يول بويىغا ۋە تاملارغا چاپلانغان قانۇنسىز ئېلانلارنى تازىلىدى، 1640 كىۋادرات مېتىر دائىرىدىكى قالدۇق ئەخلەتلەرنى بىر تەرەپ قىلدى. 3630 مېتىردىن ئارتۇق رېشاتكىنى يۇيۇپ تازىلىدى، ئىدارە ئەتراپىدىكى بوش يەرلەرگە 1000 تۈپتىن ئارتۇق كۆچەت تىكىپ، مۇھىتنى گۈزەللەشتۈردى.
</S>
</TEXT>
/BODY
/DOC