<DOC>
<DOCID>TIANSHAN.539780</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-08-09 11:44:42</DATE>
</HEADER>
<BODY>
<HEADLINE>
<S ID=38086>
كورلا ئىقتىساد-تېخنىكا تەرەققىيات رايونىدىكى كىچىك، مىكرو كارخانىلار تەرەققىيات مەخسۇس مەبلىغىگە ئېرىشتى
</S>
</HEADLINE>
<TEXT>
<S ID=38087>
   ئىختىيارىي مۇخبىرىمىز ياسىنجان رەھمىتۇللا خەۋىرى: كورلا ئىقتىساد-تېخنىكا تەرەققىيات رايونىنى باشقۇرۇش كومىتېتى 3-ئاۋغۇست كىچىك، مىكرو كارخانىلار تەرەققىيات مەخسۇس مەبلىغىنى نەقلەشتۈرۈش يىغىنى چاقىرىپ، 22 كىچىك، مىكرو كارخانىغا جەمئىي 3 مىليون 450 مىڭ يۈەن تەرەققىيات مەخسۇس مەبلىغى نەقلەشتۈردى.
</S>
<S ID=38088>
   ئىگىلىنىشىچە، ئىقتىسادنىڭ چېكىنىش بېسىمىغا تاقابىل تۇرۇش ئۈچۈن، كورلا ئىقتىساد-تېخنىكا تەرەققىيات رايونى ئاپتونوم رايون، بايىنغولىن ئوبلاستىنىڭ ئىقتىسادنى مۇقىم ئاشۇرۇش خىزمەت ئورۇنلاشتۇرمىلىرىنىڭ تەلىپىگە ئاساسەن، بۇ يىل ئاپرېلدا ئوتتۇرا، كىچىك، مىكرو كارخانىلارنى مەخسۇس قوللاش مەبلىغىدىن 10 مىليون يۈەن ئاجراتقان ھەمدە «كورلا ئىقتىساد-تېخنىكا تەرەققىيات رايونىنىڭ ئوتتۇرا، كىچىك، مىكرو كارخانىلارنى مەخسۇس قوللاش مەبلىغىنى ئىشلىتىش چارىسى»نى تۈزۈپ، تېخنىكىدا يېڭىلىق ياراتقان، تېخنىكا ئۆزگەرتكەن، يېڭى مەھسۇلاتلارنى تەتقىق قىلىپ ياسىغان، كەسىپ زەنجىرىنى ئۇزارتقان، ئېنېرگىيە تېجەپ مۇھىت ئاسرايدىغان، يەرلىك مەھسۇلاتلارنى ئىشلەپچىقىرىدىغان يۇقىرى، يېڭى تېخنىكىلىق كارخانىلارنى قۇرغان. كارخانا كۆلىمىنى زورايتىش، پېيىنى بازارغا سېلىش خىزمىتى قاتارلىق 12 جەھەتتە كىچىك، مىكرو كارخانىلارنى نۇقتىلىق قوللاپ، كارخانىلارنىڭ مۇقىم مۈلۈك سېلىنمىسىنى ئاشۇرۇشىغا ياردەم بېرىپ، كارخانىلارنىڭ دەرىجىسىنى ئاشۇرۇپ تىپىنى ئۆزگەرتىش ۋە سۈپەتنى ئۆستۈرۈپ ئۈنۈم ئاشۇرۇش مۇساپىسىنى تېزلەتكەن.
</S>
</TEXT>
/BODY
/DOC