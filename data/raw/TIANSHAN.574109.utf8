<DOC>
<DOCID>TIANSHAN.574109</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-22 17:52:12</DATE>
</HEADER>
<BODY>
<HEADLINE>
<S ID=67141>
ئۈچئۆستەڭ يېزىسى خاس باغۋەنچىلىكنى تۈۋرۈك كەسىپكە ئايلاندۇردى
</S>
</HEADLINE>
<TEXT>
<S ID=67142>
 ئەھمەد ئىسمائىل خەۋەر قىلىدۇ: كۇچا ناھىيەسىنىڭ ئۈچئۆستەڭ يېزىسى بۇ يىل يېزا ئىگىلىك كەسىپ قۇرۇلمىسىنى تەڭشەپ ياڭاقچىلىق، چىلانچىلىق، ئۈزۈمچىلىكنى ئاساس قىلغان خاس باغۋەنچىلىكنى تۈۋرۈك كەسىپكە ئايلاندۇرۇپ، دېھقانلارنىڭ كىرىمىنى ئاشۇرۇشقا ئاساس سالدى.
</S>
<S ID=67143>
    بۇ يېزا خاس باغۋەنچىلىكنى يېزا ئىقتىسادىنى راۋاجلاندۇرۇش، دېھقانلارنىڭ كىرىمىنى ئاشۇرۇشنىڭ ئۇزاق مۇددەتلىك مۇھىم تايىنىش نۇقتىسى قىلىپ، مېۋىلەرنىڭ سۈپىتىگە كاپالەتلىك قىلىشنى ئالدىنقى ئورۇنغا قويۇپ، باغ كۆلىمىنى 14 مىڭ مو ئىچىدە كونترول قىلدى.
</S>
<S ID=67144>
بۇ يىل يېڭىدىن 457 مو يەرگە ئۆرۈك كۆچىتى تىكىپ، مېۋىگە كىرگەن ئۆرۈك كۆلىمىنى 10 مىڭ موغا يەتكۈزدى.
</S>
<S ID=67145>
تېخنىكا پونكىتىدىن 16 تېخنىكنى تەكلىپ قىلىپ، ئالتە كەنتتە 1210 مو باغ بىنا قىلىپ، نۇقتا ئارقىلىق دائىرىنى يېتەكلىدى.
</S>
<S ID=67146>
    ئۇقۇشىمچە، ھازىر ئۈچئۆستەڭ يېزىسىنىڭ ئۆرۈكلۈك باغ كۆلىمى 3500 موغا، چىلانلىق باغ كۆلىمى 5000 موغا، ياڭاقلىق باغ كۆلىمى 6470 موغا يەتكەن.
</S>
<S ID=67147>
خاس باغۋەنچىلىكنىڭ يۈكسىلىشىگە ئەگىشىپ، %85 دېھقان تەدرىجىي باغۋەنگە ئايلانغان.
</S>
<S ID=67148>
مېۋە ھوسۇلى 32 مىڭ 930 توننىغا يېتىپ، 2015 – يىلنىڭ ئوخشاش مەزگىلىدىكىدىن 10 مىڭ توننا، باغۋەنچىلىك كىرىمى 58 مىليون 260 مىڭ يۈەنگە يېتىپ، 2015 – يىلىنىڭ ئوخشاش مەزگىلىدىكىدىن 7 مىليون 565 مىڭ يۈەن كۆپەيگەن.
</S>
<S ID=67149>
‏    
</S>
</TEXT>
/BODY
/DOC