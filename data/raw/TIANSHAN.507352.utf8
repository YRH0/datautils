<DOC>
<DOCID>TIANSHAN.507352</DOCID>
<HEADER>
<CLASS>ئۈرۈمچى</CLASS>
<DATE>2016-03-09 15:24:09</DATE>
</HEADER>
<BODY>
<HEADLINE>
<S ID=18635>
بۇ يىل ئۈرۈمچى شەھىرىدە تېز سۈرئەتلىك ئاپتوبۇس 6–لىنىيەسىنىڭ تارماق لىنىيەسى ئېچىلىدۇ
</S>
</HEADLINE>
<TEXT>
<S ID=18636>
   خالىدە ئوبۇلنىڭ ئۈرۈمچى شەھەرلىك شەھەر ئۇنىۋېرسال قاتناش تۈرى تەتقىقات مەركىزىدىن ئۇقۇشىچە، بۇ يىل ئۈرۈمچى شەھىرى تېز سۈرئەتلىك ئاپتوبۇس(BRT) 6 – لىنىيەسىنىڭ تارماق لىنىيەسىنى ئاچىدىكەن، بۇ لىنىيە 13.5 كىلومېتىر بولۇپ، 19 بېكەت تەسىس قىلىنىدىكەن. بېكەتلەرنىڭ ئارىلىقى 750 مېتىر بولىدىكەن.
</S>
<S ID=18637>
بۇ لىنىيە ئېچىلغاندىن كېيىن، مىچۈن – كۆكتاغ رايونى، يۇقىرى تېخنىكىلىق كەسىپلەر تەرەققىيات رايونى (يېڭىشەھەر رايونى) ۋە يۇقىرى سۈرئەتلىك تۆمۈريول تەۋەلىكىدىكى رايونلارنىڭ تېز سۈرئەتلىك قاتنىشى ئۆزئارا تۇتاشتۇرۇلىدىكەن.
</S>
<S ID=18638>
   ئۈرۈمچى شەھىرى 2011 – يىلىدىن باشلاپ، تېز سۈرئەتلىك ئاپتوبۇس تورىنى قۇرۇشقا باشلىغان بولۇپ، ھازىرغىچە 1 –، 2 –، 3 – لىنىيە ۋە 4 – لىنىيەنىڭ 1 – قارارلىق قۇرۇلۇشى، 5 –، 6 –، 7 – لىنىيەدىن ئىبارەت يەتتە لىنىيە ئېچىلغان، BRT تېز سۈرئەتلىك ئاپتوبۇسى شەھەر ئاھالىلىرىنىڭ يول يۈرۈش قىيىنچىلىقىنى ھەل قىلىپ، رېلىسلىق قاتناش تېخى يۈرۈشلەشتۈرۈلمىگەن ئەھۋالدا، ئاممىۋى قاتناشنىڭ غول تورىنى شەكىللەندۈرگەن.
</S>
<S ID=18639>
‏
</S>
</TEXT>
/BODY
/DOC