<DOC>
<DOCID>TIANSHAN.522836</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-12 11:37:25</DATE>
</HEADER>
<BODY>
<HEADLINE>
<S ID=27995>
‹‹بىر بەلباغ، بىر يول›› لىنىيەسىدە ‹‹شىنجاڭ ئاۋازى›› ياڭرىماقتا
</S>
</HEADLINE>
<TEXT>
<S ID=27996>
 ما يىنىڭ
</S>
<S ID=27997>
   15 – ئاپرېل چۇڭچىڭ – شىنجاڭ – ياۋروپا، جېڭجۇ – ياۋروپا، ۋۇخەن – شىنجاڭ – ياۋروپا، چېڭدۇ – شىنجاڭ – ياۋروپا خەلقئارا يۈك تىرانسپورت پويىزىدىن تەشكىل تاپقان ئىتتىپاق ‹‹بىر بەلباغ، بىر يول›› ئىستراتېگىيەسىگە ماسلىشىپ، ‹‹شىنجاڭ ئاۋازى››نى ياڭراتتى. شۇ كۈنى ئۈرۈمچىدە ‹‹بىر بەلباغ، بىر يول›› جۇڭگو – ياۋروپا خەلقئارا يۈك تىرانسپورت نۆۋەتچى پويىزى ئىتتىپاقى قۇرۇلدى. جۇڭگو – ياۋروپا خەلقئارا يۈك تىرانسپورت نۆۋەتچى پويىزى ئىتتىپاقىنىڭ چۇڭچىڭ، جېڭجۇ، چېڭدۇ، شيامېن، شىنجاڭ قاتارلىق ئۆلكە، شەھەر، ئاپتونوم رايوندىن كەلگەن 11 ئەزاسى بازارنى يېتەكچى قىلىپ، جۇڭگو – ياۋروپا خەلقئارا يۈك تىرانسپورت نۆۋەتچى پويىزى ئىتتىپاقىنىڭ تەرەققىيات پىلانى ئۈستىدە كېڭىشىپ، ئۆزئارا ھەمكارلىشىپ ئورتاق پايدا ئېلىش يولى ئۈستىدە ئىزدەندى. ئىتتىپاق قۇرۇلۇپ، ھەمكارلىشىپ تەرەققىي قىلىش ئۈستىدە ئورتاق ئىزدىنىلدى
</S>
<S ID=27998>
   ئاپتونوم رايونلۇق ئىقتىساد – ئۇچۇرلاشتۇرۇش كومىتېتىنىڭ مۇئاۋىن مۇدىرى پېڭ لى مۇنداق دېدى: جۇڭگو – ياۋروپا خەلقئارا يۈك تىرانسپورت نۆۋەتچى پويىزى ئىتتىپاقى قۇرۇش ئۆلكە، شەھەرلەر ئارىسىدىكى ھەمكارلىقنى يەنىمۇ قويۇقلاشتۇرىدۇ. بۇ بىر تەرەپتىن، ھازىرقى جۇڭگو – ياۋروپا خەلقئارا يۈك تىرانسپورت نۆۋەتچى پويىزىنى جايلار ئۆز ئالدىغا تەشكىللەش، قاتناش قېتىم سانى كۆپ بولماسلىق، ۋاقىت، ئۈنۈم، ئەۋزەللىكىنى جارى قىلدۇرۇش تەس بولۇش، قايتىش سەپىرىدە مال مەنبەسى كەمچىل بولۇش، قايتا بارغاندا قۇرۇق قايتىپ كېلىش ھادىسىسى ئېغىر بولۇش، مال مەنبەسىنى تالىشىش، ئەسلىھە، ئۈسكۈنىلەرنىڭ دەرىجىسىنى ئۆستۈرۈشنى ساقلاش، مۇلازىمەت سىستېمىسىنى ئەلالاشتۇرۇشنى كۈتۈش قاتارلىق مەسىلىلەرنى تىرىشىپ ھەل قىلىشتا پائال ئەھمىيەتكە ئىگە. يەنە بىر تەرەپتىن، جۇڭگو – ياۋروپا خەلقئارا يۈك تىرانسپورت نۆۋەتچى پويىزى ئىتتىپاقى دۆلەت تەرەققىيات ۋە ئىسلاھات كومىتېتى، تۆمۈريول باش شىركىتى، تاموژنا قاتارلىق تارماقلارنىڭ جۇڭگو – ياۋروپا خەلقئارا يۈك تىرانسپورت نۆۋەتچى پويىزىنى سىياسەت جەھەتتىن قوللىشىنى قولغا كەلتۈرۈپ، جۇڭگو – ياۋروپا خەلقئارا يۈك تىرانسپورت نۆۋەتچى پويىزى ئۈچۈن ئازادە، ياخشى مۇھىت يارىتىپ، بايلىق مەنبەسىدىن، ئۇچۇردىن ۋە نەتىجىدىن ئورتاق بەھرىمەن بولۇشنى ئىشقا ئاشۇرىدۇ.
</S>
<S ID=27999>
   شىنجاڭ جۇڭگو – ياۋروپا بىرلەشمە ئەشيا ئوبوروتى چەكلىك شىركىتىنىڭ باش دىرېكتورى ليۇ شىچىڭ ‹‹بىر بەلباغ، بىر يول›› جۇڭگو – ياۋروپا خەلقئارا يۈك تىرانسپورت ئىتتىپاقىنىڭ شىنجاڭ خىتابنامىسىنى ئېلان قىلىپ، چۇڭچىڭ – شىنجاڭ – ياۋروپا، جېڭجۇ – ياۋروپا، ۋۇخەن – شىنجاڭ – ياۋروپا، چېڭدۇ – شىنجاڭ – ياۋروپا قاتارلىق جۇڭگو – ياۋروپا خەلقئارا يۈك تىرانسپورت نۆۋەتچى پويىزلىرىنى بىر يەرگە زىچ ئۇيۇشتۇردى.
</S>
<S ID=28000>
   غەربكە بارىدىغان نۆۋەتچى پويىزلارنى سېلىشتا شىنجاڭ ئالدىدا ماڭماقتا
</S>
<S ID=28001>
   2016 – يىلى 3 – ئاينىڭ ئاخىرىغا قەدەر شىنجاڭ غەربكە بارىدىغان خەلقئارا يۈك تىرانسپورت نۆۋەتچى پويىزىدىن 150نى ماڭدۇردى.
</S>
<S ID=28002>
   شىنجاڭ – ئوتتۇرا ئاسىيا خەلقئارا يۈك تىرانسپورت نۆۋەتچى پويىزى قاتناشقا باشلىغاندىن تارتىپ ھازىرغىچە 125 قېتىم قاتنىدى، ھازىر ھەپتىسىگە 1 – 2 نۆۋەتچى پويىز مۇقىم قاتنايدۇ. ئاساسلىق توشۇلىدىغىنى قۇرۇلۇش ماتېرىياللىرى، ماشىنىسازلىق ئۈسكۈنىلىرى، ئاپتوموبىل زاپچاسلىرى، ماشىنا – ئېلېكتىر مەھسۇلاتلىرى، ئالاھىدە يېنىك سانائەت مەھسۇلاتلىرى، كىيىم – كېچەك، تۈرلۈك ماللار، پولات ماتېرىياللىرى قاتارلىقلار.
</S>
<S ID=28003>
   شىنجاڭ – گىرۇزىيە خەلقئارا يۈك تىرانسپورت نۆۋەتچى پويىزى ئۈچ قېتىم قاتنىدى. ئاساسلىق توشۇلغىنى سېمونت، قىزىل ھاراق ئوراش – قاچىلاش ئۈسكۈنىسى، تۈرلۈك ماللار قاتارلىقلار. شىنجاڭ – رۇسىيە خەلقئارا يۈك تىرانسپورت نۆۋەتچى پويىزى 19 قېتىم قاتنىدى، ئاساسلىق توشۇلغىنى يەرلىك .PVC شىنجاڭ – گېرمانىيە (دۇيىسبۇرگ) نۆۋەتچى پويىزى ئىككى قېتىم قاتنىدى، ئاساسلىق توشۇلغىنى شىنجاڭ ماركور خىمىيە سانائىتى شىركىتىنىڭ گېرمانىيەگە ئېكسپورت قىلغان BDOسى. شىنجاڭ – تۈركىيە يۈك تىرانسپورت نۆۋەتچى پويىزى سىناق تەرىقىسىدە قاتنىدى، توشۇلغىنى شىنجاڭ ‹‹فۇلىدا›› تالا چەكلىك شىركىتىنىڭ تۈركىيەگە ئېكسپورت قىلغان ۋىسكوزا تالاسى بولدى.
</S>
<S ID=28004>
   خەلقئارا يۈك تىرانسپورت نۆۋەتچى پويىزىنىڭ مۇۋەپپەقىيەتلىك قاتنىشى غەربىي ئاسىيا، ياۋروپاغا يۈزلەندۈرىدىغان قۇرۇقلۇق يولىنى راۋانلاشتۇرۇپ، خەلقئارا بازارلارنى ئېچىپ، تاشقى سودىنى كېڭەيتىپ، شىنجاڭنى غەربكە ئېچىۋېتىشنىڭ ئالدىنقى سېپىگە ئايلاندۇردى.
</S>
<S ID=28005>
   2016 – يىلى شىنجاڭ غەربكە خەلقئارا يۈك تىرانسپورت نۆۋەتچى پويىزىدىن 200 قېتىم ماڭدۇردى. بۇ، ‹‹بىر بەلباغ، بىر يول›› ئىستراتېگىيەسىدىكى زور بۆسۈش .
</S>
<S ID=28006>
   شىنجاڭنىڭ پويىز توپلىنىش مەركىزى قۇرۇشنىڭ بۇرغىسى ياڭرىدى
</S>
<S ID=28007>
   جۇڭگو – ياۋروپا نۆۋەتچى پويىزىدا شىنجاڭنىڭ پويىز توپلىنىش مەركىزى قۇرۇشنىڭ بۇرغىسى ئاللىقاچان ياڭرىدى. ھازىر ئاپتونوم رايون جۇڭگو – ياۋروپا نۆۋەتچى پويىزىدا شىنجاڭنىڭ پويىز توپلىنىش مەركىزى قۇرۇشنىڭ مۇناسىۋەتلىك تەتقىقاتىنى تاماملاپ بولدى. دۆلەت تەرەققىيات ۋە ئىسلاھات كومىتېتى بىلەن تۆمۈريول باش شىركىتى ‹‹جۇڭگو – ياۋروپا نۆۋەتچى پويىز قۇرۇلۇشىنىڭ تەرەققىيات پىلانى››نى تۈزۈشنى مۇزاكىرە قىلىۋاتىدۇ.
</S>
<S ID=28008>
   ئاپتونوم رايونلۇق خەلق ھۆكۈمىتىنىڭ ئورۇنلاشتۇرۇشىغا ئاساسەن، تۆمۈريول تىرانسپورتىنىڭ تەننەرخىنى يەنىمۇ تۆۋەنلىتىش ئۈچۈن، كارخانا خىزمەتچىلىرى تارقاقلاشتۇرۇپ ماكانلاشتۇرۇلۇۋاتىدۇ.
</S>
<S ID=28009>
   ئىگىلىنىشىچە، ئۈرۈمچى خەلقئارا قۇرۇقلۇق پورت رايونىنىڭ ‹‹13 – بەش يىل›› مەزگىلىدىكى كۆزلىمە سېلىنمىسى 100 مىليارد يۈەندىن ئېشىپ، يېقىن كەلگۈسىدە كىرگۈزۈش – چىقىرىش مىقدارى 20 مىليون توننىغا، يىراق كەلگۈسىدە 100 مىليون توننىغا يەتكۈزۈلۈپ، يىپەك يولى ئىقتىساد بەلبېغى يادرولۇق رايون ئۇنىۋېرسال قاتناش تۈگۈنى ۋە سودا ئوبوروت مەركىزى قىلىپ قۇرۇپ چىقىلىدىكەن.
</S>
<S ID=28010>
   پېڭ لى مۇنداق دېدى: بىز ئىچكىرىدىكى جۇڭگو – ياۋروپا خەلقئارا يۈك تىرانسپورت نۆۋەتچى پويىزلىرى بىلەن بولغان ھەمكارلىقنى كۈچەيتىپ، شىنجاڭنىڭ ‹‹ئاخىرقى بېكەت››لىك ئەۋزەللىكىنى جارى قىلدۇرۇپ، جۇڭگو – ياۋروپا خەلقئارا يۈك تىرانسپورت نۆۋەتچى پويىزلىرىنىڭ ئەڭ زور دەرىجىدە يۈك توپلىشىنى تېزلىتىشنى ئۈمىد قىلىمىز.
</S>
</TEXT>
/BODY
/DOC