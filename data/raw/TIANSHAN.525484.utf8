<DOC>
<DOCID>TIANSHAN.525484</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-05-29 11:59:50</DATE>
</HEADER>
<BODY>
<HEADLINE>
<S ID=29103>
«گۈزەللىك ئەلچىلىرى» بايرىمى تەبرىكلەندى
</S>
</HEADLINE>
<TEXT>
<S ID=29104>
مۇخبىرىمىز مۇيەسسەر ئاباھامىت
</S>
<S ID=29105>
　　 ئاپتونوم رايونىمىزدىكى ھەر مىللەت ئاياللار ئارىسىدا «گۈزەللىك قۇرۇلۇشى» ئالاھىدە تەكىتلىنىۋاتقان پەيتتە، ھەر قايسى جايلاردىن كەلگەن «گۈزەللىك ئەلچىلىرى» يېقىندا ئۈرۈمچىگە جەم بولۇپ، تۇنجى قېتىم ئۆزلىرىنىڭ بايرىمىنى تەبرىكلىدى.
</S>
<S ID=29106>
　　5- ئاينىڭ 20- كۈنى مەملىكەتلىك «گۈزەللىك ئەلچىلىرى» بايرىمى بولۇپ، بۇ بايرام 2008- يىلىدىن بۇيان ئىچكىرى ئۆلكىلەردە تۈرلۈك شەكىللەردە خاتىرىلىنىپ كەلگەن. بۇ يىل شىنجاڭ «ئۇزلىيە» خەلقئارا سودا چەكلىك شىركىتى قارىمىقىدىكى «ئۇزلى گۈزەللىك قۇتۇپى» كەسپىي تېخنىكا تەربىيەلەش بازىسى ئۆز ئەجىر- مېھنىتى، ھالال ئەمگىكى، گۈلدەك ھۈنىرى بىلەن ياشاۋاتقان «گۈزەللىك پەرىشتىلىرى»نى ھەر مىللەت ئاممىسىغا تونۇشتۇرۇش مەقسىتىدە «گۈزەللىك قۇتۇپىدا جەم بولۇپ، گۈزەللىك ئەلچىلىرى بايرىمىنى تەبرىكلەيلى» تېمىسىدا دالا پائالىيىتى ئۇيۇشتۇردى.
</S>
<S ID=29107>
　　بىزدە بۇرۇندىن ھۈنەرۋەن كاسىپلار ئەزىزلىنىپ كەلگەن. ئاتا- بوۋىلىرىمىز پەرزەنتلىرىنى چوقۇم بىر ھۈنەرلىك قىلىپ تەربىيەلىگەن. ھازىر زاماننىڭ تەرەققىي قىلىشى بىلەن بىزدىكى ھۈنەر- كەسىپلەرمۇ زامانىۋىلاشتى. بۇرۇنقى چاچ- ساقال ياساش بىلەنلا چەكلىنىدىغان ساتىراشلىق كەسپى كىشىلەرنىڭ گۈزەللىك قارىشىنىڭ ئۆزگىرىشىگە ئەگىشىپ، ھەر خىل پاسوندا چاچ ياساش، پەرداز قىلىش، يۈز ۋە بەدەن تېرىلىرىنى ئاسراش قاتارلىق ساھەلەرگە تەرەققىي قىلدى. بۇ كەسىپ خانىم- قىزلىرىمىزنىڭ گۈزەل ھۆسنى، يىگىتلىرىمىزنىڭ سالاپىتىگە تېخىمۇ ھۆسن قوشتى ھەم نۇرغۇن قىز- يىگىتلەرگە زامانىۋى ھۈنەر، يېڭى ئىش ئورنى ھازىرلاپ بەردى.
</S>
<S ID=29108>
　　بۇ قېتىمقى دالا پائالىيىتىگە «ئۇزلىيە گۈزەللىك قۇتۇبى»نىڭ شىنجاڭنىڭ ھەر قايسى جايلىرىدىكى گۈزەللىك پونكىتلىرىنىڭ مەسئۇللىرى ۋە دىيارىمىزدىكى نوپۇزلۇق ھۆسن گۈزەللەشتۈرۈش، كۈتۈنۈش سالونلىرىنىڭ قۇرغۇچىلىرى قاتناشتى. شىنجاڭ «ئۇزلىيە» خەلقئارا سودا چەكلىك شىركىتىنىڭ قۇرغۇچىسى گۈلزىيە مۇنداق دېدى: مەن كىشىلەرنىڭ كەسپىمىزنى ھۆرمەت قىلىشىنى ھەم قوللىشىنى، «گۈزەللىك قۇرۇلۇشى» ئارقىلىق سۈيى گۈزەل، تۇپرىقى مۇنبەت، ئادەملىرى تېخىمۇ گۈزەل، تىنچ- ئىتتىپاق گۈزەل شىنجاڭ قۇرۇپ چىقىش ئارزۇيىمىزنىڭ ئەمەلگە ئېشىشىنى ئۈمىد قىلىمەن.
</S>
</TEXT>
/BODY
/DOC