<DOC>
<DOCID>TIANSHAN.509793</DOCID>
<HEADER>
<CLASS>پەن – مائارىپ</CLASS>
<DATE>2016-03-15 16:04:27</DATE>
</HEADER>
<BODY>
<HEADLINE>
<S ID=19971>
«12-بەش يىل»لىق پىلان مەزگىلىدە توقسۇ ناھىيەسىنىڭ مائارىپ ئىشلىرى جۇش ئۇرۇپ راۋاجلاندى
</S>
</HEADLINE>
<TEXT>
<S ID=19972>
    ئىختىيارىي مۇخبىرىمىز مۇھەممەد تۇراپ خەۋىرى: توقسۇ ناھىيەسى «12-بەش يىل»لىق پىلان مەزگىلىدە مائارىپ خىزمىتىنى خەلق تۇرمۇشى قۇرۇلۇشىنىڭ مۇھىم مەزمۇنى قاتارىدا چىڭ تۇتۇپ، مەبلەغ سېلىنمىسىنى ئۈزلۈكسىز زورايتىپ، مائارىپ ئىشلىرى تەرەققىياتىدا يېڭى نەتىجىلەرنى قولغا كەلتۈرۈپ، مائارىپ خىزمىتىدە يېڭى بۆسۈش ھاسىل قىلدى.
</S>
<S ID=19973>
    بۇ ناھىيە يەسلى مائارىپىنى ئومۇملاشتۇرۇش نىسبىتىنى ئۈزلۈكسىز ئۆستۈرۈپ، بالىلار يەسلىلىرىنىڭ سانىنى «12-بەش يىل» لىق پىلان مەزگىلىدە 31 گە يەتكۈزۈپ، «11-بەش يىل»لىق پىلان مەزگىلىدىكىدىن 14 نى كۆپەيتتى.
</S>
<S ID=19974>
مەجبۇرىي مائارىپنى ئومۇملاشتۇرۇش نەتىجىلىرىنى ئۈزلۈكسىز مۇستەھكەملەپ، ئوقۇغۇچىلارنىڭ ئۆرلەپ ئوقۇش نىسبىتىنى %96.33 گە يەتكۈزدى.
</S>
<S ID=19975>
مەكتەپلەرنىڭ ئوقۇتۇش شارائىتىنى ياخشىلاشقا 360 مىليون يۈەن مەبلەغ سېلىپ، 148 تۈرلۈك مائارىپ تۈر قۇرۇلۇشىنى يولغا قويۇپ ، يېزا مەكتەپلىرىنى پار بىلەن تەمىنلەش، يېزا باشلانغۇچ مەكتەپلەردە بىر ئوقۇغۇچى بىر ئۈستەلدە ئولتۇرۇش ۋە ھەقسىز چۈشلۈك تاماق بىلەن تەمىنلەشنى ئىشقا ئاشۇرۇپ، مەكتەپلەرنىڭ ئوقۇ-ئوقۇتۇش شارائىتىنى كۆرۈنەرلىك دەرىجىدە ياخشىلىدى.
</S>
<S ID=19976>
مائارىپ خىزمىتىنى باشقۇرۇش، ئوقۇ-ئوقۇتۇش سۈپىتىنى تەكشۈرۈش، ئوقۇ-ئوقۇتۇش سەۋىيەسىنى باھالاش قاتارلىق ھالقىلارنى چىڭ تۇتۇشتا چىڭ تۇرۇپ، ئىچكىرىدىكى تولۇق ئوتتۇرا مەكتەپ، ئىچكىرىدىكى كەسپىي مەكتەپ، ئىچكىرىدىكى تولۇقسىز ئوتتۇرا مەكتەپلەرگە ئوقۇغۇچى قوبۇل قىلىش نىسبىتىنى يۇقىرى كۆتۈرۈپ، مائارىپ سۈپىتىنى پۇختا قەدەم بىلەن ئۆستۈردى.قوش تىللىق سىنپىلارغا ئوقۇغۇچى قوبۇل قىلىش كۆلىمى ۋە ئوقۇتقۇچىلارنى سەپلەش نىسبىتىنى كېڭەيتتى. 
</S>
<S ID=19977>
تۈرلۈك مەكتەپ ئوقۇتقۇچىلىرىنى 7900 ئادەم/قېتىمتەربىيەلەپ، ئوقۇتقۇچىلارنىڭ كەسپىي ئىقتىدارى ۋە ئومۇمىي ساپاسىنى ئۈزلۈكسىز ئۆستۈرۈپ، ئوقۇتقۇچىلار قوشۇنىنى كۈچەيتتى.
</S>
<S ID=19978>
كەسپىي مائارىپ خىزمىتىنى كۈچەيتىپ، بايلىقلاردىن ئورتاق بەھرىمەن بولۇش، ئەۋزەللىكلەرنى ئۆزئارا تولۇقلاش ۋە ئورتاق راۋاجلىنىشتەك كەسپىي مائارىپ تەرەققىيات يولى ئۈستىدە پائال ئىزدىنىپ، 5500 نەپەر كەسپىي مەكتەپ ئوقۇغۇچىلىرىنى تەربىيەلەپ،1350 نەپەر كىشىنى ئىشقا ئورۇنلاشتۇرۇپ، كەسپىي مائارىپتا يېڭى ئىلگىرىلەشنى ئىشقا ئاشۇردى.
</S>
</TEXT>
/BODY
/DOC