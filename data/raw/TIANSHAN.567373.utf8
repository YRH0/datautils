<DOC>
<DOCID>TIANSHAN.567373</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-11-25 16:03:28</DATE>
</HEADER>
<BODY>
<HEADLINE>
<S ID=61629>
توقسۇ ناھىيەسى ئەيدىز كېسىلىنىڭ ئالدىنى ئېلىش، مۇداپىئە كۆرۈش سىستېما قۇرۇلۇشىنى كۈچەيتتى
</S>
</HEADLINE>
<TEXT>
<S ID=61630>
 ئىختىيارىي مۇخبىرىمىز نىياز ساتتار خەۋىرى: توقسۇ ناھىيەسى يېقىنقى يىللاردىن بۇيان، ھۆكۈمەت رەھبەرلىك قىلىش، تارماقلار مەسئۇل بولۇش، پۈتۈن جەمئىيەت ئورتاق قاتنىشىشتىن ئىبارەت ئالدىنى ئېلىش پىرىنسىپىدا چىڭ تۇرۇپ، ئەيدىز كېسىلىنىڭ ئالدىنى ئېلىش سىستېما قۇرۇلۇشىنى كۈچەيتتى.
</S>
<S ID=61631>
 بۇ ناھىيە ئەيدىز كېسىلى بىلىملىرىنى ئائىلىلەرگە يەتكۈزۈش بويىچە تەشۋىق-تەربىيە پائالىيىتىنى قانات يايدۇرۇش بىلەن بىللە، كېسەللىكلەرنىڭ ئالدىنى ئېلىش-كونترول قىلىش مەركىزى، يېزا (بازار) لىق شىپاخانا ۋە كەنت، مەھەللە داۋالاش ئۆيىدىن ئىبارەت ئۈچ دەرىجىلىك ئالدىنى ئېلىش ۋە باشقۇرۇش ئەندىزىسىنى پائال كېڭەيتىپ، ئەيدىز كېسىلىنىڭ ئالدىنى ئېلىش، مۇداپىئە كۆرۈشنىڭ كۆپ تەرەپلىمىلىك ۋە كۆپ قاتلاملىق تورىنى بەرپا قىلىپ، ئاممىنىڭ ئەيدىز كېسىلىنىڭ ئالدىنى ئېلىش، مۇداپىئە كۆرۈشكە بولغان تونۇشىنى زور دەرىجىدە ئۆستۈردى.
</S>
<S ID=61632>
ئەيدىز كېسىلىنى دەسلەپكى تەكشۈرۈش-تەجرىبە قىلىش ئۆيىدىن تۆتنى، تېز سۈرئەتتە كۆزىتىش نۇقتىسىدىن 12 نى قۇرۇپ، پۈتۈن ناھىيەنى قاپلىغان HIV كۆزىتىش تورىنى شەكىللەندۈردى ھەمدە بۇ يىل ئەيدىز كېسىلىنىڭ كېسەللىك تەنچىسنى 55 مىڭ ئادەم/ قېتىم تەكشۈردى.
</S>
<S ID=61633>
 بۇ ناھىيە ئەيدىز كېسىلىنىڭ ئالدىنى ئېلىشتا تۆتنى كەچۈرۈم قىلىش ۋە بىرگە غەمخورلۇق قىلىش سىياسىتىنى ئەستايىدىل ئەمەلىيلەشتۈرۈپ، تۇرمۇش قىيىنچىلىقى بار ئەيدىز كېسىلى بىمارلىرى ۋە يۇقۇملانغۇچىلارنى تۆۋەن تۇرمۇش كاپالەت پۇلى ئېلىش دائىرىسىگە كىرگۈزۈپ، ئەيدىز كېسىلىنىڭ تەسىرىگە ئۇچرىغان بالىلارغا بولغان قۇتقۇزۇش ۋە ياردەم بېرىش خىزمىتىنى كۈچەيتتى.
</S>
</TEXT>
/BODY
/DOC