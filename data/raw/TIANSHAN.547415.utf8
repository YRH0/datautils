<DOC>
<DOCID>TIANSHAN.547415</DOCID>
<HEADER>
<CLASS>شىنجاڭ</CLASS>
<DATE>2016-09-05 16:41:17</DATE>
</HEADER>
<BODY>
<HEADLINE>
<S ID=46827>
لى نىنا: شىنجاڭ قار–مۇز تەنھەرىكىتىنىڭ دۆلىتىمىز ئۈچۈن شان–شەرەپ كەلتۈرۈشىنى ئۈمىد قىلىمەن
</S>
</HEADLINE>
<TEXT>
<S ID=46828>
دۇڭ لياڭ، جيا چۈنشيا
</S>
<S ID=46829>
    مەن قار – مۇز تەنھەرىكىتى بىلەن شۇغۇللىنىدىغان تەنھەرىكەتچى، شۇنداقلا بېيجىڭ، جاڭجياكۇنىڭ قىشلىق ئولىمپىك تەنھەرىكەت مۇسابىقىسى ئۆتكۈزۈشنى ئىلتىماس قىلىشتىكى ئوبراز ئەلچىسى، شىنجاڭنىڭ قار – مۇز تەنھەرىكىتىدە ناھايىتى ياخشى تەرەققىيات پۇرسىتىگە ئېرىشكەنلىكىدىن خۇشال بولدۇم.
</S>
<S ID=46830>
    مەن ئىلگىرى شىنجاڭغا ئىككى قېتىم كەلگەن، يىپەك يولى خەلقئارا چاڭغا تېيىلىش مەيدانىغا يازدا، بوغدا كۆلى خەلقئارا چاڭغا تېيىلىش مەيدانىغا قىشتا كەلدىم.
</S>
<S ID=46831>
يىپەك يولى خەلقئارا چاڭغا تېيىلىش مەيدانىدا، بۇ جاينىڭ گۈزەل مەنزىرىسىنى كۆردۈم، شۇنداقلا قىشتىكى قاينام – تاشقىنلىق مەنزىرىنى كۆرگەندەك بولدۇم.
</S>
<S ID=46832>
بوغدا كۆلى خەلقئارا چاڭغا تېيىلىش مەيدانىدا، شىنجاڭنىڭ قىش پەسلىنىڭ قار – مۇز تەنھەرىكىتى ئۆتكۈزۈشكە ئەڭ ماس كېلىدىغان جاي ئىكەنلىكىنى ھەقىقىي تونۇپ يەتتىم.
</S>
<S ID=46833>
بۇ جاينىڭ شارائىتى شەرقىي شىمالنىڭكىدىن خېلىلا ياخشىكەن، ھەتتا ياۋروپا، ئامېرىكىدىكى داڭلىق چاڭغا تېيىلىش مەيدانلىرىدىنمۇ قېلىشمايدىكەن.
</S>
<S ID=46834>
    ئىلگىرى قار – مۇز تەنھەرىكىتىنىڭ مەملىكەتلىك مۇسابىقىلىرى شەرقىي شىمالدىلا ئۆتكۈزۈلەتتى، دۆلەت يېقىنقى يىللاردىن بۇيان ‹‹شىمالنىڭ قار – مۇز تەنھەرىكىتىنى جەنۇبتا قانات يايدۇرۇش، غەربكە كېڭەيتىش، شەرقىي شىمال ۋە غەربىي شىمالدا تەڭلا قانات يايدۇرۇش›› تەرەققىيات يىرىك پىلانىنى ئوتتۇرىغا قويدى، مەملىكەتلىك 13 – نۆۋەتلىك قىشلىق تەنھەرىكەت مۇسابىقىسى بۇ يىلنىڭ بېشىدا شىنجاڭدا مۇۋەپپەقىيەتلىك ئۆتكۈزۈلدى، بۇ ‹‹يىرىك پىلان››نىڭ تەدرىجىي رېئاللىققا ئايلىنىۋاتقانلىقىنى چۈشەندۈرىدۇ.
</S>
<S ID=46835>
شىنجاڭ ئەۋزەل قار – مۇز بايلىقىدىن تەدرىجى پايدىلىنىشقا باشلىدى.
</S>
<S ID=46836>
    مەن شىنجاڭنىڭ قار – مۇز تەنھەرىكىتىنىڭ تەرەققىياتىنى كۆرۈپ يەتتىم، شىنجاڭ قار – مۇز تەنھەرىكىتىنىڭ دۆلەت ئۈچۈن تۆھپە قوشۇشىنى، 2022 – يىلى ئۆتكۈزۈلىدىغان قىشلىق ئولىمپىك تەنھەرىكەت مۇسابىقىسىدە دۆلەت ئۈچۈن شان – شەرەپ كەلتۈرۈشىنى ئۈمىد قىلىمەن.
</S>
<S ID=46837>

</S>
</TEXT>
/BODY
/DOC