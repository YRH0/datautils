<DOC>
<DOCID>TIANSHAN.518962</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-21 16:21:12</DATE>
</HEADER>
<BODY>
<HEADLINE>
<S ID=26129>
خىزمەت گۇرۇپپىسى ‹‹ئەخلاق دەرسخانىسى›› تەسىس قىلدى
</S>
</HEADLINE>
<TEXT>
<S ID=26130>
    رەيھانگۈل تۇرغۇن خەۋەر قىلىدۇ: ئاپتونوم رايونلۇق ساياھەت ئىدارىسىدىن مەكىت ناھىيەسىنىڭ يانتاق يېزىسى قىياقلىقئۆي كەنتىگە چۈشكەن خىزمەت گۇرۇپپىسى يېقىندا ئەخلاق دەرسخانىسى پائالىيىتى ئۆتكۈزۈپ، مەملىكەتلىك 8 – مارت قىزىل بايراقدارى، مەملىكەتلىك مىللەتلەر ئىتتىپاقلىقى نەمۇنىچىسى ۋاڭ يەننانى ئۆزىنىڭ مىللەتلەر ئىتتىپاقلىقىنى كۈچەيتىشكە دائىر ھېكايىسىنى سۆزلەپ بېرىشكە تەكلىپ قىلدى.
</S>
<S ID=26131>
   پائالىيەتتە خىزمەت گۇرۇپپىسىنىڭ باشلىقى كەنتتىكىلەرگە ۋاڭ يەننانىڭ ئاق قان كېسىلىگە گىرىپتار بولۇپ قالغان مەۋلانجان ئۆمەرگە بۆرىكىنى تەقدىم قىلغانلىق ھېكايىسىنى سۆزلەپ بەردى. ۋاڭ يەننا مۇنداق دېدى: باشقىلار ياردەمگە موھتاج بولغاندا مەيلى ئۇ قايسى مىللەت بولۇشىدىن قەتئىينەزەر ئۇنىڭغا كۆڭۈل بۆلۈشىمىز، ياردەم بېرىشىمىز لازىم. پائالىيەت ئاخىرلاشقاندىن كېيىن كەنت ئاھالىلىرى بەس – بەستە ۋاڭ يەننانىڭ يېنىغا كېلىپ، سەمىمىي پىكىر ئالماشتۇردى، ھەم ئۆز قولى بىلەن ۋاڭ يەنناغا دوپپا كىيدۈرۈپ، ئۇنىڭ بىلەن خاتىرە سۈرەتكە چۈشتى.
</S>
<S ID=26132>
   خىزمەت گۇرۇپپىسىنىڭ ئەزاسى لى جىڭيا مۇنداق دېدى: دېھقانلار ۋاڭ يەننانىڭ ئىش ئىزلىرىنى ئاڭلاپ چوڭقۇر تەسىراتقا ئىگە بولدى، مەن ئۇلارنىڭ بۇنىڭدىن كېيىن ۋاڭ يەننانى ئۈلگە قىلىپ، مىللەتلەر ئىتتىپاقلىقىنى ئەمەلىي ھەرىكىتى ئارقىلىق قوغداپ، جەمئىيەتنىڭ تىنچ، مۇقىم بولۇشىغا تېگىشلىك ھەسسىسىنى قوشۇشىنى ئۈمىد قىلىمەن.
</S>
<S ID=26133>
   ۋاڭ يەننا مۇنداق دېدى: شىنجاڭنىڭ مىللەتلەر ئىتتىپاقلىقى ئۈلگىسى بولۇش سۈپىتىم بىلەن كۆپچىلىك بىلەن ئۆزئارا پىكىر ئالماشتۇرۇش ئارقىلىق چۈشىنىشنى چوڭقۇرلاشتۇرۇپ، مىللەتلەر ئىتتىپاقلىقىدا مۇھىم مەسئۇلىيەتنى ئۈستۈمگە ئېلىش مەجبۇرىيىتىم بار. بەختىيار، ئىناق جەمئىيەت قۇرۇش ئۈچۈن، ھەممە ئادەمنىڭ ئەڭ ئاۋۋال مىللەتلەر ئىتتىپاقلىقىنى قوغداش نەمۇنىچىلىرىدىن بولۇشىنى ئۈمىد قىلىمەن.
</S>
<S ID=26134>
‏
</S>
</TEXT>
/BODY
/DOC