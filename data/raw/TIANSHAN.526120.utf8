<DOC>
<DOCID>TIANSHAN.526120</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-06-01 12:19:15</DATE>
</HEADER>
<BODY>
<HEADLINE>
<S ID=29369>
‹‹مىللەتلەر ئىتتىپاقلىقى قورۇسى›› دا ئېچىلغان ‹‹مەدەنىيەت گۈللىرى››
</S>
</HEADLINE>
<TEXT>
<S ID=29370>
   لوپ ناھىيەسى دول يېزىلىق خەلق ھۆكۈمىتى بىناسىنىڭ يېنىدىكى كۆلىمى 2000 كىۋادرات مېتىر كېلىدىغان مىللەتلەر ئىتتىپاقلىقى مەدەنىيەت مەيدانى، مىللەتلەر ئىتتىپاقلىقى سەھنىسى، مىللەتلەر ئىتتىپاقلىقى كارىدورى، يېزا قىرائەتخانىسى، ياشلار ئىگىلىك تىكلەش بازىسى قاتارلىقلارنى ئۆز ئىچىگە ئالغان ‹‹مىللەتلەر ئىتتىپاقلىقى قورۇسى›› مېنى بەكلا جەلپ قىلدى. بىر مەسئۇل خادىمنىڭ تونۇشتۇرۇشىچە، بۇ يىل 5 – ئاينىڭ بېشىدا رەسمىي ئېچىلغان بۇ قورۇ تېزلا بۇ يېزىدىكى ھەر مىللەت ئاممىنىڭ ھېسسىيات ئالماشتۇرۇش، ئەدەبىيات – سەنئەت پائالىيەتلىرىنى قانات يايدۇرۇش، ئىگىلىك تىكلەپ ئۆزىنى راۋاج تاپقۇزۇش سۇپىسىغا ئايلىنىپتۇ.
</S>
<S ID=29371>
    ‹‹مىللەتلەر ئىتتىپاقلىقى قورۇسى››نىڭ دەرۋازىسىدىن كىرگەندە، ئۇدۇلدىكى ئىككى قەۋەتلىك بىنانىڭ بىرىنچى قەۋىتىگە جايلاشقان ياشلار ئىگىلىك تىكلەش بازىسى كىشىنى ئۆزىگە ئالاھىدە جەلپ قىلىدىغان بولۇپ، بۇ يەردە ياشلارنىڭ ماھارىتىنى كۆرسىتىشىگە سورۇن ھازىرلانغان ئىكەن، ئىككىنچى قەۋەت مىللەتلەر ئىتتىپاقلىقى كارىدورى بولۇپ، بۇ كارىدور دول يېزىسىدا مىللەتلەر ئىتتىپاقلىقىدا ئىلغارلاردىن ئۆگىنىش، ئىلغارلىقتا بەسلىشىش، ئىلغارلىقنى قولغا كەلتۈرۈش كەيپىياتىنى ئەۋج ئالدۇرۇش مەقسىتىدە تەسىس قىلىنىپتۇ. ‹‹مىللەتلەر ئىتتىپاقلىقى قورۇسى››نىڭ ئوتتۇرىسىغا جايلاشقان 1000 كىۋادرات مېتىر كېلىدىغان مىللەتلەر ئىتتىپاقلىقى مەدەنىيەت مەيدانى دول يېزىسىدىكى ئەلنەغمىچىلەرنىڭ باشلامچىلىقىدا بۇ يېزىدىكى ھەر مىللەت كادىرلار، ئاممىنىڭ ئەدەبىيات – سەنئەت، تەنتەربىيە پائالىيەتلىرىنى قانات يايدۇرىدىغان سەھنىسىگە ئايلىنىپتۇ. ‹‹مىللەتلەر ئىتتىپاقلىقى قورۇسى››نىڭ غەربىي تەرىپىگە جايلاشقان مىللەتلەر ئىتتىپاقلىقى سەھنىسىدە ھازىرغىچە 30 نەچچە مەيدان مىللەتلەر ئىتتىپاقلىقى ئاساسىي تېمىسىدىكى ئەدەبىيات – سەنئەت پائالىيىتى ئۇيۇشتۇرۇلۇپتۇ. مىللەتلەر ئىتتىپاقلىقى قورۇسىنىڭ جەنۇبىي تەرىپىگە جايلاشقان 100 كىۋادرات مېتىر كېلىدىغان يېزا قىرائەتخانىسىغا پەن – تېخنىكا، ئەدەبىيات – سەنئەت، مەدەنىيەتكە دائىر 3000 پارچىدىن ئارتۇق كىتاب، 300 خىلدىن ئارتۇق گېزىت – ژۇرنال، 1000 دىن ئارتۇق ئۈن – سىن بۇيۇمى قويۇلغان بولۇپ، بۇ ماتېرىياللار قەرەللىك يېڭىلىنىپ تۇرىدىكەن، قىرائەتخانىغا مەخسۇس خادىم قويۇلغان بولۇپ، قىرائەتخانا كۈنىگە سەككىز سائەت ئېچىلىدىكەن. شۇڭا بۇ قىرائەتخانا ھەر مىللەت ئاممىنىڭ بىكار ۋاقتىنى مەنىلىك ئۆتكۈزىدىغان مەدەنىيەت سورۇنىغا ئايلىنىپتۇ.
</S>
</TEXT>
/BODY
/DOC