<DOC>
<DOCID>TIANSHAN.570821</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-09 11:58:21</DATE>
</HEADER>
<BODY>
<HEADLINE>
<S ID=64025>
خىزمەت ئەترىتىدىكىلەرنىڭ ياردىمىدە بېيىغان دېھقان
</S>
</HEADLINE>
<TEXT>
<S ID=64026>
  شايار ناھىيەلىك يېزا ئىگىلىك ماشىنىلىرىنى باشقۇرۇش ئىدارىسىنىڭ ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش››خىزمىتى بويىچە قايلور بازىرىنىڭ دۈشەنبە بازار كەنتىدە تۇرۇشلۇق خىزمەت ئەترىتىدىكىلەر يېقىندا بۇ كەنتتىكى مۇھەممەد باراتنىڭ ئۆيىگە ئائىلە زىيارىتىگە كىرگەندە، چارۋىلىرىغا ھەلەپ بېرىۋاتقان مۇھەممەد بارات ئۇلارنى قىزغىن كۈتۈۋالدى.
</S>
<S ID=64027>
ئۇ ئۈچ يىلدىن بۇيان خىزمەت ئەترىتىدىكىلەرنىڭ بانكىدىن ئۆسۈمسىز ۋە تۆۋەن ئۆسۈملۈك قەرز مەبلىغى ھەل قىلىپ بېرىشى بىلەن باقمىچىلىق قىلىپ نامراتلىقتىن قۇتۇلدى.
</S>
<S ID=64028>
بۇلتۇر خىزمەت ئەترىتىدىكىلەرنىڭ ياردىمىدە 30 كىۋادرات مېتىرلىق قوتان سېلىپ ئون ساغلىق سېتىۋالغانىدى، بۇ يىل ئەتىيازدا ئون ساغلىقتىن 11 تۆل ئالدى.
</S>
<S ID=64029>
بۇنىڭدىن ئىلھاملانغان مۇھەممەد بارات خىزمەت ئەترىتىدىكىلەرنىڭ ماسلاشتۇرۇشى ئارقىلىق بانكىدىن يەنە 50 مىڭ يۈەن قەرز ئېلىپ، 20 مىڭ يۈەنگە ئىككى سېمىنتال كالىسى، 13 مىڭ يۈەنگە ئىككى ئېشەك، 17 مىڭ يۈەنگە كۆپ تۆللەيدىغان 21 شەندۇڭ قويى سېتىۋالدى.
</S>
<S ID=64030>
ئۇ مۇنداق دېدى: خىزمەت ئەترىتىدىكى كادىرلارنىڭ باقمىچىلىق قىلغۇم بارلىقىنى ئۇقۇپ، ماڭا كېپىل بولۇپ، بانكىدىن قەرز پۇل ھەل قىلىپ بېرىشى ۋە ئىلمىي باقمىچىلىق تېخنىكىسىنى ئۆگىتىشى نەتىجىسىدە باقمىچىلىق قىلىپ نامراتلىقتىن قۇتۇلدۇم.
</S>
<S ID=64031>
بۇ يىل چارۋا مال بورداپ سېتىشتىن قىلغان كىرىمىمگە يېقىندا بىر يۈرۈش چاتما سايمان ۋە بىر تىراكتور سېتىۋالدىم.
</S>
<S ID=64032>
بۇنىڭدىن كېيىن باقمىچىلىق بىلەن دېھقانچىلىقنى بىرلەشتۈرۈپ يۈكسەلدۈرۈپ، ئائىلە كىرىمىمنى تېخىمۇ ئاشۇرۇشقا تىرىشىمەن.
</S>
<S ID=64033>
‏    
</S>
</TEXT>
/BODY
/DOC