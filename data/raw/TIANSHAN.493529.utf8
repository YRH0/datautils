<DOC>
<DOCID>TIANSHAN.493529</DOCID>
<HEADER>
<CLASS>شىنجاڭ</CLASS>
<DATE>2016-01-27 12:15:43</DATE>
</HEADER>
<BODY>
<HEADLINE>
<S ID=6543>
تەڭرىتاغ جىلغىسى مەنزىرە رايونىدا ئۆتكۈزۈلگەن ‹‹ئۆتكەلگە ھۇجۇم قىلىش››پائالىيىتى قىشلىق تەنھەرىكەتنىڭ يەنە بىر يارقىن نۇقتىسىغا ئايلاندى
</S>
</HEADLINE>
<TEXT>
<S ID=6544>
   سادىق ئىمىر خەۋەر قىلىدۇ: ئۈرۈمچى شەھىرى قانات يايدۇرغان قار – مۇز مەنزىرىسى يۈرۈشلۈك پائالىيىتىنىڭ بىرى بولغان قار – مۇز ھەرىكىتىدە ‹‹ئۆتكەلگە ھۇجۇم قىلىش›› پائالىيىتى 25 –، 26 – يانۋار ئۈرۈمچى تەڭرىتاغ جىلغىسى مەنزىرە رايونىدا ئۆتكۈزۈلدى.
</S>
<S ID=6545>
جايلاردىن كەلگەن 400 نەچچە ساياھەتچى دۆلەت بەش A دەرىجىلىك ساياھەت مەنزىرە رايونى تەڭرىتاغ جىلغىسى مەنزىرە رايونىدا قار – مۇز ھەرىكىتىدىن ھۇزۇرلاندى.
</S>
<S ID=6546>
   قار – مۇز ھەرىكىتىدە ‹‹ئۆتكەلگە ھۇجۇم قىلىش›› پائالىيىتى مەملىكەتلىك 13 – نۆۋەتلىك قىشلىق تەنھەرىكەت مۇسابىقىسىنىڭ داغدۇغىسىنى ئاشۇرۇش، تەڭرىتاغ جىلغىسى مەنزىرە رايونىنى ئاپتونوم رايونىمىزنىڭ قار – مۇز مەدەنىيىتىدىكى ئەڭ چوڭ، ئەڭ جەلپكار شادلىق باغچىسىغا ئايلاندۇرۇپ، قىشلىق تەنھەرىكەتنىڭ مەزمۇنىنى بېيىتىش، شەھەر ئاھالىلىرى ۋە ساياھەتچىلەرنى سەيلە – ساياھەت قىلىش بىلەن بىللە، قىشلىق تەنھەرىكەتنىڭ خۇشاللىقىدىن ھۇزۇرلاندۇرۇش مەقسىتىدە قانات يايدۇرۇلغان.
</S>
<S ID=6547>
   تونۇشتۇرۇلۇشىچە، 2015 – يىلىدىن باشلاپ ئۆتكۈزۈلگەن ‹‹ئۆتكەلگە ھۇجۇم قىلىش›› پائالىيىتىدە چانا سۆرەش، نۇر پىرقىرىتىش، بولىڭ توپ قاتارلىق 20 نەچچە تۈر تەسىس قىلىنىپ، ساياھەتچىلەرنىڭ، بولۇپمۇ ياشلار، ئۆسمۈرلەرنىڭ ئالقىشىغا ئېرىشكەن؛ بۇ يىل يەنە قار يولدا ئۇچۇش، مۇزدا ۋېلىسىپىت مىنىش، بۆرە تۇتۇش، مۇزتاغقا يامىشىش قاتارلىق يەتتە تۈر كۆپەيتىلگەن.
</S>
<S ID=6548>
   ئىگىلىشىمچە، بۇلتۇر تەڭرىتاغ جىلغىسى مەنزىرە رايونىدىكى ‹‹ئۆتكەلگە ھۇجۇم قىلىش›› پائالىيىتىگە 8000دىن ئارتۇق ساياھەتچى/قېتىم قاتناشقان.
</S>
<S ID=6549>
بۇنداق چوڭ تىپتىكى پائالىيەت ئارقىلىق قار – مۇز مەدەنىيىتى كەيپىياتى جانلاندۇرۇلۇپ، ساياھەتچىلەر كۆپلەپ جەلپ قىلىنغان.
</S>
<S ID=6550>
بۇ يىلنىڭ بېشىدىن ھازىرغىچە بۇ پائالىيەتكە قاتناشقان ساياھەتچى بۇلتۇرقى ئوخشاش مەزگىلدىكىدىن بىر ھەسسە كۆپەيگەن.
</S>
</TEXT>
/BODY
/DOC