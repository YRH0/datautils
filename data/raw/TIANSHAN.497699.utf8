<DOC>
<DOCID>TIANSHAN.497699</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-02-15 15:53:43</DATE>
</HEADER>
<BODY>
<HEADLINE>
<S ID=10789>
كۇچا ناھىيەسى خەلق تۇرمۇشى قۇرۇلۇشى ئارقىلىق ئەل قەلبىنى مايىل قىلدى
</S>
</HEADLINE>
<TEXT>
<S ID=10790>
     ئىختىيارىي مۇخبىرىمىز ئەھمەد ئىسمائىل خەۋىرى:يېقىنقى ئىككى يىلدىن بۇيان، كۇچا ناھىيەسى خەلق تۇرمۇشى قۇرۇلۇشىنى ئۈزۈلدۈرمەي يولغا قويۇپ، ئاممىنىڭ تۇرالغۇ، ئىشقا ئورۇنلىشىش، تەربىيەلىنىش، داۋالىنىش قاتارلىق گەۋدىلىك مەسىلىلىرىنى ھەل قىلىپ، ئەل قەلبىنى مايىل قىلدى.
</S>
<S ID=10791>
    بۇ ناھىيە بۇلتۇر پارتىيەنىڭ ئاممىۋى لۇشيەن تەربىيە-ئەمەلىيەت پائالىيىتىنى «ئۈچ ئەل خىزمىتى»گە بىرلەشتۈرۈپ، كەسپىي ماھارەت بويىچە تەربىيەلەش سالمىقىنى زورايتىش، ئىشقا تونۇشتۇرۇش سۇپىسى بەرپا قىلىش، ئىشقا ئورۇنلىشىشى قىيىن بولغانلارغا نۇقتىلىق ياردەم بېرىش، ئېشىنچا ئەمگەكچىلەرنى يۆتكەپ ئىشقا ئورۇنلاشتۇرۇش قاتارلىق مۇلازىمەت تۈرلىرىنى يولغا قويۇپ،14 مىڭ 240 ئادەمنى يۆتكەپ ئىشقا ئورۇنلىشىشىغا تۈرتكە بولدى.
</S>
<S ID=10792>
14 يېزا-بازار، 31 نۇقتىلىق ئورۇندىكى دېھقان-چارۋىچىلارنىڭ 3200 يۈرۈش «ئىككى ماكانلاشتۇرۇش» قۇرۇلۇشى ۋە 2642 يۈرۈش كاپالەتلىك ئۆي قۇرۇلۇشىنى پۈتتۈرۈپ ئاممىنىڭ تۇرالغۇ شارائىتىنى ياخشىلىدى.
</S>
<S ID=10793>
28 مىليون 240 مىڭ يۈەن مەبلەغ سېلىپ، يېزا، كەنت ئوقۇتقۇچىلىرىنىڭ مەكتەپ ياتىقى قۇرۇلۇشىنى تېزلىتىش بىلەن بىللە، مەكتەپلەرنىڭ ئوقۇتۇش ئۈسكۈنىسى، شارائىتى ۋە مۇھىتىنى ياخشىلىدى.
</S>
<S ID=10794>
54 مىليون 760 مىڭ يۈەن مەبلەغنى ئەمەلىيلەشتۈرۈپ، ئومۇمىي خەلق بەدەن چېنىقتۇرۇش مەركىزى، مەدەنىيەت، مائارىپ، پەن-تېخنىكا مەركىزى قاتارلىق نۇقتىلىق قۇرۇلۇشلارنى تاماملاپ ئىشلىتىشكە كىرىشتۈردى.
</S>
<S ID=10795>
ناھىيەلىك ئانا-بالىلار ساقلىقىنى ساقلاش دوختۇرخانىسى ۋە 28 كەنت سەھىيە ئۆيىنى ئۆلچەملەشتۈرۈش قۇرۇلۇشىنى تاماملىدى.
</S>
<S ID=10796>
8795 نامرات ئاممىنى نۇقتىلىق يۆلەش-ئېچىش بىلەن بىللە، ئاممىنىڭ ئۇزاقتىن بۇيان ھەل بولماي كېلىۋاتقان 2630 تۈرلۈك ئىشىنى ھەل قىلىش نەتىجىسى بىلەن5900ئاھالە نامراتلىقتىن قۇتۇلۇپ نامراتلىق قالپىغىنى بىلەن خوشلاشتى .
</S>
<S ID=10797>
مۇقىملىقنى قوغداش، مىللەتلەر ئىتتىپاقلىقىنى كۈچەيتىش، ئىناق جەمئىيەت بەرپا قىلىش، «دىن ئەسەبىيلىكىنى تۈگىتىش» قاتارلىق كۆپ قاتلاملىق پائالىيەتلەرنى قانات يايدۇرۇپ تىنچ، ئىتتىپاق كەيپىيات ياراتتى.
</S>
</TEXT>
/BODY
/DOC