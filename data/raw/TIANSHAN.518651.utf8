<DOC>
<DOCID>TIANSHAN.518651</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-20 11:24:04</DATE>
</HEADER>
<BODY>
<HEADLINE>
<S ID=25987>
لوپنۇر ناھىيەسى ئۇدا 13 يىل‹‹100 كۈنلۈك مەيدان پائالىيىتىدىكى ئىلغار ناھىيە››شەرىپىگە ئېرىشتى
</S>
</HEADLINE>
<TEXT>
<S ID=25988>
    ھەسەن ئىمىن خەۋەر قىلىدۇ: لوپنۇر ناھىيەسى 14 – قېتىملىق ‹‹100 كۈنلۈك مەيدان مەدەنىيەت پائالىيىتى››دە ئىپادىسى ئالاھىدە كۆرۈنەرلىك بولۇپ، ئاپتونوم رايونلۇق خەلق ھۆكۈمىتى تەرىپىدىن ‹‹100 كۈنلۈك مەيدان مەدەنىيەت پائالىيىتىدىكى ئىلغار ناھىيە›› شەرىپىگە ئېرىشىپ، ئاپتونوم رايون بويىچە ئۇدا 13 يىل مۇشۇ شەرەپكە ئېرىشكەن بىردىنبىر ناھىيە بولۇپ قالدى.
</S>
<S ID=25989>
   بۇ ناھىيە 13 يىلدىن بۇيان زامانىۋى مەدەنىيەتنى يېتەكچى قىلىپ، توختىماي يېڭىلىق يارىتىپ، ‹‹مەدەنىيەتنى ئاساسىي قاتلامغا تارقىتىپ، ئەلگە نەپ يەتكۈزۈش ئويۇن قويۇش پائالىيىتى››نى قانات يايدۇرۇپ، ناھىيەدىكى ھەر مىللەت ئاممىنى مول مەزمۇنلۇق سەنئەت نومۇرلىرىدىن بەھرىلەندۈردى. بولۇپمۇ ئىجادىي نومۇرلارنى دادىل ئىجاد قىلىپ مول مەزمۇنلۇق، شەكلى سەر خىل، قويۇق يەرلىك ئالاھىدىلىككە ئىگە ناخشا – ئۇسسۇللار ئارقىلىق ھەر مىللەت ئاممىنىڭ مەنىۋى تۇرمۇشىنى بېيىتىپ، ناھىيەنىڭ ئىجتىمائىي تەرەققىياتى ۋە جەمئىيەتنىڭ مۇقىم بولۇشىدا مۇھىم رول ئوينىدى.
</S>
<S ID=25990>
   بۇ قېتىمقى 14 – قېتىملىق ‹‹100 كۈنلۈك مەيدان مەدەنىيەت پائالىيىتى›› قانات يايدۇرۇلغاندىن بۇيان، ناھىيە بويىچە 97 قېتىم مەيدان پائالىيىتى ئۇيۇشتۇرۇلدى. ‹‹لوپنۇرلۇقلار كاۋاپ بايرىمى››، ‹‹لوپنۇرلۇقلار قوشاق ئېيتىش كېچىلىكى››، ۋە ‹‹ئالتۇن كۈزدىكى توغراق سەنئەت بايرىمى›› قاتارلىق چوڭ تىپتىكى ئەدەبىيات – سەنئەت پائالىيىتىدىن 16 مەيدان ئۆتكۈزۈلدى. بۇ پائالىيەتلەرگە قاتناشقان ۋە نومۇر كۆرسەتكەن ئادەم 10 مىڭدىن، تاماشىبىنلار 39 مىڭدىن ئاشتى.
</S>
<S ID=25991>
‏
</S>
</TEXT>
/BODY
/DOC