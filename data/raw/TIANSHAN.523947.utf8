<DOC>
<DOCID>TIANSHAN.523947</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-05-19 16:21:14</DATE>
</HEADER>
<BODY>
<HEADLINE>
<S ID=28488>
شەخسىي ئۇچۇرىڭىزنى قانداق قوغدايسىز؟
</S>
</HEADLINE>
<TEXT>
<S ID=28489>
   شەخسىي ئۇچۇرلارنى قوغداش ۋە ئىسچوتنىڭ ئوغرىلىنىپ كېتىشىدىن ساقلىنىش توغرىسىدا تور بىخەتەرلىك مۇتەخەسسىسى تۆۋەندىكى تەكلىپلەرنى بەردى.
</S>
<S ID=28490>
   شەخسىي ئۇچۇرلارنى قانداق قوغداش كېرەك؟
</S>
<S ID=28491>
1. بانكا ھېساباتى، ئالىپاي ھېساباتى ۋە ئادەتتىكى تور پونكىتى ئەزالىرىنىڭ ھېسابات نومۇرلىرىغا ئوخشاش بولمىغان ئىسىم ۋە مەخپىي نومۇرلارنى ئىشلىتىش، مەخپىي نومۇرلارنى ئۈچ ئايدا بىر قېتىم ئۆزگەرتىپ تۇرۇش، مەخپىي نومۇر ئامال بار چوڭ – كىچىك ھەرپ ۋە سانلاردىن تۈزۈلگەن بولۇشى كېرەك.
</S>
<S ID=28492>
2. كىملىك نومۇرى، بانكا كارتىسى نومۇرى ۋە بانكا مەخپىي نومۇرى قاتارلىقلارنى تولدۇرۇشقا توغرا كەلسە تور پونكىتلىرىنى ئەستايىدىل تەكشۈرۈش كېرەك.
</S>
<S ID=28493>
3.نامەلۇم WIFI سىگناللىرىنى خالىغانچە ئىشلەتمەسلىك، نامەلۇم قىسقا ئۇچۇرلاردىكى زەنجىرسىمان ئۇلىنىشلارنى خالىغانچە ئاچماسلىق، نامەلۇم يۇمشاق دېتاللارنى خالىغانچە چۈشۈرمەسلىك، كومپيۇتېرغا بىخەتەرلىك يۇمشاق دېتاللىرىنى خالىغانچە قاچىلىماسلىق، ياغاچ ئات ۋىرۇسى يۇمشاق دېتالى قاتارلىقلارنى ئۆز ۋاقتىدا تەكشۈرۈپ تازىلاپ تۇرۇش كېرەك.
</S>
<S ID=28494>
4. كونا يان تېلېفون ۋە كونا كومپيۇتېر قاتارلىق شەخسىي ئۇچۇرلار ساقلانغان ئېلېكتىرونلۇق مەھسۇلاتلارنى بىرتەرەپ قىلغاندا مەخسۇس كەسپىي يۇمشاق دېتاللاردىن پايدىلىنىپ شەخسىي ئۇچۇرلارنى ئۆچۈرۈپ تاشلاش ھەم ئەسلىگە كەلمەيدىغان ھالەتكە كەلتۈرۈپ قويۇش كېرەك.
</S>
<S ID=28495>
ھېساباتنىڭ ئوغرىلىنىشىدىن قانداق ساقلىنىش كېرەك؟
</S>
<S ID=28496>
1. تور بانكىسى كەسپىنى بېجىرگەندە U قالقىنى ئىقتىدارىنى ئىلتىماس قىلىش ئارقىلىق تور بانكىسى ئۇچۇرلىرىنىڭ ئوغرىلانغاندىن كېيىن، ئاسانلا ئۆزگەرتىلىپ كېتىشىنىڭ ئالدىنى ئېلىش كېرەك.
</S>
<S ID=28497>
2.كۈندىلىك مېمورىيال ۋە مال سېتىۋېلىش چېكىنى بەلگىلەپ، كۆپ سوممىلىق پۇلنىڭ بىۋاسىتە ئوغرىلىنىپ كېتىشىدىن ساقلىنىش كېرەك.
</S>
<S ID=28498>
3.يان تېلېفون بانكىسىنى يان تېلېفونغا باغلاش، پۇل ئەۋەتىش قاتارلىقلاردا قىسقا ئۇچۇر دەلىللەش كودى ۋە پۇل ئېلىش مەخپىي نومۇرى قاتارلىقلاردىن پايدىلىنىش كېرەك.
</S>
<S ID=28499>
4. ۋاقتىنچە ئىشلىتىلمەيدىغان كۆپ سوممىلىق پۇللارنى قەرەللىك ئامانەت قويۇش، ھەر ئۈچ ئايدا بىر قېتىم كارتا مەخپىي نومۇرىنى ئۆزگەرتىپ تۇرۇش، تور بانكىسىغا كىرىش مەخپىي نومۇرى بېكىتىش كېرەك.
</S>
<S ID=28500>
ئالدامچىلىقتىن ساقلىنىش ئېڭىنى قانداق ئۆستۈرۈش كېرەك؟
</S>
<S ID=28501>
1.دوست – بۇرادەرلەردىن كەلگەن مېمورىيال، ۋاكالىتەن پۇل تۆلەپ قويۇش ئۇچۇرى قاتارلىقلارنى تاپشۇرۇۋالغاندىن كېيىن، تېلېفون ئارقىلىق بۇلارنىڭ راست – يالغانلىقىنى ئېنىق دەلىللەش كېرەك.
</S>
<S ID=28502>
2.بانكا ۋە تىجارەت سودىگەرلىرى قاتارلىق سودا ئورۇنلىرىدىن كەلگەن قىسقا ئۇچۇرلارنى تاپشۇرۇۋالغاندا زەنجىرسىمان ئۇلىنىشلارنى ئالدىراپ چەكمەسلىك، زەنجىرسىمان ئۇلىنىشلاردىكى يۇمشاق دېتاللارنى ئالدىراپ قاچىلىماسلىق، تېلېفوندا دېيىلگەن سۆزلەرگە ئالدىراپ ئىشىنىپ كەتمەسلىك كېرەك.
</S>
<S ID=28503>
3. جامائەت خەۋپسىزلىكى، تەپتىش مەھكىمىسى ۋە سوت مەھكىمىسى قاتارلىق ھۆكۈمەت ئاپپاراتلىرىنىڭ نامىدا ئۇرۇلغان قىسقا ئۇچۇر، تېلېفونلاردىن ھوشيار بولۇش.
</S>
<S ID=28504>
ياسىن ئىبراھىم تەييارلىغان
</S>
<S ID=28505>
‏
</S>
</TEXT>
/BODY
/DOC