<DOC>
<DOCID>TIANSHAN.570450</DOCID>
<HEADER>
<CLASS>شىنجاڭ</CLASS>
<DATE>2016-12-08 11:11:45</DATE>
</HEADER>
<BODY>
<HEADLINE>
<S ID=63786>
يېقىنقى تۆت يىلدا رايونىمىز بويىچە 21 نەپەر پىدائىي ۋاپات بولغاندىن كېيىن ئەزالىرىنى تەقدىم قىلدى
</S>
</HEADLINE>
<TEXT>
<S ID=63787>
    ئۆز خەۋىرىمىز: 5-دېكابىردىكى خەلقئارا پىدائىيلار كۈنىدە يىپەك يولى ساغلاملىق مۇنبىرى __ ئەزا تەقدىم قىلىش مۇھاكىمە يىغىنى ۋە ئاپتونوم رايونىمىزنىڭ خەلق تۇرمۇشى قۇرۇلۇشى بولغان ئېرسىيەت خاراكتېرلىك گاسلىق گېنىنى ئارىلاپ تەكشۈرۈش خۇلاسىلەش يىغىنى شىنجاڭ تېبببىي ئۇنىۋېرسىتېتى قارمىقىدىكى 1-دوختۇرخانىدا ئۆتكۈزۈلدى.
</S>
<S ID=63788>
    بۇ قېتىملىق يىغىن ئىككى كۈن داۋاملاشقان بولۇپ، ھەرقايسى ۋىلايەت-ئوبلاستلاردىن كەلگەن مۇتەخەسسىسلەر، تېبببىي خادىملار ئادەم بەدىنىدىكى ئەزالارنى تەقدىم قىلىش، ئېرسىيەت خاراكتېرلىك گاسلىق قاتارلىق تېمىلاردا مۇزاكىرە ئېلىپ بېرىپ، خىزمەت تەجرىبىلىرىنى ئۆزئارا ئالماشتۇردى.
</S>
<S ID=63789>
    يېقىنقى يىللاردىن بۇيان، ئۈرۈمچى شەھەرلىك قىزىل كىرىست جەمئىيىتى تەشۋىقات مەزمۇنىنى موللاشتۇرۇپ، ئەزا تەقدىم قىلغان پىدائىيلارنىڭ تەسىرلىك ئىش-ئىزلىرىنى كەڭ كۆلەمدە تەشۋىق قىلدى.
</S>
<S ID=63790>
2013-يىلدىن ھازىرغىچە 398 نەپەر پىدائىي ئۆزى خالاپ ئەزا تەقدىم قىلىشقا تىزىملاتتى.
</S>
<S ID=63791>
21 نەپەر پىدائىي ۋاپات بولغاندىن كېيىن ئەزالىرى تەقدىم قىلىندى.
</S>
<S ID=63792>
جەمئىي 48 چوڭ ئەزا تەقدىم قىلىنىپ، ئەزالىرى زەئىپلەشكەن بىمارلار قايتا ھاياتلىققا ئېرىشتى.
</S>
<S ID=63793>
2016-يىل ئۆكتەبىردە، ئۈرۈمچى قىزىل كىرىست جەمئىيىتى ۋە خەلق ئىشلىرى تارماقلىرى دوڭشەن ئېكولوگىيەلىك قەبرىستانلىقىدا 500 كىۋادرات مېتىر كۆلەمدىكى شىنجاڭدىكى تۇنجى ئەزا تەقدىم قىلغۇچىلارنى خاتىرىلەش باغچىسى قۇرۇپ، ئەزا تەقدىم قىلغۇچىلار ئائىلە-تاۋابىئاتلىرىنىڭ نەزىر-چىراغ ئۆتكۈزۈشىگە قولايلىق يارىتىپ بەردى ھەمدە ھەقسىز يەرلىك بىلەن تەمىنلىدى.
</S>
<S ID=63794>
 يىغىندا يەنە، شىنجاڭ تېببىي ئۇنىۋېرسىتېتى قارمىقىدىكى 1-دوختۇرخانىنىڭ باشلىقى ۋىن خاۋ مەزكۇر دوختۇرخانىنىڭ يۈرەك كېسەللىكى بىلەن قازا قىلغۇچىلارنىڭ ئەزا تەقدىم قىلىش خىزمىتى ۋە 2015-، 2016-يىللىرىدىكى شىنجاڭدىكى ئېرسىيەت خاراكتېرلىك گاسلىق گېنىنى ئارىلاپ تەكشۈرۈش ئەھۋالىدىن دوكلات بەردى.
</S>
<S ID=63795>
  ئاپتونوم رايونلۇق سەھىيە-پىلانلىق تۇغۇت كومىتېتى داۋالاش ئىشلىرىنى باشقۇرۇش باشقارمىسىنىڭ باشلىقى لى خۇەيخەي مۇخبىرغا مۇنداق دېدى: ئېرسىيەت خاراكتېرلىك گاسلىق گېنىنى ئارىلاپ تەكشۈرۈش تۈرى 2015-يىل ئىيۇلدا باشلانغان بولۇپ، ھۆكۈمەتنىڭ زور كۈچ بىلەن قوللاپ مەبلەغ ئاجرىتىشى بىلەن قەشقەر شەھىرى، قومۇل شەھىرى، قاراقاش ناھىيەسى قاتارلىق جايلاردا ئېلىپ بېرىلىپ 22 مىڭدىن ئارتۇق ئادەم تەكشۈرۈلۈپ، بالا بىمارلارغا ھەقسىز ئاڭلاشقا ياردەم قىلىش ئۈسكۈنىسى تارقىتىپ بېرىلدى.
</S>
</TEXT>
/BODY
/DOC