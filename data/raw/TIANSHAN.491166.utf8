<DOC>
<DOCID>TIANSHAN.491166</DOCID>
<HEADER>
<CLASS>خەلقئارا</CLASS>
<DATE>2016-01-21 12:02:50</DATE>
</HEADER>
<BODY>
<HEADLINE>
<S ID=4460>
ۋاقتىدا تەدبىر قوللىنىلمىسا 2050-يىلى دېڭىز-ئوكياندىكى سۇلياۋ ئەخلەتلەر بېلىقلاردىنمۇ كۆپ بولىدۇ
</S>
</HEADLINE>
<TEXT>
<S ID=4461>
   سېنگاپور «بىرلەشمە ئەتىگەنلىك گېزىتى» خەۋىرىدە دېيىلىشىچە، ئەنگلىيەنىڭ بىر مۇھىت ئاسراش فوندى دوكلات ئېلان قىلىپ: دۇنيادىكى ھەر قايسى دۆلەتلەر ۋاقتىدا تەدبىر قوللانمىسا، 2050-يىلىغا بارغاندا دېڭىز-ئوكيانلاردىكى سۇلياۋ ئەخلەتلەر بېلىقلاردىنمۇ كۆپ بولۇپ كېتىدۇ، دېگەن.
</S>
<S ID=4462>
   بۇ دوكلاتتا كۆرسىتىلىشىچە، نۆۋەتتە پۈتۈن دۇنيادا سۇلياۋ ئورالمىلارنىڭ يىللىق ئىشلەپچىقىرىش مىقدارى 80 مىلياردتىن 120 مىلياردقىچە ئىكەن، بىراق، بۇنىڭ %95ى بىر قېتىم ئىشلىتىدىغان ئورالمىلار ئىكەن، ھەر يىلى ئاز دېگەندە سەككىز مىليون توننا سۇلياۋ ئەخلەت دېڭىز-ئوكيانلارغا ئېقىپ كىرىدىكەن، بۇ ھەر مىنۇتتا لىق بىر ماشىنا ئەخلەتنى دېڭىز-ئوكيانغا تۆككەنگە باراۋەر بولۇپ، ۋاقتىدا تەدبىر قوللىنىلمىسا بۇ سان 2030-يىلىغا بارغاندا ئىككى ماشىنىغا، 2050-يىلىغا بارغاندا تۆت ماشىنىغا كۆپىيىشى مۇمكىن ئىكەن.
</S>
<S ID=4463>
   دوكلات يەنە ھەر قايسى دۆلەت ھۆكۈمەتلىرىگە يېڭى تۈزۈلمىلەرنى تۇرغۇزۇپ، سۇلياۋلارنىڭ تەبىئەتكە ئېقىپ كىرىش سۈرئىتىنى كونترول قىلىش، شۇنداقلا سۇلياۋ ياساشقا ئىشلىتىدىغان خام نېفىت ۋە تەبىئىي گازنىڭ ئورنىنى ئالىدىغان باشقا ماتېرىيالنى ئىزدەپ كۆرۈش تەكلىپىنى بەرگەن. 
</S>
</TEXT>
/BODY
/DOC