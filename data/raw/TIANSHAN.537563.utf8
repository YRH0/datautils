<DOC>
<DOCID>TIANSHAN.537563</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-07-28 16:18:49</DATE>
</HEADER>
<BODY>
<HEADLINE>
<S ID=35345>
ھەمرالىقلارنىڭ شېرىن چۈشى رېئاللىققا ئايلاندى
</S>
</HEADLINE>
<TEXT>
<S ID=35346>
   گۈلزار ئوسمان خەۋەر قىلىدۇ: نىلقا ناھىيەلىك ئادەم كۈچى بايلىقى ۋە ئىجتىمائىي كاپالەت ئىدارىسىدىن نىلقا بازىرىنىڭ ھەمرا مەھەللە كەنتىگە چۈشكەن خىزمەت گۇرۇپپىسىدىكى كادىرلار كەنتكە چۈشكەن تۆت ئايدىن ئارتۇق ۋاقىتتىن بۇيان ئاممىنىڭ قىيىنچىلىقىنى ھەل قىلىشنى ئالدىنقى ئورۇنغا قويۇپ، مەبلەغ ھەل قىلىپ، كەنتكە تاش ئۆستەڭ ياساپ بېرىپ، ئۇلارنىڭ ھويلا – ئاران ئىگىلىكىنى تەرەققىي قىلدۇرۇشىغا ياردەم قىلدى.
</S>
<S ID=35347>
   ھەمرامەھەللە كەنتىدىكىلەر دېھقانچىلىقنى ئاساس قىلىدۇ.
</S>
<S ID=35348>
يېقىنقى يىللاردىن بۇيان كەنتتىكىلەرنىڭ ھويلا – ئاران ئىگىلىكىنى تەرەققىي قىلدۇرۇپ، ئائىلە كىرىمىنى ئاشۇرۇش ئارزۇسى كۈچىيىۋاتقان بولسىمۇ، كەنتنىڭ كوللېكتىپ ئىقتىسادى يوق دېيەرلىك بولغاچقا، كەنتنىڭ تاشئۆستەڭ ياساشقا قۇربى يەتمىگەنىدى.
</S>
<S ID=35349>
كەنتكە چۈشكەن كادىرلار بۇ ئەھۋالدىن خەۋەر تاپقاندىن كېيىن، 500 مىڭ يۈەن مەبلەغ ھەل قىلىپ، ئۈچ كىلومېتىر تاش ئۆستەڭ ياساتقۇزۇپ بېرىپ، ئاممىنىڭ ياخشى باھاسىغا ئېرىشتى.
</S>
<S ID=35350>
   كەنت ئاھالىسى ۋاڭ يىڭدى مۇنداق دېدى: ئىلگىرى تاش ئۆستەڭ بولمىغانلىقتىن، ھويلىمىزغا سۇ باشلىيالمايتتۇق، كۆكتاتلىرىمىزمۇ ۋاقتىدا سۇغىرىلماي قۇرۇپ كېتەتتى.
</S>
<S ID=35351>
بۇ يىل كەنتكە چۈشكەن كادىرلار بىزگە تاش ئۆستەڭ ياسىتىپ بەردى، ئەمدى بىز ھويلا – ئارانلارغا كۆكتات تېرىيالايدىغان بولدۇق.
</S>
<S ID=35352>
كەنتكە چۈشكەن كادىرلارغا كۆپ رەھمەت ئېيتىمىز.
</S>
<S ID=35353>
   خىزمەت گۇرۇپپىسىنىڭ مۇئاۋىن باشلىقى شۈ خەيشيا مۇنداق دېدى: كەنتكە چۈشكەندىن بۇيان ئاممىنىڭ ھويلا – ئاران ئىگىلىكىنى تەرەققىي قىلدۇرۇشتا سۇدىن قىينىلىۋاتقانلىقىدىن خەۋەر تېپىپ، ئالاقىدار ئورۇنلار بىلەن ئالاقىلىشىپ، 500 مىڭ يۈەن مەبلەغ ھەل قىلىپ، تاش ئۆستەڭ ياسىتىپ بەردۇق، بۇ تاش ئۆستەڭ 50 ئائىلىلىك دېھقان – چارۋىچىنى ئەمەلىي نەپكە ئىگە قىلىدۇ.
</S>
<S ID=35354>
بۇنىڭدىن كېيىنمۇ ئىزچىل خەلق تۇرمۇشىغا مۇناسىۋەتلىك مەسىلىلەرنى ھەل قىلىشنى چۆرىدەپ، ئاممىغا ھەقىقىي نەپ يەتكۈزۈشكە تىرىشىمىز.
</S>
</TEXT>
/BODY
/DOC