<DOC>
<DOCID>TIANSHAN.542598</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-08-19 16:10:53</DATE>
</HEADER>
<BODY>
<HEADLINE>
<S ID=41338>
توقسۇ ناھىيەسىدە تۇنجى كەنت دەرىجىلىك ئىگە–چاقىسىز ياشانغانلارنى كۈتۈش مەركىزى قۇرۇلدى
</S>
</HEADLINE>
<TEXT>
<S ID=41339>
   مۇھەممەد تۇراپ خەۋەر قىلىدۇ: يېقىندا توقسۇ ناھىيەسىدە تۇنجى كەنت دەرىجىلىك ئىگە – چاقىسىز ياشانغانلارنى كۈتۈش مەركىزى يۇلتۇزباغ بازىرىنىڭ توپاقئېرىق كەنتىدە قۇرۇلۇپ، ئالتە ئىگە – چاقىسىز ياشانغان كىشى تۇنجى تۈركۈمدە بۇ ئورۇنغا قوبۇل قىلىندى.
</S>
<S ID=41340>
    ئۇقۇشىمچە، بۇ ياشانغانلارنى كۈتۈش مەركىزىنى كەنت ‹‹ئىككى كومىتېتى›› باش بولۇپ قۇرغان بولۇپ، كۆلىمى 837 كىۋادرات مېتىر كېلىدىكەن.
</S>
<S ID=41341>
ھاجەتخانا، ئالتە ئېغىز ئۆلچەملىك ياتاق، پائالىيەت ئۆيى، ئاشخانا، تاللا بازىرى، دىجورنىلىق ئۆيى سېلىنىپتۇ.
</S>
<S ID=41342>
بۇ كەنتتىكى ئىگە – چاقىسىز ياشانغان ئىسمائىل بايىز 3 – ئايدا كەنتتە ئىگە – چاقىسىز ياشانغانلارنى كۈتۈش مەركىزى قۇرۇلىدىغانلىقىدىن خەۋەر تېپىپ، ئۆي سالىدىغان يېرىنى بۇ مەركەزنىڭ ئىشلىتىشىگە ھەقسىز ئۆتۈنۈپ بېرىپتۇ.
</S>
<S ID=41343>
    ئىسمائىل بايىز مۇنداق دېدى: مەن ياشىنىپ قالدىم، ھېچقانداق ئۇرۇق – تۇغقىنىم بولمىغاچقا، پارتىيە، ھۆكۈمەت تۇرمۇشۇمدىن خەۋەر ئېلىپ كەلدى.
</S>
<S ID=41344>
شۇڭا بۇ يېرىمنى ياشانغانلارنى كۈتۈش مەركىزىگە ئۆتۈنۈپ بەردىم.
</S>
<S ID=41345>
ھازىر بۇ مەركەزدە خاتىرجەم ياشاۋاتىمەن، پارتىيە، ھۆكۈمەتكە رەھمەت ئېيتىمەن.
</S>
<S ID=41346>
    ناھىيەلىك نامراتلارنى يۆلەش – ئېچىش ئىشخانىسىنىڭ مۇئاۋىن مۇدىرى لى جەنجۈننىڭ تونۇشتۇرۇشىچە، مەركەز قۇرۇلۇشىغا 280 مىڭ يۈەن مەبلەغ سېلىنىپتۇ.
</S>
<S ID=41347>
بۇ مەبلەغ ئىگە – چاقىسىز ياشانغانلارنىڭ ‹‹ئەمىن تاپقۇزۇپ خەلقنى بېيىتىش قۇرۇلۇشى›› تولۇقلىمىسى، ھويلا – ئارانلارنى ئۆزگەرتىش خىراجىتى ھەم كەنت كوللېكتىپىنىڭ تولۇقلىمىسىدىن ئاجرىتىلىپتۇ.
</S>
<S ID=41348>
كەنت تەكلىپ قىلغان مۇلازىملار ئىگە – چاقىسىز ياشانغانلارنىڭ ھالىدىن خەۋەر ئالىدىكەن، ئېھتىياجلىق تۇرمۇش بۇيۇملىرى تاللا بازىرى، سىياسەت خاراكتېرلىك تولۇقلىمىلار ۋە خەلق ئىشلىرى تارماقلىرىنىڭ ھال سوراش پۇلىدىن كېلىدىكەن، مەركەزدىكى ھەر بىر ياشانغان كىشى ئايدا 100 يۈەن تاماق پۇلى تاپشۇرىدىكەن.
</S>
<S ID=41349>
    بازارلىق پارتكومنىڭ شۇجىسى جاڭ جۈن مۇنداق دېدى: ئىگە – چاقىسىز ياشانغانلارنى ئاخىرقى ئۆمرىنى خاتىرجەم ئۆتكۈزۈش ئىمكانىيىتىگە ئىگە قىلىش ئۈچۈن، بىز يىل بېشىدا ئىگە – چاقىسىز ياشانغانلارنى بېقىش مەركىزى قۇرۇشنى قارار قىلدۇق، ئالتە ئايدا بۇ قۇرۇلۇشنى ئوڭۇشلۇق تاماملاپ ئىشقا كىرىشتۈردۇق.
</S>
<S ID=41350>
كېيىنكى قەدەمدە بازىرىمىزدىكى 16 كەنتتە مۇشۇنداق مەركەز قۇرۇشنى پىلانلىدۇق.
</S>
</TEXT>
/BODY
/DOC