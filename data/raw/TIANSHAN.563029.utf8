<DOC>
<DOCID>TIANSHAN.563029</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-11-07 15:40:08</DATE>
</HEADER>
<BODY>
<HEADLINE>
<S ID=57454>
پىچان ناھىيەسىدە قۇتقۇزۇش ياردىمى قىيىنچىلىقى بارلارنىڭ ‹‹ئۇسسۇزلۇقى››نى قاندۇردى
</S>
</HEADLINE>
<TEXT>
<S ID=57455>
 مىجىت ئىبراھىم خەۋەر قىلىدۇ: پىچان ناھىيەسى بۇ يىل ئىناق پىچان بەرپا قىلىش يۈكسەكلىكىدە چىڭ تۇرۇپ، ‹‹ئاممىنى ئاساس قىلىش، ئاممىنىڭ قىيىنچىلىقىنى ھەل قىلىش، ئاممىغا مۇلازىمەت قىلىش›› نىشانىنى پائال ئىزچىللاشتۇرۇپ، تۈرلۈك سەۋەبلەردىن ياردەمگە موھتاج بولۇۋاتقان ئاممىنىڭ قىيىنچىلىقىنى ھەل قىلدى.
</S>
<S ID=57456>
 بۇ ناھىيە بۇ يىلدىن بۇيان ئىجتىمائىي كاپالەت خىزمىتىدە يېڭىلىق يارىتىش، مۇھىم نۇقتىنى كۈچەيتىشكە ئەھمىيەت بېرىپ، قىيىنچىلىقى بارلار ۋە ئاپەتكە ئۇچرىغان ئاممىنىڭ قىيىنچىلىقىنى ئەستايىدىل ھەل قىلدى.
</S>
<S ID=57457>
قىيىنچىلىقى بارلارنىڭ تېگىنى ئېنىقلاش، ياشانغانلارغا كۈتۈنۈش سۇغۇرتىسى تارقىتىش، مېيىپلەر، كېسەللەرنى داۋالىنىش سۇغۇرتىسىغا قاتناشتۇرۇشنى چىڭ تۇتۇش بىلەن بىللە، ئاجىزلار توپىنىڭ تېگىنى ئېنىقلاش خىزمىتىنى ئەستايىدىل قانات يايدۇرۇپ، ياردەمگە ھەقىقىي ئېھتىياجلىقلارنى ياردەم پۇلىدىن بەھرىمەن قىلدى.
</S>
<S ID=57458>
 ئۇقۇشىمچە، بۇ ناھىيەدە 9 – ئاينىڭ ئاخىرىغىچە شەھەر – بازارلاردىكى تۆۋەن كاپالەتتىن بەھرىمەن بولىدىغان 2471 ئائىلىدىكى 4411 كىشىگە 7 مىليون 234 مىڭ يۈەن، يېزىلاردىكى تۆۋەن كاپالەتتىن بەھرىمەن بولىدىغان 4761 ئائىلىدىكى 10 مىڭ 392 كىشىگە 10 مىليون 238 مىڭ يۈەن تۆۋەن كاپالەت پۇلى تارقىتىلغان.
</S>
<S ID=57459>
ناھىيە بويىچە بەشتە كاپالەت ئوبيېكتلىرىدىن 462 نى تارقاقلاشتۇرۇپ بېقىش بىلەن بىللە، 56 نى ياشانغانلار ساناتورىيەسىگە ئورۇنلاشتۇرغان.
</S>
</TEXT>
/BODY
/DOC