<DOC>
<DOCID>TIANSHAN.549646</DOCID>
<HEADER>
<CLASS>شىنجاڭ</CLASS>
<DATE>2016-09-18 11:13:29</DATE>
</HEADER>
<BODY>
<HEADLINE>
<S ID=48890>
غەمخورلۇق ئىچىدە ئالغا ئىلگىرىلەش
</S>
</HEADLINE>
<TEXT>
<S ID=48891>
ۋەتەنپەرۋەر دىنىي زات جۈمە تاھىرنىڭ ئائىلىسىدە كۆرگەن-ئاڭلىغانلىرىم
</S>
<S ID=48892>
ياڭ جيې
</S>
<S ID=48893>
　　11-سېنتەبىر قەشقەر شەھىرىنىڭ دۆلەتباغ يېزىسىدىكى داڭلىق ۋەتەنپەرۋەر دىنىي زات جۈمە تاھىرنىڭ ئۆيىگە باردىم، ھويلا ئىنتايىن پاكىز تازىلانغان، مېھمانخانىغا مول نازۇ-نېمەتلەر تىزىلغان بولۇپ، ھەممەيلەن قۇربان ھېيت ۋە تاۋۇز چاغىنىنى خۇشال-خۇرام ئۆتكۈزۈۋاتاتتى.
</S>
<S ID=48894>
　　جۈمە تاھىر ھايات ۋاقتىدا قەشقەر ھېيتگاھ جامەسىنىڭ ئىمامى بولغان، ئىسلام دىنىنىڭ تىنچ، ئىتتىپاق ئۆتۈش، ئوتتۇراھال يول تۇتۇش، كەڭ قورساق بولۇش ئىدىيەسىنى ئەۋج ئالدۇرۇشتا قەتئىي چىڭ تۇرغان، دىنىي بىلىمى چوڭقۇر، خۇش پېئىل، ھەققانىي كىشى ئىدى.
</S>
<S ID=48895>
ئۇ قەشقەر ۋىلايىتى ۋە ئاپتونوم رايونىمىزنىڭ دىنىي ساھەسىدە يۇقىرى ئىناۋەتكە ئىگە بولۇپ، كەڭ مۇسۇلمان ئاممىنىڭ ھۆرمىتىگە سازاۋەر كىشى ئىدى.
</S>
<S ID=48896>
　　جۈمە تاھىرنىڭ 2-ئوغلى مەمەت جۈمە 10-سېنتەبىر ھېيت ئۆتكۈزۈش ئۈچۈن ئۈرۈمچىدىن قايتىپ كەلگەنىدى.
</S>
<S ID=48897>
ئۇ ئىمام بولۇش سۈپىتى بىلەن ئاپتونوم رايوننىڭ ئوتتۇرا ياش، ياش ۋەتەنپەرۋەر دىنىي زاتلار كۇرسىدا تەربىيەلىنىۋاتقانىدى، ھېيتلىق دەم ئېلىشتا، ئۆيىدىكىلەر بىلەن ھېيتنى بىللە ئۆتكۈزۈش ئۈچۈن ئالايىتەن قايتىپ كەلگەنىدى.
</S>
<S ID=48898>
ئۇ مۇنداق دېدى: ئاپتونوم رايون ئۇدا ئون نەچچە يىلدىن بۇيان دىنىي ساھەدىكى ۋەتەننى، دىننى سۆيىدىغان زاتلارنى تەربىيەلەشنى زور كۈچ بىلەن قانات يايدۇردى، يەنە دىنىي ساھەدىكى ۋەتەننى، دىننى سۆيىدىغان ياشانغان، ئوتتۇرا ياش، ياش دىنىي زاتلارنى ئىچكىرى ئۆلكىلەرگە ئېكسكۇرسىيەگە ئاپىرىپ، نەزەر دائىرىسىنى كېڭەيتتى، بۇ پارتىيە ۋە ھۆكۈمەتنىڭ دىن خىزمىتىنى ياخشى ئىشلەشكە ئىنتايىن ئەھمىيەت بېرىدىغانلىقىنى، دىنىي ساھەدىكى ۋەتەننى، دىننى سۆيىدىغان زاتلار قوشۇنى يېتىشتۈرۈشكە ئەھمىيەت بېرىدىغانلىقىنى تولۇق چۈشەندۈرۈپ بېرىدۇ.
</S>
<S ID=48899>
　　مەمەت جۈمە مۇنداق دېدى: ئاپتونوم رايوندىكى ھەر دەرىجىلىك پارتكوم، خەلق ھۆكۈمەتلىرى تارىختىن بۇيان دىنىي ساھەدىكى ۋەتەننى، دىننى سۆيىدىغان زاتلارغا ئىزچىل كۆڭۈل بۆلۈپ ۋە ئەھمىيەت بېرىپ كەلدى.
</S>
<S ID=48900>
ھەر قېتىملىق ھېيت-بايرامدا، ھەر دەرىجىلىك پارتكوم ۋە خەلق ھۆكۈمەتلىرىنىڭ رەھبەرلىرى مەسچىتلەرگە ۋە دىنىي ساھەدىكى ۋەتەننى، دىننى سۆيىدىغان زاتلارنىڭ ئۆيلىرىگە بېرىپ ھال سوراپ، دىنىي زاتلار ۋە مۇسۇلمان ئامما بىلەن كەڭ-كۇشادە پاراڭلىشىپ، يۈرەك سۆزلىرىمىزنى ئاڭلاپ، تۇرمۇشىمىزغا كۆڭۈل بۆلۈپ، پارتىيە ۋە ھۆكۈمەتنىڭ غەمخورلۇقىنى يەتكۈزۈپ، ھېيت-بايراملىق ھال سوراپ تۇردى.
</S>
<S ID=48901>
ئۇ مۇنداق دېدى: دۆلەت قۇدرەت تاپسا، جەمئىيەت ئىناق بولسا، پۇقرالارنىڭ دىنىي ئېتىقاد ئەركىنلىكىنىڭ تولۇق كاپالەتكە ئىگە بولىدىغانلىقىنى چوڭقۇر ھېس قىلدىم.
</S>
<S ID=48902>
دىنىي ساھەدىكى ۋەتەننى، دىننى سۆيىدىغان زات بولۇش سۈپىتىمىز بىلەن، دىنىي ئەسەبىيلىك ئىدىيەسىنىڭ زىيىنىنى تولۇق تونۇپ، باشتىن-ئاخىر مېڭىمىزنى سەگەك تۇتۇپ، باشلامچىلىق بىلەن سۆزلەپ، كۆز-قارىشىمىزنى ئوتتۇرىغا قويۇپ، پارتىيە ۋە ھۆكۈمەتكە زىچ ھەمكارلىشىپ دىنغا ئېتىقاد قىلىدىغان كەڭ ئاممىغا تەشۋىق قىلىش ۋە ئۇلارنى يېتەكلەش خىزمىتىنى ياخشى ئىشلىشىمىز كېرەك.
</S>
<S ID=48903>
　　مەمەت جۈمە مۇنداق دېدى: يېقىنقى يىللاردىن بۇيان، تەڭرىتاغنىڭ جەنۇبى ۋە شىمالىدا ئالەمشۇمۇل ئۆزگىرىشلەر بارلىققا كەلدى، بۇلارنىڭ ھەممىسىنى پارتىيە ۋە ھۆكۈمەتنىڭ ئاپتونوم رايونىمىزدىكى ھەر مىللەت خەلققە كۆڭۈل بۆلگەنلىكى، غەمخورلۇق قىلغانلىقى شۇنداقلا پارتىيەنىڭ ياخشى سىياسىتىدىن ئايرىپ قاراشقا بولمايدۇ.
</S>
<S ID=48904>
ھازىر قەشقەردىكى ھەر مىللەت خەلق بەختلىك تۇرمۇش كەچۈرمەكتە. دىنىي ساھەدىكى ۋەتەننى، دىننى سۆيىدىغان زاتلار دىنغا ئېتىقاد قىلىدىغان ئاممىنى پارتىيەنىڭ قۇياشتەك ئىللىق نۇرى ئاستىدا ۋەتەننى، شىنجاڭنى سۆيىدىغان، ئالغا ئىلگىرىلەيدىغان قىلىپ تەربىيەلىشىمىز، يېتەكلىشىمىز كېرەك.
</S>
</TEXT>
/BODY
/DOC