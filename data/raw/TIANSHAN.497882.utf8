<DOC>
<DOCID>TIANSHAN.497882</DOCID>
<HEADER>
<CLASS>شىنجاڭ</CLASS>
<DATE>2016-02-16 11:16:09</DATE>
</HEADER>
<BODY>
<HEADLINE>
<S ID=11191>
شىنجاڭ پاراۋانلىق لاتارىيە تارىخىدىكى ئەڭ چوڭ مۇكاپات ئىگىسىز قالدى
</S>
</HEADLINE>
<TEXT>
<S ID=11192>
   ئون، توققۇز، سەككىز، يەتتە ...... 15-فېۋرال ۋاقىتنىڭ مىنۇت، سېكۇنت ئۆتۈشى بىلەن شىنجاڭ پاراۋانلىق لاتارېيە تارىخىدىكى ئەڭ چوڭ مۇكاپات 10 مىليون 980 مىڭ يۈەننى نەقلەشتۈرۈش مۇددىتى ئۆتۈپ كېتىپ، مۇكاپاتنى ئالىدىغان ئادەم چىقمىدى.
</S>
<S ID=11193>
گەرچە پاراۋانلىق لاتارىيە مەركىزىدىكى خىزمەتچى خادىملار ئاخىرقى مىنۇتقىچە ساقلىغان بولسىمۇ، مۇكاپات ئالغۇچىنىڭ قارىسى كۆرۈنمىدى.
</S>
<S ID=11194>
ئىگىسىز قالغان 10 مىليون 980 مىڭ يۈەن شۇنىڭ بىلەن لاتارېيە جامائەت پاراۋانلىقى فوندى قاتارىغا كىرگۈزۈۋېتىلدى.
</S>
<S ID=11195>
   ئىگىلىنىشىچە، بۇ ئىگىسىز قالغان لاتارېيە بېلىتى 14-فېۋرال سائەت 11:51:57 دە فۇكاڭ شەھىرىنىڭ قىزىل بىنا ھويلىسىدىكى 65232604 نومۇرلۇق لاتارېيە سېتىش پۇكىيىدە سېتىلغان.
</S>
<S ID=11196>
دۆلىتىمىزنىڭ «لاتارىيە باشقۇرۇش نىزامى»دىكى بەلگىلىمىگە ئاساسەن، لاتارىيە مۇكاپاتىغا ئېرىشكۈچى لاتارېيە سېتىۋېلىپ شۇ كۈنىدىن باشلاپ 60 كۈن ئىچىدە بەلگىلەنگەن ئورۇنغا بېرىپ مۇكاپاتنى نەقلەشتۈرۈپ ئېلىۋالمىسا مۇكاپاتتىن ۋاز كەچتى، دەپ قارىلىپ جەمئىيەت پاراۋانلىقى فوندىغا قوشۇۋېتىلىدىكەن.
</S>
</TEXT>
/BODY
/DOC