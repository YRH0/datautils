<DOC>
<DOCID>TIANSHAN.498204</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-02-16 18:17:56</DATE>
</HEADER>
<BODY>
<HEADLINE>
<S ID=11701>
ئارا مەھەللىلىكلەرنىڭ بەخت كۆرسەتكۈچى ئاشتى
</S>
</HEADLINE>
<TEXT>
<S ID=11702>
    نىياز راھمان، ئابدۇسالام ھەسەن خەۋەر قىلىدۇ: ئاپتونوم رايونلۇق مائارىپ نازارىتىدىن ‹‹ئۈچ ئەل›› خىزمىتى بويىچە كۇچا ناھىيەسىنىڭ ئۈچئۆستەڭ يېزىسى ئارا مەھەللە كەنتىگە چۈشكەن كادىرلار تۈر مەبلەغلىرىنى قولغا كەلتۈرۈپ، خەلق تۇرمۇشىنى ياخشىلاشقا زور كۈچ سەرپ قىلىپ، كەنتتىكىلەرنىڭ ئالقىشىغا سازاۋەر بولدى.
</S>
<S ID=11703>
   كەنتكە چۈشكەن كادىرلار ئاپتونوم رايونلۇق مائارىپ نازارىتى ۋە ئالاقىدار ئورۇنلاردىن 4 مىليون 113 مىڭ يۈەن تۈر مەبلىغىنى قولغا كەلتۈرۈپ، خەلق تۇرمۇشى قۇرۇلۇشىنى ئېلىپ بېرىپ، دېھقان – چارۋىچىلارنىڭ بەخت كۆرسەتكۈچىنى ئاشۇردى.
</S>
<S ID=11704>
ئۈچ كىلومېتىر ئۇزۇنلۇقتا يول ياساپ ۋە ئىككى قۇدۇق قېزىپ، كەنتتىكى 2200 مودىن كۆپرەك تېرىلغۇ يەرنىڭ سۇغىرىلىش مەسىلىسىنى ھەل قىلدى.
</S>
<S ID=11705>
كەنت كومىتېتىغا قىممىتى 100 مىڭ يۈەنلىك تەنتەربىيە سايمانلىرى ۋە كىتاب – ژۇرنال سوۋغا قىلىپ، باشلانغۇچ مەكتەپ پائالىيەت مەركىزى ۋە سۇخانا قۇرۇلۇشىنى ئەمەلىيلەشتۈردى.
</S>
<S ID=11706>
40 ئورۇنغا توما، 56 ئورۇنغا سېمونت نو ياساپ، كەنتنىڭ سۇغىرىش شارائىتىنى ياخشىلىدى.
</S>
<S ID=11707>
‹‹قىزىل›› ئىگىلىك تىكلەش مەيدانىنى ياساشقا كېرەكلىك سېمونت، پولات چىۋىق، قۇم – شېغىل ھەم 31 قۇياش ئېنېرگىيەلىك چىراغ، ئالتە مەنزىرە چىرىغى ھەل قىلىپ بەردى.
</S>
<S ID=11708>
ئۆي سېلىشتا قىينىلىپ قالغان توققۇز ئائىلىگە مەبلەغ ياردەم قىلىش بىلەن بىللە، 63 ئائىلىگە 6300 مېتىر ئۇزۇنلۇقتا سۇ تۇرۇبىسى ياتقۇزۇپ بەردى.
</S>
<S ID=11709>
كەنت مەدەنىيەت، تېخنىكا ئۆگىنىش مەكتىپى قۇرۇلۇشىنى ئەمەلىيلەشتۈردى.
</S>
<S ID=11710>
قىيىنچىلىقى بار، مەكتەپ ۋە يەسلىدىكى ئوقۇتقۇچى، ئوقۇغۇچىلار، كەنت كادىرلىرىدىن ھال سورىدى، مېيىپلەرگە چاقلىق ھارۋا ئېلىپ بەردى، كەنت، مەكتەپ ۋە يەسلىگە كومپيۇتېر، خەت بېسىش ماشىنىسى ئېلىپ بەردى.
</S>
<S ID=11711>
سەككىز گىلەم توقۇش جازىسى ۋە 15 كىيىم تىكىش ماشىنىسى سېتىۋېلىپ، ئىگىلىك تىكلەش ئارزۇسى بارلارنىڭ ئۆز ئالدىغا ئىگىلىك تىكلەپ بېيىشىغا ‹‹يېشىل چىراغ›› يېقىپ بەردى.
</S>
<S ID=11712>
ئاقسۇ ۋىلايەتلىك ئۇيغۇر تېبابەت دوختۇرخانىسىدىكى دوختۇر – سېسترالارنى تەكلىپ قىلىپ، كەنتتىكىلەرنىڭ سالامەتلىكىنى ھەقسىز تەكشۈرتۈپ، 5000 يۈەن قىممىتىدە دورا تارقاتتى.
</S>
<S ID=11713>
ئىككى كىلومېتىر ئۇزۇنلۇقتىكى ئاسفالت يول قۇرۇلۇشىدا ئىش باشلاشقا كاپالەتلىك قىلدى.
</S>
<S ID=11714>
ناھىيەلىك تەشكىلات بۆلۈمىدىكىلەرگە ماسلىشىپ، كەنتتە 280 كىۋادرات مېتىرلىق ‹‹ئاممىۋى مۇلازىمەت مەركىزى›› قۇرۇپ، ئالاقىدار مۇلازىمەت خىزمىتىنى ياخشى ئىشلىدى.
</S>
<S ID=11715>
 
</S>
</TEXT>
/BODY
/DOC