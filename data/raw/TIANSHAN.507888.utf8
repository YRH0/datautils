<DOC>
<DOCID>TIANSHAN.507888</DOCID>
<HEADER>
<CLASS>خەلقئارا</CLASS>
<DATE>2016-03-10 12:07:47</DATE>
</HEADER>
<BODY>
<HEADLINE>
<S ID=19012>
ياۋروپا ئەللىرى ئىتتىپاقى بىلەن تۈركىيە مۇساپىرلار كىرىزىسىنى پەسەيتىش توغرىسىدا دەسلەپكى قەدەمدە كېلىشىم ھاسىل قىلدى
</S>
</HEADLINE>
<TEXT>
<S ID=19013>
    ياۋروپا ئەللىرى ئىتتىپاقى بىلەن تۈركىيە مۇساپىرلار كىرىزىسىنى پەسەيتىش توغرىسىدا دەسلەپكى قەدەمدە كېلىشىم ھاسىل قىلغان بولسىمۇ، بىراق بۇ ئەزا دۆلەتلەر ۋە خەلقئارا جەمئىيەتنىڭ گۇمانىنى پەيدا قىلدى. ئۇنداقتا بۇ كېلىشىم مۇساپىرلار كىرىزىسىنى پەسەيتەلەمدۇ يوق؟
</S>
<S ID=19014>
    ياۋروپا ئەللىرى ئىتتىپاقى تۈركىيە بىلەن 8-مارت مۇساپىرلار كىرىزىسىگە بىرلىكتە تاقابىل تۇرۇش توغرىسىدا ئالتە تۈرلۈك ئاساسى پىرىنسىپنى جاكارلىدى، ھەمدە 17-مارت ياۋروپا ئەللىرى ئىتتىپاقىغا ئەزا دۆلەتلەر باشلىقلىرى يىغىنىدىن ئىلگىرى كونكرېت كېلىشىمنىڭ تەپسىلاتى توغرىسىدا بىردەكلىك ھال قىلماقچى.
</S>
<S ID=19015>
ياۋروپا ئەللىرى ئىتتىپاقى بىلەن تۈركىيە بۇ كېلىشىمدە قايسى تەرەپلەردىن ئەمەلى نەپكە ئېرىشتى؟ بۇ كېلىشىم كىرىزىسىنى ئۈنۈملۈك پەسەيتەلەمدۇ يوق؟. بۇ كېلىشىم ئەڭ ئاخىردا ماقۇللىنىپ يولغا قويۇلامدۇ يوق؟.
</S>
<S ID=19016>
    ياۋروپا ئەللىرى ئىتتىپاقى ئۈچۈن ئىلىپ ئېيتقاندا، مۇساپىرلارنىڭ ياۋروپاغا كىرىشىنى توسۇشتا تۈركىيە ئىنتايىن مۇھىم.
</S>
<S ID=19017>
تۈركىيە ئاسىيا ياۋروپا چوڭ قۇرۇقلۇقى تۇتۇشۇپ تۇرىدىغان ئورۇنغا جايلاشقان بولۇپ، كۆپلىگەن مۇساپىرلار پاناھلىنىش ئۈچۈن تۈركىيە ئارقىلىق ياۋروپاغا كىرىدۇ.
</S>
<S ID=19018>
ياۋروپا ئەللىرى ئىتتىپاقى تۈركىيەنىڭ مۇساپىرلارنى توسىدىغان، مۇساپىرلار دولقۇنىنى پەسەيتىدىغان رايونغا ئايلىنىشنى ئۈمىد قىلماقتا، شۇڭا تۈركىيەنىڭ مۇساپىرلار شارائىتىنى ياخشىلاپ، تېخىمۇ كۆپ مۇساپىرلارنىڭ تۈركىيەدە قىلىشىنى ئۈمىد قىلماقتا.
</S>
<S ID=19019>
    تۈركىيە ئۈچۈن ئېلىپ ئېيتقاندا، كۆپلىگەن مۇساپىرلارنىڭ چېگرادىن كېرىشى ھۆكۈمەت مالىيەسىگە ۋە جەمئىيەتنىڭ مۇقىملىقىغا غايەت زور يۈك بولماقتا.
</S>
<S ID=19020>
ياۋروپا ئەللىرى ئىتتىپاقى بىلەن تۈركىيە ھاسىل قىلغان دەسلەپكى كېلىشىمگە ئاساسەن، ياۋروپا ئەللىرى ئىتتىپاقى بۇندىن ئىلگىرىكى ۋەدىسى بويىچە تۈركىيە تەۋەسىدىكى مۇساپىرلارنىڭ تۇرمۇش ئەھۋالىنى ياخشىلاش ئۈچۈن 30 مىليارد ياۋرو بېرىشنى ئەمەلىيلەشتۈرۈشنى تېزلىتىدۇ، ھەمدە تۈركىيەدىن ياۋروپاغا كىرگەن سۇرىيە مۇساپىرلىرىنى ئورۇنلاشتۇرۇش توغرىسىدا يەنىمۇ ۋەدە بېرىدۇ.
</S>
<S ID=19021>
    تېخىمۇ مۇھىم بولغىنى، تۈركىيە ياۋروپا ئەللىرى ئىتتىپاقىغا كېرىش يولدا ئۇزاقتىن بۇيان تىرىشچانلىق كۆرسىتىپ كەلگەن بولۇپ، ياۋروپا ئەللىرى ئىتتىپاقىنىڭ مۇساپىرلار كىرىزىسىنى پەسەيتىشىگە ياردەم بېرىشى سۆھبەتكە يەنە بىر مەسىلىنى كۆپەيتتى.
</S>
<S ID=19022>
دەسلەپكى قەدەمدىكى كېلىشىمدە ۋىزا بېجىرىشنى ئەركىنلەشتۈرۈش يول خەرىتىسىنى يولغا قويۇش تېزلىتىلىپ، ياۋروپا ئەللىرى ئىتتىپاقىغا كېرىش سۆھبىتىدە يېڭى ئىلگىرىلەشلەرگە ئېرىشكە تەييارلىق كۆرۈش ماددىسى كىرگۈزۈلدى، بۇ مەلۇم دەرىجىدە تۈركىيەنىڭ ياۋروپا ئەللىرى ئىتتىپاقىغا كېرىش ئىستىقبالىغا پايدىلىق بولدى.
</S>
<S ID=19023>
    ياۋروپا بىلەن تۈركىيە ھاسىل قىلغان دەسلەپكى قەدەمدىكى كېلىشىمگە ئاساسەن، ياۋروپا ئەللىرى ئىتتىپاقى، تۈركىيە ئارقىلىق گىرېتسىيەگە كىرگەن بىراق قانۇنى جەھەتتىن قوغدىنىش ھوقۇقى بولمىغان مۇساپىرلارنى قوبۇل قىلسا، ياۋروپا ئەللىرى ئىتتىپاقى تۈركىيەدىكى سۇرىيەلىك بىر مۇساپىرنى ياۋروپادىكى دۆلەتكە بېرىپ ئورۇنلىشىشىنى قوبۇل قىلىدىغانلىقى توغرىسىدا ۋەدە بەردى.
</S>
<S ID=19024>
تۈركىيە زۇڭلىسى داۋۇت ئوغلى مۇنداق دېدى: بۇ تەدبىر قانۇنسىز مۇساپىرلارنىڭ چېگرادىن كىرىشىنى توسۇپ، ئوغرىلىقچە چېگرادىن ئۆتكۈزۈش تەشكىلاتىغا زەربە بەرگىلى ۋە پاناھلىنىشقا موھتاج، قانۇنلۇق ئۇسۇل ئارقىلىق چېگرادىن كىرگەنلەرنى قوغداشقا ياردەم بېرىلىدۇ.
</S>
<S ID=19025>
    بىراق دەسلەپكى كېلىشىم ئېلان قىلىنغاندىن كىيىن بىرلەشكەن دۆلەتلەر تەشكىلاتى ئورگىنىنىڭ گۇمانىنى پەيدا قىلدى.
</S>
<S ID=19026>
بىرلەشكەن دۆلەتلەر تەشكىلاتى مۇساپىرلار مەھكىمىسى مۇنداق دېدى: بۇ، ئادا قىلىشقا تېگىشلىك بارلىق خەلقئارا مەجبۇرىيەتلەرنى رەت قىلىشنى كەلتۈرۈپ چىقىرىشى مۇمكىن.
</S>
</TEXT>
/BODY
/DOC