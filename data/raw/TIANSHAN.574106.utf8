<DOC>
<DOCID>TIANSHAN.574106</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-12-22 17:50:39</DATE>
</HEADER>
<BODY>
<HEADLINE>
<S ID=67124>
‹‹بىزنىڭمۇ بىنا ئۆيىمىز بار بولدى››
</S>
</HEADLINE>
<TEXT>
<S ID=67125>
گۈلزار ئوسمان خەۋەر قىلىدۇ: نىلقا ناھىيەسىنىڭ نىلقا بازىرى 6 – ئاھالىلەر رايونىدىكى 75 ياشلىق گۈلسۈم توختاخۇن يېقىندا نىلقا ناھىيەلىك تۇرالغۇ ۋە شەھەر – يېزا قۇرۇلۇشى ئىدارىسى ئۆزىگە تەقسىم قىلىپ بەرگەن ئەرزان ئىجارىلىك ئۆينىڭ ئاچقۇچىنى تاپشۇرۇۋالدى.
</S>
<S ID=67126>
پار، توك، سۇ قاتارلىق يۈرۈشلۈك ئەسلىھەلىرى تولۇق بىنا ئۆيگە كۆچۈپ كىرگەن گۈلسۈم توختاخۇن قەۋەتلا خۇش بولۇپ كەتتى.
</S>
<S ID=67127>
ئۇ مۇنداق دېدى: ئۆيۈم يوق بولغاچقا، باشقىلارنىڭ ئۆيىنى ئىجارە ئېلىپ ئولتۇرۇۋاتاتتىم، ئۆزۈمگە تەۋە بىنا ئۆيگە كۆچۈپ كىرىپ بەك خۇشال بولدۇم، پارتىيەنىڭ سىياسىتىگە، كادىرلارنىڭ غەمخۇرلۇقىغا كۆپتىن – كۆپ رەھمەت.
</S>
<S ID=67128>
    ئۇقۇشىمچە، ناھىيەلىك تۇرالغۇ ۋە شەھەر – يېزا قۇرۇلۇشى ئىدارىسى بۇ نۆۋەت ئادىل، ئاشكارا، باراۋەر بولۇش پىرىنسىپىغا ئاساسەن، 87 ئائىلىگە ئەرزان ئىجارىلىك ئۆي تەقسىم قىلغان.
</S>
<S ID=67129>
    بۇ ناھىيە شەھەر – بازارلاردىكى ئەرزان ئىجارىلىك ئۆي قۇرۇلۇشى سالمىقىنى زورايتىپ ۋە ئۆي كاپالىتى دائىرىسىنى كېڭەيتىپ، تېخىمۇ كۆپ تۇرالغۇ قىيىنچىلىقى بار ئائىلىنىڭ كاپالەتلىك ئۆيلەرگە كۆچۈپ كىرىش ئارزۇسىنى قاندۇرۇشقا كۈچىدى.
</S>
<S ID=67130>
2008 – يىلىدىن بۇيان شەھەر – بازارلاردا 2000دىن ئارتۇق ئەرزان ئىجارىلىك ئۆي سېلىپ، ھازىرغىچە 1900 يۈرۈش كاپالەتلىك ئۆينى تەقسىم قىلدى.
</S>
<S ID=67131>
بۇ ئۆيلەرنىڭ %94ى تەقسىم قىلىنىپ 5700 كىشىنىڭ تۇرالغۇ قىيىنچىلىقى ھەل بولدى.
</S>
<S ID=67132>
‏    
</S>
</TEXT>
/BODY
/DOC