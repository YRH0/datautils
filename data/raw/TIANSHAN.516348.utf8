<DOC>
<DOCID>TIANSHAN.516348</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-04-12 13:06:28</DATE>
</HEADER>
<BODY>
<HEADLINE>
<S ID=24666>
‹‹ئاسىيەم ئۆمەرگە كۆپ رەھمەت!››
</S>
</HEADLINE>
<TEXT>
<S ID=24667>
    تۇرسۇنجان ھەسەن، ھاۋاگۈل ئىمرەمزى خەۋەر قىلىدۇ: ئاۋات ناھىيەلىك ئادەم كۈچى ۋە ئىجتىمائىي كاپالەت ئىدارىسىدىن ئاۋات ناھىيەسىنىڭ تامتوغراق يېزىسى توغراقلىق كەنتىگە چۈشكەن خىزمەت گۇرۇپپىسىنىڭ ئەزاسى ئاسىيەم ئۆمەر ئائىلە زىيارىتى داۋامىدا كەنتتىكى 28 ئائىلىلىك دېھقاننىڭ بۇلتۇر 5 – ئايدا يۈز بەرگەن مۆلدۈر ئاپىتىنىڭ زىيىنىغا ئۇچراپ، يەرلىرىدىن تۈزۈك ھوسۇل ئالالمىغانلىقتىن بۇ يىل ئەتىيازدىكى تېرىلغۇغا كېرەكلىك سولياۋ يوپۇق، خىمىيەۋى ئوغۇت سېتىۋالالمىغانلىقىدىن خەۋەر تېپىپ، يېنىدىن 13 مىڭ يۈەن پۇل چىقىرىپ ئالتە توننا خىمىيەۋى ئوغۇت سېتىۋېلىپ، ئۇنىڭغا خىزمەت گۇرۇپپىسى ياردەم قىلغان ئىككى توننا ئوغۇتنى قوشۇپ سەككىز توننا ئوغۇتنى 28 ئائىلىلىك نامرات دېھقانغا تارقىتىپ بەردى.
</S>
<S ID=24668>
   ياردەمگە ئېرىشكەن كەنت ئائىلىسى مەريەم داۋۇت مۇنداق دېدى: بۇلتۇر 22 مو يەرگە كېۋەز تېرىغان بولساقمۇ، مۆلدۈرنىڭ زىيىنىغا ئۇچرىغانلىقتىن، پاختا ھوسۇلى تۆۋەنلەپ، 10 مىڭ يۈەنگە يېقىن زىيان تارتتۇق. بۇ يىل ئەتىيازلىق تېرىلغۇغا كېتەرلىك خىمىيەۋى ئوغۇت سېتىۋېلىشقا قۇربىمىز يەتمەي بېشىمىز قېتىپ تۇرغاندا ئاسىيەم ئۆمەر بىزگە ياردەم قىلدى، ئاسىيەم ئۆمەرگە كۆپ رەھمەت!.
</S>
<S ID=24669>
‏
</S>
</TEXT>
/BODY
/DOC