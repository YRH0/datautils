<DOC>
<DOCID>TIANSHAN.545974</DOCID>
<HEADER>
<CLASS>ئۈرۈمچى</CLASS>
<DATE>2016-09-01 13:05:29</DATE>
</HEADER>
<BODY>
<HEADLINE>
<S ID=45006>
ئۈرۈمچى شەھىرىدە «مۇھىت ئاسراش دەرسى» بالىلارنىڭ مەكتەپكە كىرگەندىن كېيىنكى تۇنجى دەرسى بولدى
</S>
</HEADLINE>
<TEXT>
<S ID=45007>
   ئۈرۈمچى شەھىرىدىكى نۇرغۇن ئوتتۇرا-باشلانغۇچ مەكتەپلەردە مەكتەپنىڭ مۇھىت ئاسراش خىزمىتىنى ئۈستىگە ئالغان كىچىك قوغدىغۇچىلاردىن بولۇش ــ بالىلارنىڭ مەكتەپكە كىرگەندىن كېيىنكى تۇنجى دەرسى بولۇپ قالدى.
</S>
<S ID=45008>
بالىلار مەكتەپنىڭ مۇھىت تازىلىقىنى قىلىش بىلەن بىر ۋاقىتتا، ئۆزلىرىنىڭ مۇھىت ئاسراش ئېڭىنىمۇ كۈچەيتتى.
</S>
<S ID=45009>
   ئۈرۈمچى شەھەرلىك 22-باشلانغۇچ مەكتەپتە تىزىمغا ئالدۇرغىلى كەلگەن ئوقۇغۇچىلار قوللىرىغا سۈپۈرگە، پول سۈرتكۈچ ئېلىپ تازىلىق قىلىشقا باشلىدى.
</S>
<S ID=45010>
6-يىللىق 4-سىنىپ ئوقۇغۇچىسى خەن ياڭزى مۇنداق دېدى: ئوقۇش باشلانغاندا تازىلىق قىلىش ئارقىلىق مۇھىت ئاسراشنىڭ مۇھىملىقىغا بولغان تونۇشۇم تېخىمۇ چوڭقۇرلاشتى.
</S>
<S ID=45011>
سىرتتىكى چىملىقنىڭ ئىچىگە قەغەز ۋە ئىچىملىك قۇتىسى تاشلانغانلىقىنى كۆردۈم، مۇشۇنداق بولسا مۇھىت بۇزغۇنچىلىققا ئۇچرايدۇ.
</S>
<S ID=45012>
مەن بۇ ئەخلەتلەرنى تېرىپ ئەخلەت ساندۇقىغا تاشلايمەن.
</S>
<S ID=45013>
بىز چوقۇم يېشىل يۇرت-ماكان قۇرۇپ چىقىشىمىز؛ يېشىللىقنى كۆپەيتىپ، بۇلغىنىشنى ئازايتىشىمىز كېرەك.
</S>
<S ID=45014>
    ئۈرۈمچى شەھەرلىك 41- باشلانغۇچ مەكتەپتە، بالىلارلا تازىلىق قىلىپ قالماستىن، ئۇلارنىڭ ئاتا-ئانىلىرىمۇ بۇ سەپكە قوشۇلدى.
</S>
<S ID=45015>
ئائىلە باشلىقى لو خۇڭ ئۆزلىرىنىڭ ئەمەلىي ھەرىكىتى ئارقىلىق بالىلارغا ئۈلگە بولۇشنى ئۈمىد قىلىدىغانلىقىنى بىلدۈردى.
</S>
<S ID=45016>
ئۇ مۇنداق دېدى: بالىلار بىلەن تەڭ ئەمگەك قىلساق، بالىلارغا ئۈلگە بولالايدىكەنمىز.
</S>
<S ID=45017>
تازىلىق قىلىش بىلەن بىر ۋاقىتتا، مۇھىت ئاسراشقا بولغان تونۇشىمىزمۇ چوڭقۇرلىشىدىكەن.  
</S>
<S ID=45018>
ئۈرۈمچى شەھەرلىك 41- باشلانغۇچ مەكتەپنىڭ ئالىي دەرىجىلىك ئوقۇتقۇچىسى جاۋ خۈيپىڭ مۇنداق دېدى: تازىلىق قىلىشنى تۇنجى دەرسلىك قىلىشتىن مەقسەت ــ بالىلاردا مۇھىت ئاسراش ئېڭىنى تۇرغۇزۇشتىن ئىبارەت.
</S>
<S ID=45019>
ئەمگەك قىلىش ئارقىلىق، ئۇلاردا تازىلىقنى سۆيىدىغان، ئەمگەكنى شەرەپ دەپ بىلىدىغان ئىسىل ئادەتنى يىتىلدۈرگىلى؛ ئەمگەك ئارقىلىق ئۇلارنى مۇھىت ئاسراشنى چۈشىنىش ئىمكانىيىتىگە ئىگە قىلغىلى بولىدۇ.
</S>
</TEXT>
/BODY
/DOC