<DOC>
<DOCID>TIANSHAN.494632</DOCID>
<HEADER>
<CLASS>شىنجاڭ</CLASS>
<DATE>2016-02-01 11:47:34</DATE>
</HEADER>
<BODY>
<HEADLINE>
<S ID=7948>
ئاپتونوم رايونىمىزدىكى 13 ئالىي مەكتەپنىڭ پارتكوم شۇجىلىرى پارتىيە قۇرۇلۇشى خىزمىتى توغرىسىدا دوكلات بەردى
</S>
</HEADLINE>
<TEXT>
<S ID=7949>
    رەناگۈل خۇدابەردى خەۋەر قىلىدۇ: 25 – يانۋار ئاپتونوم رايونلۇق مائارىپ خىزمىتى كومىتېتى ئاپتونوم رايونىمىزدىكى 13 ئالىي مەكتەپنىڭ پارتكوم شۇجىلىرىنى بىر يەرگە يىغىپ، ئاساسىي قاتلام پارتىيە قۇرۇلۇشى توغرىسىدا دوكلات بېرىش يىغىنى ئاچتى.
</S>
<S ID=7950>
    يىغىندا شىنجاڭ ئۇنىۋېرسىتېتى، شىنجاڭ پېداگوگىكا ئۇنىۋېرسىتېتى، شىنجاڭ يېزا ئىگىلىك ئۇنىۋېرسىتېتى، قەشقەر ئۇنىۋېرسىتېتى قاتارلىق 13 ئالىي مەكتەپنىڭ پارتكوم شۇجىلىرى ئايرىم – ئايرىم ھالدا ئاساسىي قاتلام پارتىيە قۇرۇلۇشىنى چىڭ تۇتۇپ ئىشلەش خىزمىتى توغرىسىدا دوكلات بەردى ھەم ئۆز ھەرىكىتىنى ‹‹ئۈچتە راستچىل، ئۈچتە ئەمەلىيەتچىل بولۇش›› مەخسۇس تېمىلىق تەربىيەگە بىرلەشتۈرۈپ، ئاساسىي قاتلامغا چوڭقۇر چۆكۈپ، تەكشۈرۈپ تەتقىق قىلىش، گەۋدىلىك مەسىلىلەرنى چوڭقۇر پىكىر يۈرگۈزۈپ ھەل قىلىش، تەجرىبىلەرنى يەكۈنلەپ، مۇقىملىقنى ئىلگىرى سۈرۈش توغرىسىدا ئىپادە بىلدۈردى.
</S>
<S ID=7951>
    يىغىندا يەنە، ھەر قايسى ئالىي مەكتەپ پارتكوم شۇجىلىرىدىن مەكتەپ پارتىيە تەشكىلاتلىرى ئۈلگىلىك، يېتەكچىلىك رولىنى تولۇق جارى قىلدۇرۇش؛ ئاجىز، چېچىلاڭغۇ پارتىيە تەشكىلاتلىرىنى رەتكە سېلىش، مۇستەھكەملەش خىزمىتىنى ھەقىقىي تۈردە قانات يايدۇرۇش؛ پارتىيە قۇرۇلۇشى خىزمىتىنىڭ تۈرلۈك تەدبىرلىرىنى جايىدا ئەمەلىيلەشتۈرۈشكە ھەقىقىي كاپالەتلىك قىلىش؛ ئاساسىي قاتلام پارتىيە قۇرۇلۇشى مەسئۇلىيىتىنى ئادا قىلىشتا ھەقىقىي باھالاشنى ئەمەلىيلەشتۈرۈش تەلەپ قىلىندى.
</S>
<S ID=7952>
‏    
</S>
</TEXT>
/BODY
/DOC