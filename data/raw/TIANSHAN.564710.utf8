<DOC>
<DOCID>TIANSHAN.564710</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-11-14 16:37:12</DATE>
</HEADER>
<BODY>
<HEADLINE>
<S ID=59025>
باغۋەنچىلىك مەيدانى ئاممىنىڭ يول يۈرۈشىگە قولايلىق ياراتتى
</S>
</HEADLINE>
<TEXT>
<S ID=59026>
 ئىختىيارىي مۇخبىرىمىز مىجىت ئىبراھىم خەۋىرى: پىچان ناھىيەسىنىڭ باغۋەنچىلىك مەيدانى ئاممىنىڭ ئىشلەپچىقىرىش، تۇرمۇشىغا قولايسىزلىق ئېلىپ كېلىۋاتقان مەيدان يولىنى قاتتىقلاشتۇرۇپ، ئاممىغا قولايلىق ياراتتى.
</S>
<S ID=59027>
 باغۋەنچىلىك مەيدانىنىڭ تۆت كوچا مەركىزىدىن مېۋە-چېۋە تەتقىقات مەركىزىگىچە بولغان يول بۆلىكى ياسالمىغىلى ئۇزۇن يىللار بولغاچقا، كاتاڭلىشىپ، ئاممىنىڭ ئىشلەپچىقىرىش، تۇرمۇشىغا زور دەرىجىدە قوايسىزلىق ئېلىپ كېلىۋاتقان ئىدى.
</S>
<S ID=59028>
مەيدان پارتكومى بۇ يىل يىل بېشىدا بۇ ئىشنى ئەڭ مۇھىم ئەلرايى قۇرۇلۇشى قاتارىغا كىرگۈزۈپ، ھەر تەرەپلىمە تىرىشچانلىق كۆرسىتىپ، 700 مىڭ يۈەن مەبلەغ توپلاپ ھەمدە يۇقىرىنىڭ 500 مىڭ يۈەن تۈر مەبلىغىنى قولغا كەلتۈرۈپ، بۇ يول بۆلىكى قۇرۇلۇشىغا ئىشلەتتى.
</S>
<S ID=59029>
كادىرلار ۋە ئاممىنىڭ تەڭ ھەرىكەتكە كېلىپ، تىرىشچانلىق كۆرسىتىشى ئارقىسىدا يېقىندا بۇ يول بۆلىكى پۈتۈپ، يولدا رەسمىي قاتناش باشلاندى.
</S>
<S ID=59030>
باغۋەنچىلىك مەيدانى پارتكومىنىڭ ئىشخانا مۇدىرى ۋاڭ پىڭ مۇنداق دېدى: «مەيدان پارتكومىمىز تىنچ، پاكىزە، بەختىيار باغۋەنچىلىك مەيدانى قۇرۇش قەدىمىنى تېزلىتىش ئۈچۈن، ئىشچى–خىزمەتچىلەر ۋە ئاممىنى پائال ھەرىكەتكە كەلتۈرۈپ، كەڭلىكى 12 مېتىر، ئۇزۇنلۇقى 1.25 مېتىر كېلىدىغان يول بۆلىكىنى قاتتىقلاشتۇرۇش قۇرۇلۇشىنى 20 كۈنگە يەتمىگەن ۋاقىت ئىچىدە ئوڭۇشلۇق تاماملىدۇق».
</S>
<S ID=59031>
مەيدان ئاھالىسى غوپۇر توختى مۇنداق دېدى: «بۇل يول بۆلكىنىڭ قايتا ياسالغىنى بەك ياخشى بولدى، بۇنىڭدىن كېيىن بىز كەڭ ھەم ئازادە يوللاردا يۈرەلەيدىغان بولدۇق، مەيدان پارتكومى رەھبەرلىكىگە كۆپتىن كۆپ رەھمەت».
</S>
</TEXT>
/BODY
/DOC