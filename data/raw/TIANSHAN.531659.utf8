<DOC>
<DOCID>TIANSHAN.531659</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-06-29 12:37:55</DATE>
</HEADER>
<BODY>
<HEADLINE>
<S ID=31660>
خېجىڭ ناھىيەسى مەملىكەتلىك قانۇن بويىچە ئىدارە قىلىش تەشۋىق-تەربىيە خىزمىتىدىكى ئىلغار ناھىيە بولۇپ باھالاندى
</S>
</HEADLINE>
<TEXT>
<S ID=31661>
   ئىختىيارى مۇخبىرىمىز مېھرىگۈل يۈسۈپ خەۋەر قىلىدۇ: يېقىندا مەركىزىي كومىتېت تەشۋىقات بۆلۈمى ۋە ئەدلىيە مىنىستىرلىقى بېيجىڭدا 8-قېتىملىق مەملىكەتلىك قانۇن بويىچە ئىدارە قىلىش تەشۋىق-تەربىيە خىزمىتى يىغىنى چاقىرىپ، مەملىكەت بويىچە «6-بەش يىللىق قانۇن بىلىملىرىنى ئومۇملاشتۇرۇش»تىكى ئىلغار كوللېكتىپ ۋە ئىلغار شەخسلەرنى تەقدىرلىدى. خېجىڭ ناھىيەسى 2011-يىلىدىن 2015-يىلىغىچە بولغان مەملىكەتلىك قانۇن بويىچە ئىدارە قىلىش تەشۋىق-تەربىيە خىزمىتىدىكى ئىلغار ناھىيە دېگەن شەرەپكە ئېرىشتى، شۇنداقلا بايىنغولىن ئوبلاستىدىكى بۇ تۈردە ئالاھىدە شەرەپكە ئېرىشكەن بىردىنبىر ناھىيە بولدى.
</S>
<S ID=31662>
    مۇخبىرنىڭ ئالاقىدار تارماقلاردىن ئىگىلىشىچە، بەش يىلدىن بۇيان، خېجىڭ ناھىيەسىدە «6-بەش يىللىق قانۇن بىلىملىرىنى ئومۇملاشتۇرۇش» تەربىيە پائالىيىتىگە جەمئىي 550 مىڭ ئادەم قاتناشقان بولۇپ، بۇ قانۇننى ئومۇملاشتۇرۇش ئوبيېكتىنىڭ %98 تىنى ئىگىلىگەن. بۇ ناھىيە «6-بەش يىللىق قانۇن بىلىملىرىنى ئومۇملاشتۇرۇش» خىزمىتىدە «ھەممە يەرنى قاپلاش» خىزمەت ئۇسۇلىنى قوللىنىپ، تىنچ-ئامانلىق قۇرۇلۇشىدىكى «كېڭەيتىش، يۇقىرى كۆتۈرۈش، ئۈلگە كۆرسىتىش، باشلامچىلىق قىلىش» نى پۈتۈن كۈچى بىلەن يولغا قويغان. 13 «تىنچ-ئامان يېزا-بازار»، 262 «تىنچ-ئامان ئورۇن»، 87 «تىنچ-ئامان دىنىي پائالىيەت سورۇنى»، 21 «تىنچ-ئامان مەكتەپ»، 11 «تىنچ-ئامان دوختۇرخانا» يۇقىرىنىڭ تەكشۈرۈشىدىن ئۆتكەن بولۇپ، قايتا تەكشۈرۈشتىن ئۆتۈش نىسبىتى %100 كە يەتكەن. ئاساسىي قاتلامنىڭ تىنچ-ئامانلىق قۇرۇلۇشى خىزمىتى ھەممە يەرنى قاپلىغان.
</S>
<S ID=31663>
    نۆۋەتتە، بۇ ناھىيەدە 51 «دېموكراتىك قانۇن بويىچە ئىدارە قىلىنىدىغان ئۈلگىلىك كەنت»، 20 بەش يۇلتۇز دەرىجىلىك «دېموكراتىك قانۇن ئارقىلىق ئىدارە قىلىنىدىغان مەھەللە» بارلىققا كېلىپ، يېزا-مەھەللىلەردىكى ھەر مىللەت كادىرلىرى ۋە ئاممىنىڭ دېموكراتىك قانۇن بويىچە ئىدارە قىلىش ئېڭى ۋە ساپاسى ئومۇميۈزلۈك يۇقىرى كۆتۈرۈلۈپ، «قانۇن بويىچە ئىدارە قىلىنىدىغان خېجىڭ ناھىيەسى» قۇرۇلۇشى يەنىمۇ ئەمەلىيلەشتۈرۈلدى. پۈتۈن ناھىيەدە تۈرلۈك دېلولارنىڭ يۈز بېرىش نىسبىتى تەدرىجىي تۆۋەنلەپ، جەمئىيەت تەرتىپى مۇقىم بولدى. كىشىلەرنىڭ «قانۇن بويىچە ئىدارە قىلىنىدىغان مەھەللە» پائالىيىتىدىن رازى بولۇش نىسبىتى %95 كە يېتىپ، ھەر مىللەت ئاممىسىنىڭ قانۇن ئېڭى ئومۇميۈزلۈك كۈچەيتىلدى.
</S>
</TEXT>
/BODY
/DOC