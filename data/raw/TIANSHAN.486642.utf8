<DOC>
<DOCID>TIANSHAN.486642</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-01-11 11:26:24</DATE>
</HEADER>
<BODY>
<HEADLINE>
<S ID=2270>
‹‹12–بەش يىل››دا بايىنغولىن ئوبلاستىنىڭ يېز ائىگىلىك تەرەققىياتى تېز بولدى
</S>
</HEADLINE>
<TEXT>
<S ID=2271>
     پولات نىياز خەۋىرى:  بايىنغولىن ئوبلاستى ‹‹12 – بەش يىل››لىق پىلان مەزگىلىدە يېزا ئىگىلىك ئۈنۈمى، دېھقانلار كىرىمىنى ئاشۇرۇشنى نىشان قىلىپ، يېزا ئىگىلىك قۇرۇلمىسىنى تەڭشەپ، يېزا ئىگىلىكىنى كەسىپلەشتۈرۈش قەدىمىنى تېزلىتىپ، يېزا ئىگىلىكى ۋە يېزا ئىقتىسادىنى تېز تەرەققىي قىلدۇردى.
</S>
<S ID=2272>
    ‹‹12 – بەش يىل››دا بۇ ئوبلاستنىڭ ئاشلىق بىخەتەرلىكىگە كاپالەتلىك قىلىش ئىقتىدارى يۇقىرى كۆتۈرۈلدى، بۇلتۇر ئاشلىق تېرىلغۇ كۆلىمى 1 مىليون 628 مىڭ 400 موغا يېتىپ، 2010 – يىلىدىكىدىن 738 مىڭ 300 مو ئاشتى.
</S>
<S ID=2273>
ئاشلىق ئومۇمىي ھوسۇلى 826 مىڭ توننىغا يېتىپ، 2010 – يىلىدىكىدىن 436 مىڭ 300 توننا ئاشتى.
</S>
<S ID=2274>
پاختا ئىشلەپچىقىرىشى مۇقىم تەرەققىي قىلىپ، بۇلتۇر كېۋەز تېرىلغۇ كۆلىمى 287 مىڭ 600 موغا يېتىپ، 2010 – يىلىدىكىدىن 1 مىليون 30 مىڭ مو ئاشتى.
</S>
<S ID=2275>
پاختا ئومۇمىي ھوسۇلى 4399 مىڭ 600 توننىغا يېتىپ، 2010 – يىلىدىكىدىن 138 مىڭ 900 توننا ئاشتى.
</S>
<S ID=2276>
رايون خاراكتېرلىك ئۆتكۈنچى يېزا ئىگىلىكى تېز تەرەققىي قىلىپ، كۆلەملىك ئىگىلىك دەسلەپكى قەدەمدە شەكىللەندى.
</S>
<S ID=2277>
بۇلتۇر خاس دېھقانچىلىق زىرائەتلىرى تېرىلغۇ كۆلىمى 1 مىليون 145 مىڭ 200 موغا يېتىپ، 2010 – يىلىدىكىدىن 244 مىڭ 200 مو ئاشتى.
</S>
<S ID=2278>
ئەسلىھەلىك يېزا ئىگىلىك كۆلىمى 85 مىڭ 700 موغا يېتىپ، 2010 – يىلىدىكىدىن 15 مىڭ 200 مو ئاشتى.
</S>
<S ID=2279>
بۇلتۇر دېھقان – چارۋىچىلارنىڭ كىشى بېشى ساپ كىرىمى 15 مىڭ 678 يۈەنگە يېتىپ، يىلىغا %12تىن كۆپەيدى.
</S>
</TEXT>
/BODY
/DOC