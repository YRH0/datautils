<DOC>
<DOCID>TIANSHAN.507598</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-09 17:04:18</DATE>
</HEADER>
<BODY>
<HEADLINE>
<S ID=18732>
ئونسۇ ناھىيەسىنىڭ ئەسلىھەلىك يېزا ئىگىلىكى مەركەزلەشمە ئەقلىي ئىقتىدارلىق مايسا يېتىشتۈرۈش مەركىزى تۈرى ئىشلەپچىقىرىشقا كىرىشتۈرۈلدى
</S>
</HEADLINE>
<TEXT>
<S ID=18733>
    ئىختىيارىي مۇخبىرلىرىمىز مۇتەللىپ ئابدۇراھمان، مېھرىگۈل ياسىن خەۋىرى: ئىگىلىنىشىچە، تۈر ئومۇمىي سېلىنمىسى 10 مىليون 457 مىڭ يۈەنلىك ئونسۇ ناھىيە ئەسلىھەلىك يېزا ئىگىلىكى مەركەزلەشمە ئەقلىي ئىقتىدارلىق مايسا يېتىشتۈرۈش مەركىزى تۈرىنىڭ قۇرۇلۇش ئومۇمىي كۆلىمى 5300 كىۋادىرات مېتىر بولۇپ، مەزكۇر تۈر جەمئىي ئىككى قارار مەبلەغ سېلىش ئارقىلىق تاماملانغان.
</S>
<S ID=18734>
بۇنىڭ ئىچىدە، بىرىنچى قارار تۈرگە 2 مىليون 457 مىڭ يۈەن مەبلەغ سېلىنغان، كۆلىمى 1200 كىۋادىرات مېتىر، ئاپتونوم رايونلۇق ئەسلىھەلىك يېزا ئىگىلىكى مەركەزلەشمە ئەقلىي ئىقتىدارلىق مايسا يېتىشتۈرۈش بازىسى قۇرۇلۇش تۈرى بولۇپ، 2012-يىلىنىڭ ئاخىرىدا ئىشلىتىشكە كىرىشكەن؛ 2-قارار تۈرگە 8 مىليون 800 مىڭ يۈەن مەبلەغ سېلىنغان، ئومۇمىي كۆلىمى 4100 كىۋادرات مېتىر، جېجياڭ جىنخۇدا شەھىرى مەبلەغ سېلىپ قۇرۇپ بەرگەن بولۇپ، 2015-يىلى يىل ئاخىرىدا ئىشلەپچىقىرىشقا كىرىشكەن.
</S>
<S ID=18735>
ئىگىلىشىمىزچە، مەزكۇر مايسا يېتىشتۈرۈش مەركىزى 2015-يىلى 11-ئايدىن ھازىرغىچە ھەر تۈپ مايسىنىڭ ئوتتۇرىچە سېتىلىش باھاسى 0.45 يۈەنلىك ھەر خىل كۆكتات مايسىلىرىدىن 185 مىڭ تۈپ ۋە ھەر خىل مەنزىرە گۈللىرىدىن 500 تۈپ، يېڭى بۆلجۈرگەندىن 2000 تەشتەك يېتىشتۈرگەن شۇنداقلا داۋاملىق پەمىدۇر ۋە مۇچ يىتىشتۈرۈشنى زورايتماقچى بولغان بولۇپ، مەزكۇر تۈرنىڭ ئىشقا كىرىشتۈرۈلۈشى بۇ ناھىيەنىڭ ئەسلىھەلىك يېزا ئىگىلىكى ئىشلەپچىقىرىش ئۈنۈمىنى ئۆستۈرۈپ، خەلقنىڭ ماسيا يېتىشتۈرۈش تەس بولۇش، كۆكتات مايسىلىرىنىڭ باھاسى يۇقىرى بولۇش قاتارلىق مەسىلىلىرىنى تۈپتىن ھەل قىلىپ، بۇ ناھىيەنىڭ ئەسلىھەلىك يېزا ئىگىلىكىنىڭ ساغلام ۋە تېز تەرەققىياتىنى كۈچلۈك ئىگىرى سۈرگەن.
</S>
</TEXT>
/BODY
/DOC