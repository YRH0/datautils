<DOC>
<DOCID>TIANSHAN.544380</DOCID>
<HEADER>
<CLASS>مەملىكەت</CLASS>
<DATE>2016-08-26 12:22:55</DATE>
</HEADER>
<BODY>
<HEADLINE>
<S ID=43497>
جۇڭگودا 10 ياشتىن تۆۋەن تور ئەھلى 20 مىليون 590 مىڭدىن ئاشتى
</S>
</HEADLINE>
<TEXT>
<S ID=43498>
   جۇڭگو ئالاقە تورى ئۇچۇر مەركىزىنىڭ ئەڭ يېڭى ئىستاتىستىكا سانلىق مەلۇماتىدا كۆرسىتىلىشىچە، 2016-يىل ئىيۇنغىچە جۇڭگودا تور ئەھلى ئومۇمىي سانى 701 مىليونغا يەتكەن، بۇنىڭ ئىچىدە 19 ياشتىن تۆۋەن تور ئەھلى ئومۇمىي تور ئەھلىنىڭ %23 ىنى ئىگىلىگەن، 10 ياشتىن تۆۋەن تور ئەھلىمۇ 20 مىليون 590 مىڭدىن ئاشقان.
</S>
<S ID=43499>
2015-يىل ئاخىرىدىكى سانلىق مەلۇمات بىلەن سېلىشتۇرغاندا، 10 ياشتىن تۆۋەن تور ئەھلىنىڭ ئىگىلىگەن نىسبىتى ئۆرلىگەن، ئىنتېرنېت تورى داۋاملىق تۈردە تۆۋەن ياشتىكىلەر ئارىسىغا سىڭىپ كىرمەكتە.
</S>
<S ID=43500>
   بالىلار ئۆسۈپ-يېتىلىش مەزگىلىدە ئۇزۇن مەزگىل كۆزىنى ئىشلەتسە ۋە كۆزى يالتىراق نۇر تەسىرىگە ئۇچرىسا كۆرۈش قۇۋۋىتى زىيانغا ئۇچرايدىغىنى ئېنىق؛ توردا ئۇچۇرنىڭ ياخشىسىمۇ ھەم يامىنىمۇ ئۇچرايدۇ، ئەگەر زوراۋانلىق، شەھۋانىيلىق، ئالدامچىلىق قاتارلىق يامان ئۇچۇرلار ئۇچراپ قالسا، بۇ بالىلارنىڭ ئۆسۈپ-يېتىلىشىگە سەلبىي تەسىر كۆرسىتىدۇ؛ مەۋھۇم ئىجتىمائىي ئالاقىگە بېرىلگەندە رېئال تۇرمۇشتىكى ئالاقە ئىقتىدارى تۆۋەنلەپ كېتىدۇ، بۇنداق مۇھىتتا چوڭ بولغاندا، بالىلار كەلگۈسىدە قانداق بولۇپ كېتەر؟
</S>
<S ID=43501>
بۇ ھەقىقەتەن كىشىنى ئەندىشىگە سالىدۇ.
</S>
<S ID=43502>
   ئىنتېرنېت دەۋرىدە بالىلار تورغا چىقسا بولىدۇ، لېكىن بۇنىڭدا پىرىنسىپ بولۇشى، شۇنداقلا باشقۇرۇشنىڭ ئۈنۈمى بولۇشى، كۆپ تەرەپ بىرلىكتە چارە ئىزدىشى كېرەك.
</S>
<S ID=43503>
مەزمۇن ئىشلەپچىقارغۇچىلارمۇ ئۆزىنى بىلىپ، بالىلارغا ماس كەلمەيدىغان مەزمۇنلارغا ئاتا-ئانىلار ئاسانلا پەرقلەندۈرەلەيدىغان ئېنىق بەلگە قويۇشى، شۇنداقلا بۇ جەھەتتە تېخنىكا سەۋىيەسىنى يۇقىرى كۆتۈرۈپ، بالىلارنى بۇنداق ئۇچۇرلار بىلەن ئۇچراشتۇرماسلىقى كېرەك؛ مەكتەپ تەربىيەلەش مەسئۇلىيىتىنى ئۈستىگە ئېلىپ، بالىلارغا ئىنتېرنېتتىن توغرا پايدىلىنىشنى ئۆگىتىشى كېرەك؛ ئالاقە تورىنى باشقۇرۇش جەھەتتە، تور تىجارىتىنى يەنىمۇ قېلىپلاشتۇرۇپ، ئىلمىي بولغان ئۇچۇرلارنى دەرىجىگە ئايرىش تۈزۈمىنى يولغا قويۇپ، تور قانۇنى چىقىرىش قەدىمىنى تېزلىتىپ، قانۇن بويىچە نازارەت قىلىپ باشقۇرۇش تەدبىرىنى مۇكەممەللەشتۈرۈشى كېرەك.
</S>
<S ID=43504>
بۇنىڭ ئىچىدە «تورنى دەرىجىگە ئايرىش» نى بىر تۈرلۈك باش قاتىدىغان پىلان دېيىشكە بولىدۇ.
</S>
<S ID=43505>
   ھاماقەت، نادان ئۆسمۈرلەر توردا ھەر خىل ئويۇنلارنى ئويناشنى ياخشى كۆرىدۇ.
</S>
<S ID=43506>
«تورنى دەرىجىگە ئايرىش» ئارقىلىق ئويۇن ئىشلەپچىقارغۇچىلارغا چەكلىمە قويغىلى بولىدۇ، بۇ ئاتا-ئانىلارغا بىر سىگنال بولىدۇ، باشقۇرغۇچىلارغا بىر پاسىل بولىدۇ، بۇ بىر پايدىلىق ئىشنى راۋاجلاندۇرۇپ، زىيانلىق ئىشنى يوقىتىشتىكى تەدبىردۇر.
</S>
<S ID=43507>
ئىلگىرى بەزى تاراتقۇلار توردا تەكشۈرۈش ئېلىپ بارغان بولۇپ، %72.4 زىيارەت قىلىنغۇچى «تورنى دەرىجىگە ئايرىش» نى قوللىغان.
</S>
<S ID=43508>
ئەمەلىيەتتە، نۇرغۇن دۆلەتتە «تورنى دەرىجىگە ئايرىش» تۈزۈمى يولغا قويۇلغان، مەسىلەن، ياۋروپادا ئۇنىۋېرساللاشقان دەرىجىگە ئايرىش ئۆلچىمى ئومۇملاشقان، ئەنگلىيە قاتارلىق دۆلەتلەر بولسا يەنە تېخى قانۇن بويىچە قاتتىق ئىجرا قىلىش تۈزۈمىنى يولغا قويغان.
</S>
</TEXT>
/BODY
/DOC