<DOC>
<DOCID>TIANSHAN.573558</DOCID>
<HEADER>
<CLASS>ئوبزور</CLASS>
<DATE>2016-12-07 11:24:03</DATE>
</HEADER>
<BODY>
<HEADLINE>
<S ID=63536>
پارتىيە 19–قۇرۇلتىيى ۋەكىللىرىنى سايلاش خىزمىتىگە يۈكسەك ئەھمىيەت بېرەيلى
</S>
</HEADLINE>
<TEXT>
<S ID=63537>
خەلق گېزىتى ئوبزورچىسى
</S>
<S ID=63538>
 قۇرۇلتاي مەزگىلىدە ۋەكىللەر پارتىيە مەركىزىي كومىتېتى، مەركىزىي ئىنتىزام تەكشۈرۈش كومىتېتىنىڭ دوكلاتىنى ئاڭلايدۇ ۋە قاراپ چىقىدۇ، پارتىيە ئەزالىرى ۋە ئاممىنىڭ پىكىر – تەلەپلىرىنى ئىنكاس قىلىدۇ، پارتىيەنىڭ زور مەسىلىلىرىنى مۇزاكىرە قىلىدۇ ۋە قارار قىلىدۇ، يېڭى بىر نۆۋەتلىك پارتىيە مەركىزىي كومىتېتى، مەركىزىي ئىنتىزام تەكشۈرۈش كومىتېتىنى سايلاپ چىقىدۇ.
</S>
<S ID=63539>
پارتىيە 19 – قۇرۇلتىيى ۋەكىللىرىنى ياخشى سايلاش بۇ قېتىمقى قۇرۇلتاينى ياخشى ئېچىشنىڭ مۇھىم ئاساسى.
</S>
<S ID=63540>
سىياسىي ساپاسى ياخشى، ۋەزىپىسىنى ئادا قىلىش ئىقتىدارى كۈچلۈك، تەشكىلىي قۇرۇلمىسى ئەلا ۋەكىللەرنى سايلاپ چىقىش – چىقالماسلىق قۇرۇلتاينىڭ تۈرلۈك ۋەزىپىلىرىنىڭ ئورۇندىلىشىغا، پارتىيەنىڭ رەھبەرلىك يادروسىلىق رولىنىڭ جارى قىلدۇرۇلۇشىغا، پارتىيە ئىشلىرىنىڭ گۈللەپ روناق تېپىشىغا ۋە دۆلەتنىڭ ئەبەدىي ئەمىنلىكىگە مۇناسىۋەتلىك.
</S>
<S ID=63541>
ۋەكىللەرنى سايلاشنىڭ ھەر قايسى ھالقىلىرىدىكى خىزمەتلەرنى ياخشى ئىشلەپ، پارتىيە ئەزالىرىنى پائال قاتنىشىشقا كەڭ سەپەرۋەر قىلىپ، تەكشۈرۈش ئۆتكىلىنى قاتتىق ئىگىلەپ، سايلام ئىنتىزامىنى چىڭىتىپ، ۋەكىللەرنىڭ ئىلغار ئىش پائالىيەتلىرىنى زور كۈچ بىلەن تەشۋىق قىلىپ، ۋەكىللەرنىڭ سايلام ئارقىلىق ۋۇجۇدقا كېلىش جەريانىنى غايە، ئېتىقاد تەربىيەسى ۋە پارتىيەۋىلىك، پارتىيە ئىستىلى، پارتىيە ئىنتىزامى تەربىيەسى جەريانىغا، پارتىيە ئىچىدىكى سىياسىي تۇرمۇشنىڭ جانلىق ئەمەلىيىتى ۋە دېموكراتىيە – مەركەزلەشتۈرۈش تۈزۈمى تەربىيەسى جەريانىغا، پارتىيەنى ئومۇميۈزلۈك قاتتىق باشقۇرۇش تەلىپىنى ئەمەلىيلەشتۈرۈش، پارتىيە قۇرۇلۇشىدىن ئىبارەت يېڭى ئۇلۇغ قۇرۇلۇشنى ئۈزلۈكسىز ئىلگىرى سۈرۈش جەريانىغا ئايلاندۇرۇش پۈتۈن پارتىيەدىكىلەرنىڭ ئەقىل – پاراسىتى ۋە كۈچىنى يەنىمۇ مۇجەسسەملەپ، ئەسلىي مەقسەتنى ئۇنتۇماي، داۋاملىق ئىلگىرىلەپ، يېڭى ئۇزۇن سەپەرنى ياخشى مېڭىشقا قۇدرەتلىك ئاكتىپ كۈچ توپلايدۇ.
</S>
<S ID=63542>
ھەر دەرىجىلىك پارتىيە تەشكىلاتلىرى پارتىيە 19 – قۇرۇلتىيى ۋەكىللىرىنى سايلاش خىزمىتىنى ياخشى ئىشلەشنىڭ مۇھىم ئەھمىيىتىنى تولۇق تونۇپ، يۈكسەك سىياسىي مەسئۇلىيەت ئېڭى ۋە ئېھتىياتچان، ئىنچىكە بولۇشتەك خىزمەت ئىستىلى بىلەن، كۆڭۈل قويۇپ تەشكىللەپ، ئەتراپلىق ئورۇنلاشتۇرۇپ، ۋەكىللەرنى سايلاشنىڭ تۈرلۈك خىزمەتلىرىنى ئەستايىدىل ياخشى ئىشلەپ، پارتىيە 19 – قۇرۇلتىيىنىڭ ئېچىلىشى ئۈچۈن مۇھىم تەشكىلىي تەييارلىقلارنى ياخشى قىلىشى كېرەك.
</S>
<S ID=63543>
 ۋەكىللەرگە قويۇلىدىغان شەرتتە چىڭ تۇرۇپ، سىياسىي ئۆلچەم ۋە ئىلغارلىقنى گەۋدىلەندۈرۈش كېرەك.
</S>
<S ID=63544>
پارتىيە 19 – قۇرۇلتىيى ۋەكىللىرى كومپارتىيە ئەزالىرى ئىچىدىكى مۇنەۋۋەرلەر، ئۇلار پارتىيە نىزامنامىسىگە باشلامچىلىق بىلەن ھۆرمەت قىلىشى ۋە پارتىيە نىزامنامىسىگە ئەمەل قىلىشتا ئۈلگە بولۇشى، پارتىيە ئەزالىرىغا قويۇلىدىغان ئۆلچەم بويىچە ئۆزىگە قاتتىق تەلەپ قويۇشى، كومپارتىيە ئەزالىرىغا خاس ئىلغارلىق ۋە ساپلىققا ئىگە بولۇشى كېرەك.
</S>
<S ID=63545>
پارتىيە 19 – قۇرۇلتىيى ۋەكىللىرىنى سايلاشتا نامزاتلارغا قويۇلىدىغان سىياسىي ئۆتكەلنى چىڭ تۇتۇپ، سىياسىي ئۆلچەمنى ئالدىنقى ئورۇنغا قويۇشتا چىڭ تۇرۇپ، نامزاتلارنىڭ غايە – ئېتىقادى، سىياسىي پەزىلىتى ۋە ئەخلاق جەھەتتىكى تەربىيەلىنىشىنى تەكشۈرۈشنى گەۋدىلەندۈرۈپ، ئۇلارنىڭ سىياسىي ئىنتىزام ۋە سىياسىي قائىدىگە رىئايە قىلىش، ‹‹تۆت ئاڭ››نى پۇختا تۇرغۇزۇش، پارتىيەگە سادىق بولۇش، يولداش شى جىنپىڭ يادرولۇقىدىكى پارتىيە مەركىزىي كومىتېتى بىلەن يۈكسەك بىردەكلىكنى ساقلاشتا قەتئىي چىڭ تۇرۇش، پارتىيە مەركىزىي كومىتېتىنىڭ نوپۇزى ۋە پارتىيە مەركىزىي كومىتېتىنىڭ مەركەزلىك بىر تۇتاش رەھبەرلىكىنى ئاڭلىق قوغداش، پارتىيە مەركىزىي كومىتېتىنىڭ قارار، ئورۇنلاشتۇرمىلىرىنى كەم – كوتسىز ئىزچىللاشتۇرۇش ۋە ئەمەلىيلەشتۈرۈش قاتارلىق جەھەتلەردىكى ئەھۋالىنى نۇقتىلىق ئىگىلەش كېرەك.
</S>
<S ID=63546>
نامزاتلارنىڭ پاكلىق ئۆتكىلىنى چىڭ تۇتۇپ، پاك – دىيانەتلىك بولۇش، ئىنتىزامچان، تەلەپچان بولۇش ئەھۋالىنى نۇقتىلىق ئىگىلەپ، تەكشۈرۈشنى چىڭىتىپ ۋە تۆۋەن چەكنى چىڭ تۇتۇپ، پاكلىق مەسىلىسىدە قىلچە يول قويماسلىق، چاتىقى بارلارنى نامزاتلىققا كۆرسىتىشنىڭ قەتئىي ئالدىنى ئېلىش كېرەك.
</S>
<S ID=63547>
چوڭقۇر تەكشۈرۈش، ياخشىلىرى ئىچىدىن ئەلالىرىنى تاللاش ئارقىلىق، غايە – ئېتىقادى مۇستەھكەم، سىياسىي مەيدانى توغرا، ئىستىلى ۋە پەزىلىتى ياخشى، پاك – دىيانەتلىك مۇنەۋۋەر پارتىيە ئەزالىرىنى پارتىيە 19 – قۇرۇلتىيى ۋەكىللىكىگە سايلاش كېرەك.
</S>
<S ID=63548>
 ۋەكىللەر قۇرۇلمىسىنى سەرخىللاشتۇرۇپ، كەڭ ۋەكىللىك خاراكتېرىنى نامايان قىلىش كېرەك.
</S>
<S ID=63549>
ئىشلەپچىقىرىش ۋە خىزمەتنىڭ 1 – سېپىدىكى ۋەكىللەرنىڭ نىسبىتىنى مۇۋاپىق ئۆستۈرۈپ، ئىشچى – دېھقان ۋە كەسپىي تېخنىكا خادىمى پارتىيە ئەزالىرى ئىچىدىكى ئىلغار ۋە نەمۇنىلىك شەخسلەرنى كۆرسىتىشكە ئەھمىيەت بېرىپ، ئىسلاھات ۋە تەرەققىياتنىڭ 1 – سېپى، پەن – تېخنىكىدا يېڭىلىق يارىتىشنىڭ ئالدىنقى سېپى، نامراتلىقتىن قۇتۇلدۇرۇش جېڭىنىڭ ئاساسىي جەڭگاھىدا گەۋدىلىك تۆھپە قوشۇۋاتقان مۇنەۋۋەر پارتىيە ئەزالىرىنى ۋەكىل نامزاتى قىلىپ كۆرسىتىشكە ئالاھىدە ئەھمىيەت بېرىش كېرەك.
</S>
<S ID=63550>
ۋەكىللەرنىڭ مۇۋاپىق تەقسىملىنىشىنى بىر تۇتاش پىلانلاپ، كەسىپ، ساھە ۋە رايونغا تەڭ ئېتىبار بېرىپ، ھەر قايسى ساھە، ھەر قايسى قاتلام، ھەر قايسى جەھەتتىكى ۋەكىللەر ئىمكانقەدەر بولۇش، ئايال پارتىيە ئەزالىرى ۋە ئاز سانلىق مىللەت پارتىيە ئەزالىرى بەلگىلىك نىسبەتنى ئىگىلەش كېرەك.
</S>
<S ID=63551>
نامزاتلارنىڭ سالاھىيىتىنى توغرا بېكىتىپ، ھەقىقەتنى ئەمەلىيەتتىن ئىزدەشتە چىڭ تۇرۇپ، ئەستايىدىل ۋە تەپسىلىي تاللاپ، سالاھىيەت ھەقىقىي بولماسلىق ياكى سالاھىيىتىنى ئۆزگەرتىش ئارقىلىق تەكشۈرۈشتىن ئۆزىنى قاچۇرۇش ئەھۋالىنىڭ كۆرۈلۈشى، ئىشلەپچىقىرىش ۋە خىزمەتنىڭ 1 – سېپىدىكى ۋەكىللەر سانىنى ئىگىلىۋېلىشىنىڭ ئالدىنى ئېلىپ، پارتىيە 19 – قۇرۇلتىيى ۋەكىللىرىنىڭ قۇرۇلمىسى مۇۋاپىق، تارقىلىشى كەڭ بولۇشىغا، ھەر قايسى ساھە ۋە كەسىپلەر، ھەر قايسى جەھەتلەردىكى پارتىيە ئەزالىرىغا ۋەكىللىك قىلالىشىغا، پارتىيە ئەزالىرىنىڭ ئارزۇسىنى ئەكس ئەتتۈرەلىشىگە كاپالەتلىك قىلىش كېرەك.
</S>
<S ID=63552>
شىنخۇا ئاگېنتلىقى، بېيجىڭ، 12 – ئاينىڭ 6 – كۈنى تېلېگراممىسى
</S>
</TEXT>
/BODY
/DOC