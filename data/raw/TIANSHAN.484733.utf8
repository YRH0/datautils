<DOC>
<DOCID>TIANSHAN.484733</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-01-04 12:41:17</DATE>
</HEADER>
<BODY>
<HEADLINE>
<S ID=324>
كۇچا توك تارقىتىش شىركىتى 3 مىليارد كىلوۋات سائەت توك تارقاتتى
</S>
</HEADLINE>
<TEXT>
<S ID=325>
   زەينۇرە ھەسەن خەۋەر قىلىدۇ: جۇڭگو ئېلېكتىر ئېنېرگىيە گۇرۇھى كۇچا توك تارقىتىش شىركىتى بۇلتۇر 3 مىليارد كىلوۋات سائەت توك تارقىتىش ئۆتكىلىنى بۆسۈپ ئۆتۈپ، ناھىيەنىڭ ئىقتىسادىي تەرەققىياتى، ئىجتىمائىي مۇقىملىقى ئۈچۈن تۆھپە قوشتى.
</S>
<S ID=326>
    جۇڭگو ئېلېكتىر ئېنېرگىيە گۇرۇھى كۇچا توك تارقىتىش شىركىتى ئۈسكۈنىلەرنى تەكشۈرۈپ ئاسراش، خادىملارنى تەربىيەلەشنى كۈچەيتىپ، كارخانىنىڭ ئۇنىۋېرسال ئەمەلىي كۈچى ۋە تەرەققىيات سۈپىتىنى ئۆستۈرۈپ، 3 –، 4 – گېنېراتورلار گۇرۇپپىسىنى چوڭ رېمونت قىلىپ، ئۈسكۈنىدىن پايدىلىنىش نىسبىتىنى يۇقىرى كۆتۈردى.
</S>
<S ID=327>
بۇنىڭ بىلەن گېنېراتورلار گۇرۇپپىسىنىڭ مۇقىم، ئىشەنچلىك ئايلىنىشىغا كاپالەتلىك قىلىنىپ، كۇچا ناھىيەسى ۋە جەنۇبىي شىنجاڭ رايونىنىڭ يېزا ئىگىلىك ئىشلەپچىقىرىشىغا كېرەكلىك توك ئىشلىتىش ئېھتىياجىنى قاندۇرۇش بىلەن بىللە، 100گە يېقىن ئېشىنچا ئەمگەكچىنى كارخانىغا ئىشقا ئورۇنلاشتۇردى.
</S>
<S ID=328>
    جۇڭگو ئېلېكتىر ئېنېرگىيە گۇرۇھى كۇچا توك تارقىتىش شىركىتىنىڭ مۇئاۋىن دىرېكتورى ۋاڭ دۇڭشېڭ مۇنداق دېدى: بىز توك تارقىتىش مىقدارىنى ئاشۇرۇش ئارقىلىق ج ك پ 18 – نۆۋەتلىك مەركىزىي كومىتېتى 5 – ئومۇمىي يىغىنىنىڭ روھىنى ئەمەلىي خىزمەتلەردە ئەستايىدىل ئىزچىللاشتۇردۇق، بۇ يىل بىز يەنە سېلىنمىنى زورايتىپ، ئېنېرگىيە تېجەش، بۇلغىما ئازايتىش ۋە جىددىي توك تارقىتىشقا كاپالەتلىك قىلىمىز.
</S>
<S ID=329>
تېخىمۇ كۆپ يەرلىك ئاھالىنى زاۋۇتىمىزغا ئىشچىلىققا قوبۇل قىلىپ، ناھىيەنىڭ ئىقتىسادىي تەرەققىياتى ۋە ئىجتىمائىي مۇقىملىقى ئۈچۈن تېگىشلىك تۆھپە قوشىمىز.
</S>
</TEXT>
/BODY
/DOC