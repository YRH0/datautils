<DOC>
<DOCID>TIANSHAN.564837</DOCID>
<HEADER>
<CLASS>شىنجاڭ</CLASS>
<DATE>2016-11-15 10:36:09</DATE>
</HEADER>
<BODY>
<HEADLINE>
<S ID=59114>
قەشقەر ۋىلايىتى قىسمەن ناھىيە، شەھەردىكى قىلىدىغاننى قىلمىغان كادىرلارنىڭ جاۋابكارلىقىنى سۈرۈشتۈردى
</S>
</HEADLINE>
<TEXT>
<S ID=59115>
  جۇمىڭجۈن خەۋەر قىلىدۇ: يېقىندىن بۇيان قەشقەر ۋىلايەتلىك ئىنتىزام تەكشۈرۈش كومىتېتى 11 ناھىيە، شەھەردىكى قىلىدىغاننى قىلمىغان ھاكىم دەرىجىلىك 15 كادىر، بۆلۈم باشلىقى دەرىجىلىك 22 كادىرغا ئايرىم – ئايرىم پارتىيە ئىچىدە ئاگاھلاندۇرۇش، تەنبىھ بېرىش، ۋەزىپىسىدىن قالدۇرۇپ بىر تەرەپ قىلىش چارىسى قوللاندى ھەم 11 ناھىيە، شەھەرنىڭ ئاساسلىق پارتىيە، ھۆكۈمەت رەھبەرلىرىنى ئۆزىنى چوڭقۇر تەكشۈرۈشكە بۇيرۇدى.
</S>
<S ID=59116>
بۇ، قەشقەر ۋىلايىتىنىڭ ج ك پ 18 – نۆۋەتلىك مەركىزىي كومىتېتى 6 – ئومۇمىي يىغىنىنىڭ روھىنى ئىزچىللاشتۇرۇپ، ئەمەلىيلەشتۈرۈپ، ‹‹جۇڭگو كوممۇنىستىك پارتىيەسىنىڭ جاۋابكارلىقنى سۈرۈشتۈرۈش نىزامى››، ‹‹جۇڭگو كوممۇنىستىك پارتىيەسىنىڭ ئىنتىزام جازاسى نىزامى›› بويىچە تۇنجى قېتىم ئالاقىدار مەسئۇل كىشىلەرنىڭ جاۋابكارلىقىنى سۈرۈشتۈرۈشى ھېسابلىنىدۇ.
</S>
<S ID=59117>
 ئاپتونوم رايونلۇق پارتكوم بۇ يىل ئوقۇش يېشىغا توشمىغانلار ‹‹قوش تىل›› يەسلىسى قۇرۇلۇشىنى تېزلىتىش ئۈچۈن زور تەدبىر، ئورۇنلاشتۇرمىلارنى چىقاردى، 2016 – يىلى مەركەزنىڭ ‹‹13 – بەش يىل›› مەزگىلىدىكى شىنجاڭ مەخسۇس تۈر مەبلىغىنى ئىشلىتىپ، بىر تۈركۈم ‹‹قوش تىل›› يەسلىسى سالدى.
</S>
<S ID=59118>
قەشقەر ۋىلايەتلىك پارتكوم بۇ خىزمەتكە ناھايىتى ئەھمىيەت بېرىپ، ھەر قايسى ناھىيە، شەھەرلەرنى ئاپتونوم رايوننىڭ تەلىپى بويىچە تۈرلەرنىڭ يولغا قويۇلۇشىنى تېزلىتىپ، 2016 – يىلى شىنجاڭنىڭ 1 – تۈركۈمدىكى مەخسۇس ‹‹قوش تىل›› يەسلىسى تۈرىنى چوقۇم بۇ يىل ئىچىدە تاماملاپ ئىشقا كىرىشتۈرۈشكە كۆپ قېتىم ئورۇنلاشتۇردى ۋە ئۇنىڭغا ھەيدەكچىلىك قىلدى.
</S>
<S ID=59119>
 لېكىن كونكرېت خىزمەتلەرنى يولغا قويۇش داۋامىدا، بەزى ناھىيە، شەھەر ۋە ئورۇنلارنىڭ يېتەرلىك ئەھمىيەت بەرمەسلىكى، ئەستايىدىل بولماسلىقى، پىكىر يولىنىڭ ئېنىق بولماسلىقى، تەدبىرىنىڭ ئەمەلىي بولماسلىقى، خىزمەتتە كۈچىمەسلىكىدىن تۈرلەرنىڭ ئىلگىرىلىشى ئىنتايىن ئاستا بولدى.
</S>
<S ID=59120>
2016 – يىل 10 – ئاينىڭ 20 – كۈنىگىچە بولغان تەكشۈرۈشتە ئېنىقلىنىشىچە، ۋىلايەت بويىچە ئۆلچەمگە توشقان يەسلىدىن پەقەت بەشى سېلىنغان، 28 يەسلى زىننەتلىنىۋاتقان، 70 يەسلىدە قۇرۇلۇش قىلىنىۋاتقان، 52سىدە قۇرۇلۇش باشلانمىغان بولۇپ، نۇقتىلىق قۇرۇلۇشنىڭ سۈرئىتىگە ئېغىر تەسىر يەتكۈزگەن.
</S>
<S ID=59121>
 قەشقەر ۋىلايەتلىك پارتكوم مۇنۇلارنى تەلەپ قىلدى: ۋىلايەتتىكى ھەر قايسى ناھىيە، شەھەر، تارماقلار، پارتىيە ئەزالىرى ۋە كادىرلار ئىدىيە ۋە ھەرىكىتىنى ج ك پ 18 – نۆۋەتلىك مەركىزىي كومىتېتى 6 – ئومۇمىي يىغىنىنىڭ روھى، بولۇپمۇ باش شۇجى شى جىنپىڭنىڭ مۇھىم سۆزىنىڭ روھى ئاساسىدا بىرلىككە كەلتۈرۈپ، ياخشى ئىستىل بىلەن ج ك پ ئاپتونوم رايونلۇق 9 – قۇرۇلتىيىنىڭ روھىنى ئىزچىللاشتۇرۇپ، ئەمەلىيلەشتۈرۈپ، ھەر بىر مىنۇتنى چىڭ تۇتۇپ، تېز ھەرىكەتكە كېلىپ، مەسئۇلىيەتنى بېكىتىپ، خادىملارنى بەلگىلەپ، ۋاقىت چېكى بېكىتىپ، خىزمەتلەرنى بىرمۇ بىر ئىلگىرى سۈرۈپ، ھالقىمۇ ھالقا چىڭ تۇتۇپ، مەسىلىنى بىر – بىرلەپ ھەل قىلىپ، ئىشنى بىرمۇ بىر ياخشى بېجىرىپ، ج ك پ ئاپتونوم رايونلۇق 9 – قۇرۇلتىيىنىڭ روھىنى قەشقەر ۋىلايىتىدە تىرىشىپ چوڭقۇر يىلتىز تارتقۇزۇشى كېرەك.
</S>
<S ID=59122>
‏
</S>
</TEXT>
/BODY
/DOC