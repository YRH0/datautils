<DOC>
<DOCID>TIANSHAN.569180</DOCID>
<HEADER>
<CLASS>ئىقتىساد خەۋەرلىرى</CLASS>
<DATE>2016-12-02 12:45:51</DATE>
</HEADER>
<BODY>
<HEADLINE>
<S ID=62947>
ئاپتونوم رايونىمىز دېھقان ئىشلەمچىلەرنىڭ ئىش ھەققىنى نېسى قالدۇرۇش مەسىلىسىنى ئومۇميۈزلۈك ھەل قىلىدۇ
</S>
</HEADLINE>
<TEXT>
<S ID=62948>
 مۇخبىر مۇبارەك ئىسمائىلنىڭ ئاپتونوم رايونلۇق ئادەم كۈچى بايلىقى ۋە ئىجتىمائىي كاپالەت نازارىتىدىن ئۇقۇشىچە، ئاپتونوم رايونىمىز توققۇز تۈرلۈك تۈزۈمنى مۇكەممەللەشتۈرۈپ يولغا قويۇپ، دېھقان ئىشلەمچىلەرنىڭ ئىش ھەققىنى نېسى قالدۇرۇش مەسىلىسىنى ئومۇميۈزلۈك ھەل قىلىدىكەن.
</S>
<S ID=62949>
 دېھقان ئىشلەمچىلەرنىڭ ئىش ھەققىنى نېسى قالدۇرۇش مەسىلىسىنى ئومۇميۈزلۈك ھەل قىلىش، دېھقان ئىشلەمچىلەرنىڭ ئەمگەك ئىش ھەققى ھوقۇقىغا ھەقىقىي كاپالەتلىك قىلىش ئۈچۈن، يېقىندا ئاپتونوم رايونلۇق خەلق ھۆكۈمىتى بەنگۇڭتىڭى ‹‹ شىنجاڭ ئۇيغۇر ئاپتونوم رايونىنىڭ دېھقان ئىشلەمچىلەرنىڭ ئىش ھەققىنى نېسى قالدۇرۇش مەسىلىسىنى ئومۇميۈزلۈك ھەل قىلىش توغرىسىدىكى پىكىر›› (تۆۋەندە‹‹ پىكىر›› دەپ ئېلىندى) نى بېسىپ تارقاتقان بولۇپ، ‹‹پىكىر››دە توققۇز تۈرلۈك تۈزۈمنى مۇكەممەللەشتۈرۈش، يەنى ئۆز نامى بويىچە باشقۇرۇش تۈزۈمى، توختام ئىمزالاشقاندىن كېيىن قۇرۇلۇش باشلاش تۈزۈمى، ھۆددە ئالغۇچى كارخانا ئىش ھەققىنى ۋاكالىتەن تارقىتىش تۈزۈمى، ئىش ھەققى كاپالەت پۇلى تۈزۈمى، ئىش ھەققى مەخسۇس ھېسابات باشقۇرۇش تۈزۈمى، قۇرۇلۇش پۇلىنى چىقىم قىلىش كېپىللىك تۈزۈمى، قۇرۇلۇش تۈرى رەنە تاپشۇرۇش تۈزۈمى، ھوقۇق قوغداش ئۇچۇرىنى ئېلان قىلىش تۈزۈمى، تارماقلارنىڭ بىرلەشمە يىغىن تۈزۈمى ئوتتۇرىغا قويۇلغان.
</S>
<S ID=62950>
 شۇنىڭ بىلەن بىللە، ئاپتونوم رايونىمىز يەنە چىقىم قىلىش مەسئۇلىيىتى، قەرز ئېنىقلاش مەسئۇلىيىتى، تەۋەلىك بويىچە باشقۇرۇش مەسئۇلىيىتىنى ئەمەلىيلەشتۈرۈپ، چىقىم قىلىشنى تىزگىنلەش مېخانىزمى، بىرلەشمە تەنبىھ بېرىش مېخانىزمى ئورنىتىدىكەن.
</S>
<S ID=62951>
بۇ ئارقىلىق تۈزۈمى مۇكەممەل، مەسئۇلىيىتى ئېنىق، نازارەت قىلىپ باشقۇرۇش ئۈنۈملۈك بولغان تۈزەش ۋەزىيىتىنى شەكىللەندۈرۈپ، دېھقان ئىشلەمچىلەرنىڭ ئىش ھەققىنى نېسى قالدۇرۇش مەسىلىسىنى تۈپتىن ھەل قىلىدىكەن.
</S>
</TEXT>
/BODY
/DOC