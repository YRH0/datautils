<DOC>
<DOCID>TIANSHAN.571022</DOCID>
<HEADER>
<CLASS>نەزەرىيە</CLASS>
<DATE>2016-12-09 18:35:22</DATE>
</HEADER>
<BODY>
<HEADLINE>
<S ID=64310>
پارتىيە ئىچىدىكى سىياسىي تۇرمۇشنى كۈچەيتىشتە پارتىيە ئىچىدىكى دېموكراتىيەگە تولۇق ئەھمىيەت بېرىش لازىم
</S>
</HEADLINE>
<TEXT>
<S ID=64311>
مەمەتجان كېرىم
</S>
<S ID=64312>
 جۇڭگو كوممۇنىستىك پارتىيەسى 18 – نۆۋەتلىك مەركىزىي كومىتېتى 6 – ئومۇمىي يىغىنىدا: «پارتىيە ئىچىدىكى دېموكراتىيە پارتىيەنىڭ جېنى، پارتىيە ئىچىدىكى سىياسىي تۇرمۇشنىڭ ئاكتىپ، ساغلام بولۇشىنىڭ مۇھىم ئاساسى» دەپ ئوتتۇرىغا قويۇلدى.
</S>
<S ID=64313>
پارتىيە ئىچىدىكى دېموكراتىيەنى پائال راۋاجلاندۇرۇش پارتىيەنى ئومۇميۈزلۈك قاتتىق باشقۇرۇشنىڭ مۇھىم مەزمۇنى ھەم مۇھىم شەرتى.
</S>
<S ID=64314>
پارتىيە ئىچىدىكى دېموكراتىيەنى پائال راۋاجلاندۇرۇش ئارقىلىق پارتىيە ئەزالىرىنىڭ سۇبيېكتىلىق ئورنىغا ھۆرمەت قىلغىلى، پارتىيەنىڭ ئىتىپاقلىقى ۋە بىرلىكىنى مۇستەھكەملىگىلى، پارتىيە بىلەن خەلقنىڭ مۇناسىۋىتىنى تېخىمۇ قويۇقلاشتۇرغىلى، ئىجتىمائىي مۇقىملىقنى ئىلگىرى سۈرگىلى، پارتىيە ئىچىدىكى نازارەتچىلىكنى كۈچەيتىكىلى، ئاساسىي قاتلام پارتىيە تەشكىلاتلىرىنىڭ جەمئىيەتتىكى رولىنى تېخىمۇ ياخشى جارى قىلدۇرغىلى بولىدۇ.
</S>
<S ID=64315>
 پارتىيە ئىچىدىكى دېموكراتىيە پارتىيەنىڭ جېنى.
</S>
<S ID=64316>
پارتىيە ئىچىدىكى دېموكراتىيەنى پائال راۋاجلاندۇرۇش پارتىيە ئىچىدىكى سىياسىي تۇرمۇشنىڭ ئاكتىپ، ساغلام بولۇشىدىكى، پارتىيەنى ئومۇميۈزلۈك قاتتىق باشقۇرۇشتىكى قىممەتلىك تەجرىبە. پارتىيەمىزنىڭ 95 يىللىق كۈرەش تارىخى دەل پارتىيە ئىچىدىكى دېموكراتىيە ئۈستىدە ئۈزلۈكسىز ئىزدەنگەن ۋە ئۇنى ئىلگىرى سۈرگەن شانلىق تارىخ.
</S>
<S ID=64317>
پارتىيەمىز قۇرۇلغاندىن تارتىپ تا ھازىرغىچە دېموكراتىيە مەركەزلەشتۈرۈش تۈزۈمىنى ئۆزىنىڭ تۈپ تەشكىلىي پىرىنسىپى قىلدى.
</S>
<S ID=64318>
شۇنداق ئېيتىشقا بولىدۇكى، پارتىيەمىزنىڭ ئۈزلۈكسىز تەرەققىي قىلىپ زورىيىشى پارتىيە ئىچىدىكى دېموكراتىيەنى راۋاجلاندۇرغانلىقىدىن ئايرىلالمايدۇ.
</S>
<S ID=64319>
شۇڭا، پارتىيە ئىچىدىكى دېموكراتىيەنى پائال راۋاجلاندۇرۇش پارتىيەنى ئومۇميۈزلۈك قاتتىق باشقۇرۇش ۋە پارتىيە رەھبەرلىكىدىن ئىبارەت ئۇلۇغ ئىشلارنىڭ ھايات – ماماتى، تەقدىرى بىلەن بىۋاسىتە مۇناسىۋەتلىك.
</S>
<S ID=64320>
پارتىيە ئىچىدىكى دېموكراتىيەنى پائال راۋاجلاندۇرۇش – ئىسلاھات، يېڭىلىق يارىتىش روھى بويىچە پارتىيەنى ئومۇميۈزلۈك قاتتىق باشقۇرۇشنىڭ تۈپ تەلىپى.
</S>
<S ID=64321>
ئىسلاھات، يېڭىلىق يارىتىش روھى بويىچە پارتىيە ئىچىدىكى سىياسىي تۇرمۇشنى كۈچەيتىش، پارتىيەنى ئومۇميۈزلۈك قاتتىق باشقۇرۇش ئارقىلىق پۈتۈن پارتىيەنىڭ يېڭىلىق يارىتىش روھىنى ئەڭ زور دەرىجىدە ئۇرغۇتۇپ، پۈتۈن پارتىيەنىڭ ئەقىل – پاراسىتى ۋە كۈچىنى مەركەزلەشتۇرۇش، ئىسلاھات، يېڭىلىق يارىتىش روھىنى كەڭ پارتىيە ئەزالىرى بولۇپمۇ ھەر دەرىجىلىك رەھبىرىي كادىرلارنىڭ ئاڭلىق ھەرىكىتىگە ئايلاندۇرۇپ، ئىسلاھ قىلىش، يېڭىلىق يارىتىش تەدبىرىنى تېخىمۇ ئىلمىي، ئەمەلىيەتچانلىقى تېخىمۇ كۈچلۈك، ئۈنۈمى تېخىمۇ يۇقىرى قىلىپ، پارتىيەنى ئومۇميۈزلۈك قاتتىق باشقۇرىدىغان غايەت زوركۈچنى شەكىللەندۈرۈش لازىم.
</S>
<S ID=64322>
ئەمەلىيەت ئىسپاتلىدىكى، پارتىيە ئىچىدىكى دېموكراتىيەنى راۋاجلاندۇرۇش پارتىيە ئىچىدىكى سىياسىي تۇرمۇشنى كۈچەيتىش، پارتىيەنى ئومۇميۈزلۈك قاتتىق باشقۇرۇشنى كۈچلۈك ئىلگىرى سۈرىدۇ.
</S>
<S ID=64323>
 پارتىيە ئىچىدىكى دېموكراتىيەنى پائال راۋاجلاندۇرۇش پارتىيە ئەزالىرىنىڭ سۇبيېكتىلىق ئورنىغا ھۆرمەت قىلىشنىڭ مۇقەررەر ئىنكاسى.
</S>
<S ID=64324>
ئومۇميۈزلۈك ھاللىق جەمئىيەت قۇرۇپ چىقىش ۋە جۇڭگوچە سوتسىيالىزم ئىشلىرى جۇش ئۇرۇپ راۋاجلىنىۋاتقان يېڭى تارىخىي دەۋردە پارتىيەمىز نۇرغۇن زىددىيەتلىك مەسىلىگە دۇچ كەلمەكتە.
</S>
<S ID=64325>
بۇ پارتىيەمىزدىن پارتىيە ئىچىدىكى دېموكراتىيەنى راۋاجلاندۇرۇش ئارقىلىق ئۆزىنىڭ ئىجادچانلىقىنى، ئۇيۇشۇشچانلىقىنى ۋە جەڭگىۋارلىقىنى ئۈزلۈكسىز ئاشۇرۇشنى تەلەپ قىلماقتا.
</S>
<S ID=64326>
پارتىيە ئەزالىرىنىڭ سۇبيېكتىلىق ئورنىغا ھۆرمەت قىلىپ، سۇبيېكتىلىق رولىنى جارى قىلدۇرۇشتا پارتىيە ئەزالىرىنىڭ دېموكراتىيە ئېڭى ۋە ھوقوق ئېڭىنى ئۈزلۈكسىز كۈچەيتىپ، پارتىيە ئىچىدىكى دېموكراتىيە قۇرۇلۇشىنىڭ سۈپىتى ۋە سەۋىيەسىنى ئۈزلۈكسىز ئۆستۈرۈش لازىم.
</S>
<S ID=64327>
كەڭ پارتىيە ئەزالىرى ئۆزىنىڭ پارتىيە ئىچىدىكى ئورنى ۋە رولىنى تولۇق تونۇپ، پارتىيە ئەزالىق ھوقۇقىنى، مەجبۇرىيىتىنى تېخىمۇ ئاڭلىق ئادا قىلىپ، پارتىيەنىڭ تۈرلۈك پائالىيەتلىرىگە تېخىمۇ ئاكتىپ، تەشەببۇسكارلىق بىلەن قاتنىشىپ، پارتىيە ئىچىدىكى دېموكراتىيەنى پائال راۋاجلاندۇرۇشقا ئەھمىيەت بېرىشى كېرەك.
</S>
<S ID=64328>
 پارتىيە ئىچىدىكى دېموكراتىيە ئېڭىنى ئۈزلۈكسىز ئۆستۈرۈپ ۋە كۈچەيتىپ پارتىيە ئىچىدە دېموكراتىك كەيپىياتنى يېتىلدۈرۈش كېرەك.
</S>
<S ID=64329>
بۇنىڭدا بىرىنچىدىن، پارتىيە ئىچىدىكى دېموكراتىيەنىڭ پارتىيەنىڭ جېنى ئىكەنلىكىنى ئېنىق ئايدىڭلاشتۇرۇۋېلىش لازىم.
</S>
<S ID=64330>
پارتىيەمىزنىڭ تەرەققىيات مۇساپىسى شۇنى ئىسپاتلىدىكى، پارتىيە ئىچىدىكى سىياسىي تۇرمۇش تولۇق قانات يايدۇرۇلغاندا مەسىلىلەر ئۆز ۋاقتىدا ھەل قىلىنىپ، پارتىيەمىزنىڭ ئىشلىرى جۇش ئۇرۇپ روناق تاپىدۇ؛ ئەكسىچە پارتىيە ئىچىدىكى دېموكراتىيەگە ئەھمىيەت بەرمىگەندە، پارتىيەمىزنىڭ ئىشلىرى ئېغىر ئوڭۇشسىزلىققا ئۇچرايدۇ.
</S>
<S ID=64331>
ئىككىنچىدىن، پارتىيە ئەزالىرىنىڭ سۇبيېكتىلىق ئورنىغا ھۆرمەت قىلىش ئېڭىنى تۇرغۇزۇش لازىم.
</S>
<S ID=64332>
پارتىيە ئەزالىرى پارتىيەمىزنىڭ ھۆجەيرىسى ۋە پارتىيەمىزنىڭ بارلىق پائالىيەتلىرىنىڭ سۇبيېكتى.
</S>
<S ID=64333>
پارتىيە ئەزالىرىنىڭ سۇبيېكتىلىق ئورنىغا ھۆرمەت قىلىش، پارتىيە ئەزالىرىنىڭ دېموكراتىك ھوقۇقىغا كاپالەتلىك قىلىش ئاساسىدا خىزمەتلەرنى ئۈنۈملۈك قانات يايدۇرۇپ، پارتىيە ئىچىدىكى سىياسىي تۇرمۇشنى پائال راۋاجلاندۇرۇش لازىم.
</S>
<S ID=64334>
پارتىيە ئەزالىرىنىڭ سۇبيېكتىلىق ئورنى، دېموكراتىك ھوقۇقىنىڭ ئىشقا ئېشىشىنى پارتىيە ئىچىدىكى سىياسىي تۇرمۇشنىڭ سۈپىتى ۋە سەۋىيەسىنى ئۆلچەيدىغان تۈپ ئۆلچەم قىلىش لازىم.
</S>
<S ID=64335>
ئۈچىنچىدىن، پارتىيە ئەزالىرى ئارىسىدا پارتىيە ئىچىدىكى دېموكراتىيە قۇرۇلۇشى ئېڭىنى تۇرغۇزۇش لازىم.
</S>
<S ID=64336>
پارتىيە ئىچىدىكى دېموكراتىيەنى راۋاجلاندۇرۇش ئارقىلىق پارتىيە ئىچىدىكى دېموكراتىيە قۇرۇلۇشىنىڭ سۈپىتى ۋە سەۋىيەسىنى ئۆستۈرۈشتە كەڭ پارتىيە ئەزالىرى پارتىيە ئىچىدىكى دېموكراتىيە قۇرۇلۇشى خىزمىتىنىڭ مۇھىملىقى ۋە تەخىرسىزلىكىنى تولۇق تونۇشى، نەزەرىيە جەھەتتىن چوڭقۇر ئىزدىنىش ۋە تەكرار ئەمەلىيەتتىن ئۆتكۈزۈش ئاساسىدا خىزمەتلەرنى پۇختا قانات يايدۇرۇش لازىم.
</S>
<S ID=64337>
 پارتىيە ئىچىدىكى دېموكراتىك تۈزۈم قۇرۇلۇشى ۋە يېڭىلىق يارىتىش سالمىقىنى زورايتىپ، پارتىيە ئىچىدىكى سىياسىي تۇرمۇشنىڭ سەۋىيەسىنى ئۆستۈرۈش لازىم.
</S>
<S ID=64338>
پارتىيە ئىچىدىكى سىياسىي تۇرمۇشنى پائال راۋاجلاندۇرۇش ھازىرقى مۇھىم خىزمەت بولۇپ، پارتىيە 18 – نۆۋەتلىك مەركىزىي كومىتېتى 6 – ئومۇمىي يىغىنىنىڭ تەلىپى بويىچە، ئىسلاھ قىلىش، يېڭىلىق يارىتىش روھى بويىچە پارتىيە ئىچىدىكى سىياسىي تۇرمۇشنى ئىلگىرى سۈرۈش ئارقىلىق پارتىيە ئىچىدىكى دېموكراتىيەنىڭ ساغلام راۋاجلىنىشىغا كاپالەتلىك قىلىش لازىم. پارتىيە ئىچىدىكى دېموكراتىيەنىڭ تۈرلۈك تۈزۈملىرىنى قاتتىق ئىزچىللاشتۇرۇپ، قائىدە – تۈزۈملەرنىڭ ئۆلۈك ياكى قۇرۇق گەپ بولۇپ قېلىشنىڭ ئالدىنى ئېلىش لازىم.
</S>
<S ID=64339>
شۇنىڭ بىلەن بىللە، دەۋر بىلەن تەڭ ئىلگىرلەشتە چىڭ تۇرۇپ، پارتىيە ئىچىدىكى دېموكراتىيە يوللىرىنى ئۈزلۈكسىز كېڭەيتىپ، پارتىيە ئىچىدىكى سىياسىي تۇرمۇشنىڭ تۈزۈملىشىشىنى ئىلگىرى سۈرۈش؛ پارتىيە ئىچىدىكى دېموكراتىيە قۇرۇلۇشى نەزەرىيەسىدە يېڭىلىق يارىتىش، ئەمەلىيەتتە يېڭىلىق يارىتىش مۇۋەپپەقىيەتلىرىنى ئۆز ۋاقتىدا تۈزۈملەشتۈرۈپ، پارتىيە ئىچىدىكى دېموكراتىيەنىڭ تۈزۈملىشىشىنى ئۈزلۈكسىز ئىلگىرى سۈرۈپ، پارتىيە ئىچىدىكى سىياسىي تۇرمۇشنىڭ مەزمۇنى مۇكەممەل، قۇرۇلمىسى مۇۋاپىق، ئىقتىدارى كۈچلۈك، باشقۇرۇش ئىلمىي بولۇشىنى تەدرىجىي شەكىللەندۈرۈشىمىز لازىم.
</S>
<S ID=64340>
(ئاپتور: قەشقەر ۋىلايەتلىك پارتىيە مەكتىپىدىن)
</S>
<S ID=64341>

</S>
</TEXT>
/BODY
/DOC