<DOC>
<DOCID>TIANSHAN.510607</DOCID>
<HEADER>
<CLASS>ئۈرۈمچى</CLASS>
<DATE>2016-03-17 10:53:03</DATE>
</HEADER>
<BODY>
<HEADLINE>
<S ID=20378>
ئۈرۈمچىدە كەلگۈسى 10 كۈندە روشەن سوغۇق ھاۋا ئېقىمى كۆرۈلمەيدۇ
</S>
</HEADLINE>
<TEXT>
<S ID=20379>
   ئالدىنقى كېچە ياغقان بىر مەيدان سىم-سىم يامغۇردىن كېيىن، قاتتىق ئۇيقۇدا ياتقان «باھار قىزى» ئويغاندى.
</S>
<S ID=20380>
شەرقىي جەنۇب شامىلىنىڭ تەسىرىدە، 16-مارت ئەڭ يۇقىرى تېمپېراتۇرا ℃12.7قا چىقتى، باھار شامىلى يۈزلەرنى سىيپاپ، باش باھارنىڭ قەدىمى بارغانسېرى يېقىنلاشقا باشلىدى ...
</S>
<S ID=20381>
   16-مارت سەھەر، ئۈرۈمچىدە ئەڭ تۆۋەن تېمپېراتۇرا ℃0.4 بولدى، بۇ مارت كىرگەندىن بۇيان ئەڭ تۆۋەن تېمپېراتۇرىنىڭ تۇنجى قېتىم ℃0تىن يۇقىرى بولۇشى ھېسابلىنىدۇ. قار ئارىلاش ياغقان يامغۇر سۇلىرى قۇرىماي تۇرۇپلا، باھار شامىلى چىقىشقا باشلىدى.
</S>
<S ID=20382>
     ئۇنداقتا ئۈرۈمچىگە راستىنلا باھار كەلدىمۇ؟
</S>
<S ID=20383>
   شىنجاڭنىڭ كىلىمات ئۆلچىمىگە ئاساسلانغاندا، ئۇدا بەش كۈن ئوتتۇرىچە تېمپېراتۇرا ℃0تىن يۇقىرى بولسا، يەنە كېلىپ، ئارقىدىن روشەن تېمېپراتۇرا تۆۋەنلەش ئەھۋاللىرى كۆرۈلمىسە، باھار كەلگەنلىكىدىن دېرەك بېرىدۇ.
</S>
<S ID=20384>
كەلگۈسى ئون كۈندە ئۈرۈمچىدە روشەن تېمپېراتۇرا تۆۋەنلەش ئەھۋالى كۆرۈلمەيدىكەن، ھاۋا ئوچۇق ياكى بۇلۇتلۇق بولىدىكەن، تېمپېراتۇرا تۇراقلىق بولىدىكەن، بۇلار باش باھارنىڭ شەرتلىرىنى ھازىرلايدىكەن.
</S>
<S ID=20385>
   ئىگىلىنىشىچە، ئۈرۈمچىدە يىللاردىن بۇيان باش باھار 21-مارت كۈنى كىرىۋاتقان بولۇپ، ئويلىمىغان ھاۋارايى ئۆزگىرىشى بولمىسىلا بۇ يىلقى باش باھارمۇ مۇشۇ ھەپتە ئىچىدە كىرىپ، يىللاردىن سەل بالدۇر يېتىپ كېلىدىكەن. 
</S>
</TEXT>
/BODY
/DOC