<DOC>
<DOCID>TIANSHAN.549374</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-09-13 12:49:09</DATE>
</HEADER>
<BODY>
<HEADLINE>
<S ID=48558>
تۆۋەن قۇمئېرىق كەنتى ‹‹باغ›› قا ئايلاندى
</S>
</HEADLINE>
<TEXT>
<S ID=48559>
غەيرەت جاسارەت، نۇرگۈل قۇربان
</S>
<S ID=48560>
    قورۇلارنىڭ ئالدىدا بولۇق ئۆسكەن كۆكتاتلىق، قورۇ ئىچىدە باراقسان ئۆسكەن مېۋىلىك دەرەختىن ھاسىل بولغان گۈزەل مەنزىرە بۈگۈنكى كۈندە كەلپىن ناھىيەسىنىڭ يېزا، كەنتلىرىنىڭ كۆزگە ئالاھىدە چېلىقىدىغان ھويلا – ئاران مەنزىرىسىگە ئايلاندى.
</S>
<S ID=48561>
بۇ ئاپتونوم رايونلۇق ئاشلىق ئىدارىسىدىن ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى بويىچە يۇرچى يېزىسىنىڭ تۆۋەن قۇمئېرىق كەنتىگە چۈشكەن كادىرلارنىڭ بۇ كەنتنى ‹‹گۈزەل كەنت›› قىلىپ قۇرۇپ چىقىشتا ئىشلىگەن ئەمەلىي خىزمەتلىرىنىڭ بىرى ئىدى.
</S>
<S ID=48562>
    خىزمەت گۇرۇپپىسى ‹‹تىنچ – ئامان ئائىلە››، ‹‹گۈزەل كەنت›› بەرپا قىلىشنى ۋاسىتە قىلىپ، كەلپىن ناھىيەلىك ئىنتىزام تەكشۈرۈش كومىتېتىدىن بۇ كەنتكە چۈشكەن خىزمەت گۇرۇپپىسى ۋە ‹‹ئىككى كومىتېت›› كادىرلىرى بىلەن بىرلىكتە ‹‹گۈزەل كەنت›› بەرپا قىلىش قۇرۇلۇشىنى ئىلگىرى سۈرۈپ، ‹‹ھەممە ئائىلىنىڭ قورۇسى ئالدىدا كۆكتاتلىق، قورۇسى ئىچىدە مېۋىلىك دەرەخ، قورۇسى كەينىدە قوتان بولۇش، توخۇ، كەپتەر ۋە قوي بېقىپ، كىرىمىنى ئاشۇرۇپ ھاللىق سەۋىيەگە يېتىش›› تەك يېڭىچە يېزا ھالىتىنى بارلىققا كەلتۈردى.
</S>
<S ID=48563>
خىزمەت گۇرۇپپىسى ئالدى بىلەن 19 ئائىلىنى ھويلا – ئارانلىرىنى ئۆزگەرتىشكە يېتەكلىدى.
</S>
<S ID=48564>
بۇ ئائىلىلەرنىڭ ھويلا – ئارانلىرىنى تۈزەشتىن مەنپەئەتلەنگەنلىكىنى كۆرگەندىن كېيىن، باشقا ئائىلىلەرمۇ بەس – بەستە ئۆرنەك ئېلىپ، ھويلا – ئارانلىرىنى گۈزەللەشتۈردى.
</S>
<S ID=48565>
    -‹‹گۈزەل كەنت›› بەرپا قىلىش قۇرۇلۇشىنى ئىلگىرى سۈرۈش جەريانىدا دېھقانلارنى كەلپىن قويى باقمىچىلىق كۆلىمىنى كېڭەيتىشكە ئىلھاملاندۇردۇق.
</S>
<S ID=48566>
دېھقانلارنى كەپتەر بېقىشقا يېتەكلەپ، ھويلا – ئارانلىرىدىكى بوش يەرلەرگە چامغۇر، ئاق تۇرۇپ، يېسسىۋېلەك، پالەك ۋە يۇمغاقسۈت قاتارلىق ساقلاشقا ئەپلىك كۆكتاتلارنى تېرىتقۇزدۇق؛ مېۋىلىك دەرەخلەرنىڭ سورتىنى ياخشىلاپ، تېرىقچىلىق بىلەن باقمىچىلىقنى بىرىكتۈرۈش شەكلىنى قوللىنىپ، ھەر بىر ئائىلىدە مېۋىلىك دەرەخ ، كۆكتاتلىق، يەرلىك توخۇ بولۇشنى ئىشقا ئاشۇردۇق،- دېدى خىزمەت گۇرۇپپىسىنىڭ مەسئۇلى بىزگە.
</S>
<S ID=48567>
‏    
</S>
</TEXT>
/BODY
/DOC