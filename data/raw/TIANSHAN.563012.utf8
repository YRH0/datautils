<DOC>
<DOCID>TIANSHAN.563012</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-11-07 15:34:31</DATE>
</HEADER>
<BODY>
<HEADLINE>
<S ID=57404>
قاراشەھەر ناھىيەسى ‹‹گۈزەل يېزا›› قۇرۇلۇشىنى ئۈنۈملۈك ئىلگىرى سۈردى
</S>
</HEADLINE>
<TEXT>
<S ID=57405>
 مۇخپۇلجان تۇرسۇن خەۋەر قىلىدۇ: قاراشەھەر ناھىيەسى بۇ يىل ‹‹گۈزەل يېزا›› قۇرۇلۇشىنى نۇقتىلىق خەلق تۇرمۇشى قۇرۇلۇشى قاتارىدا چىڭ تۇتۇپ، شەھەر، يېزا قۇرۇلۇشىنى بىر تۇتاش پىلانلاش قەدىمىنى تېزلىتىپ، گۈزەل ئولتۇراقلىشىش مۇھىتى بەرپا قىلىشقا كۈچىدى.
</S>
<S ID=57406>
 شىگشىن بازىرىنىڭ خوردۇن كەنتى بۇ ناھىيەنىڭ ‹‹گۈزەل يېزا›› قۇرۇلۇشىدىكى 15 ئۈلگە كەنتىنىڭ بىرى بولۇپ، كەنت قىياپىتىنى ياخشىلاش، ئاھالىلەرنىڭ تۇرمۇش سۈپىتىنى ئۆستۈرۈشنى مۇھىم نۇقتا قىلىپ، تۈرلۈك خىزمەتلەرنى پۇختا ئىلگىرى سۈرۈپ، ‹‹گۈزەل يېزا›› قۇرۇلۇشىدا كۆرۈنەرلىك ئۈنۈم ھاسىل قىلدى.
</S>
<S ID=57407>
قاراشەھەر ناھىيەلىك دۆلەت باج ئىدارىسىدىن ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى بويىچە خوردۇن كەنتىگە چۈشكەن خىزمەت گۇرۇپپىسى ئامما بىلەن بىرلىكتە ‹‹گۈزەل يېزا›› قۇرۇلۇشىغا ئاكتىپ ئاتلاندى ۋە كارخانىلار بىلەن ئالاقىلىشىپ، خوردۇن كەنتىگە 100 مىڭ يۈەن قىممىتىدە مەنزىرە تېشى سوۋغا قىلدى، كەنتكە مەدەنىيەت مەيدانى ياساپ بەردى.
</S>
<S ID=57408>
ھازىر ‹‹ئىناقلىق››، ‹‹تەرەققىيات›› دېگەن خەتلەر ئويۇلغان مەنزىرە تاشلىرى كەنتتىكى مەدەنىيەت مەيدانىنىڭ ئىككى تەرىپىدە قەد كۆتۈرۈپ، خوردۇن كەنتىنىڭ بىر يارقىن مەنزىرىسى بولۇپ قالدى.
</S>
<S ID=57409>
 خوردۇن كەنتىدىكى گۇ جىنخۇ مۇنداق دېدى: ئىلگىرى يوللىرىمىز توپا يول ئىدى، يامغۇر ياغسا ھەممە يەر لاي بولۇپ كېتەتتى، ھازىر مەھەللە يوللىرىغا ئاسفالت ياتقۇزۇلدى، ھەممە ئۆينىڭ ئالدىدا كوچا چىرىغى بار، يەنە تېخى مەدەنىيەت مەيدانىمىز بار بولدى، كەنت ‹‹ئىككى كومىتېتى›› ۋە خىزمەت گۇرۇپپىسىنىڭ ياردىمىدە ھازىر كەنتىمىز كىچىك شەھەرگە ئوخشاپ قالدى، بىز بۇنىڭدىن تولىمۇ خۇشال.
</S>
<S ID=57410>
 بۇ ناھىيەدە ‹‹گۈزەل يېزا›› قۇرۇلۇشى بۇ يىل 6 – ئايدا باشلانغان بولۇپ، 9 – ئاينىڭ ئاخىرىغىچە 111 مىليون مەبلەغ سېلىنىپ، ناھىيە بويىچە 11 مىڭ توننىدىن ئارتۇق سېمونت، 8 مىليوندىن ئارتۇق خىش ئاجرىتىلدى؛ ئۈلگە نۇقتىلىرىدا 76 مىڭ توننىدىن ئارتۇق ئەخلەت تازىلاندى، 194 يۈرۈش خەتەرلىك كونا ئۆي، 19 مىڭ مېتىر كونا تام چېقىلدى، 66 مىڭ 280 مېتىر تام قوپۇرۇلدى، 76 مىڭ 728 كىۋادرات مېتىر يەرگە خىش ياتقۇزۇلدى، 64 مىڭ 152 كىۋادرات مېتىر يەر سېمونتلاندى، 16 مىڭ 254 مېتىر گۈللۈك تام قوپۇرۇلدى، 63 مىڭ 280 كىۋادرات مېتىر پىيادىلەر يولىغا خىشى ياتقۇزۇلدى، 86 مىڭ 843 كىۋادرات مېتىر تام ئاقارتىلدى، 1365 ئائىلىگە تۇرۇبا سۈيى، 1352 ئائىلىگە تەبىئىي گاز يەتكۈزۈلدى.
</S>
</TEXT>
/BODY
/DOC