<DOC>
<DOCID>TIANSHAN.510801</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-03-17 15:46:41</DATE>
</HEADER>
<BODY>
<HEADLINE>
<S ID=20489>
بورتالا ئوبلاستلىق تارماق تۆمۈريول لىنىيەسىدە دۆلەت تۆمۈر يول قۇرۇلۇشى ئۆلچىمى بويىچە قۇرۇلۇش قىلىنىدۇ
</S>
</HEADLINE>
<TEXT>
<S ID=20490>
    ئىختىيارىي مۇخبىرىمىز يۈسۈپجان سىدىق خەۋىرى:مۇخبىرنىڭ يېقىندا ئالاقىدار تارماقلاردىن ئىگىلىشىچە، بورتالا ئوبلاستلىق تارماق لىنىيە تۆمۈر يولى جۇڭگو تۆمۈريول باش شىركىتىنىڭ زور كۈچ بىلەن قوللىشىغا ئېرىشكەن بولۇپ، دۆلەت تۆمۈريول قۇرۇلۇشى بويىچە قۇرۇلۇش ئېلىپ بېرىلىدىكەن.
</S>
<S ID=20491>
    ئالدىنقى مەزگىلدە، جۇڭگو تۆمۈريول باش شىركىتى بىلەن ئاپتونوم رايونىمىز بورتالا ئوبلاستلىق تارماق لىنىيە تۆمۈر يول قۇرۇلۇشى توغرىسىدا ئورتاق تونۇش ھاسىل قىلىپ، خەلققە نەپ يەتكۈزىدىغان بۇ قۇرۇلۇش زور ئىلگىرىلەشكە ئېرىشكەن ئىدى.
</S>
<S ID=20492>
 جۇڭگو تۆمۈريول باش شىركىتى بورتالا ئوبلاستلىق تارماق تۆمۈريول لىنىيەسى قۇرۇلۇشىغا ئەڭ يۇقىرى سوممىلىق مەبلەغ نىسبىتى بويىچە مەبلەغ سالىدىكەن. بۇنىڭ ئىچىدە %70 مەبلەغنى جۇڭگو تۆمۈر يول باش شىركىتى ئۈستىگە ئالىدىكەن، %30 مەبلەغنى بورتالا ئوبلاستى ئۈستىگە ئالىدىكەن.
</S>
<S ID=20493>
شۇنىڭ بىلەن بىرگە بورتالا ئوبلاستلىق تارماق تۆمۈريولى دۆلەت تۆمۈر يولى ئۆلچىمىگە كۆتۈرۈلۈپ، جۇڭگو تۆمۈريول باش شىركىتى تۈر قۇرۇلۇشى، تىجارەت قىلىش ۋە باشقۇرۇشقا مەسئۇل بولىدىكەن.
</S>
<S ID=20494>
بۇنىڭ بىلەن بورتالا ئوبلاستىمىزدىكى ھەر مىللەت ئاممىسى تەقەززا بولغىلى ئۇزۇن بولغان بورتالا شەھىرى رايونىغا تۇتاشتۇرۇلىدىغان تۆمۈر يول قۇرۇلۇشى جۇڭگو تۆمۈريول باش شىركىتىنىڭ يېتەكچىلىكىدە ئېلىپ بېرىلىدۇ.
</S>
<S ID=20495>
    نۆۋەتتە، بورتالا ئوبلاستلىق تارماق لىنىيە تۆمۈر يول تۈرىگە دائىر تەتقىقات تۈزۈلۈپ جۇڭگو تۆمۈريول باش شىركىتىگە يوللاندى.
</S>
<S ID=20496>
بورتالا ئوبلاستى ئىككى تەرەپ ھاسىل قىلغان ئورتاق تونۇش بويىچە، يەر ئېلىش، چېقىش-كۆچۈرۈش خىزمىتى تولۇق ھوقۇقلۇق مەسئۇل بولىدۇ ھەمدە ئالدىنقى باسقۇچلۇق خىزمەتلەرنىڭ قانات يايدۇرۇلىشىغا پۈتۈن كۈچى بىلەن ماسلىشىپ، بۇ يىل 3-پەسىلدە ياكى ئۇنىڭدىن بۇرۇن قۇرۇلۇش باشلىنىشقا كاپالەتلىك قىلىدۇ.
</S>
</TEXT>
/BODY
/DOC