<DOC>
<DOCID>TIANSHAN.545517</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-08-31 11:53:38</DATE>
</HEADER>
<BODY>
<HEADLINE>
<S ID=44447>
كاللا – پاچاق پىششىقلاشتىن ئېچىلغان يول 
</S>
</HEADLINE>
<TEXT>
<S ID=44448>
    توقسۇ ناھىيەسىنىڭ تاشئېرىق يېزىسى بوستان كەنتىدىكى مۇھەممەد سىيىتنىڭ كاللا - پاچاق پىششىقلاش زاۋۇتى قۇرۇپ، دېھقان ياشلارنى ئىشقا ئورۇنلاشتۇرغانلىقىنى، پىششىقلىغان مەھسۇلاتلىرىنىڭ ئېھتىياجنى قاندۇرالمايۋاتقانلىقىنى ئاڭلاپ يېقىندا ئۇنى زىيارەت قىلدىم.
</S>
<S ID=44449>
    مۇھەممەد سىيىت تولۇق ئوتتۇرا مەكتەپنى پۈتكۈزگەندىن كېيىن دېھقانچىلىق بىلەن شۇغۇللاندى.
</S>
<S ID=44450>
دېھقانچىلىقتىن قولى تۈزۈكرەك پۇل كۆرمىگەچكە، نوقۇل دېھقانچىلىققا تايىنىپ تۇرمۇشىنى ياخشىلىغىلى بولمايدىغانلىقىنى پەملەپ، ئاۋامنىڭ يېمەك - ئىچمەك ئىستېمالىدا كاللا - پاچاققا بولغان ئېھتىياجىنىڭ كۈندىن - كۈنگە ئ−ېشىۋاتقانلىقىنى كۆزدە تۇتۇپ، كاللا - پاچاق پىششىقلاش زاۋۇتى قۇرۇشنى پىلانلىدى.
</S>
<S ID=44451>
ئۇنىڭ بۇ پىلانى كەنت ۋە يېزا رەھبەرلىرىنىڭ قوللىشىغا ئېرىشتى.
</S>
<S ID=44452>
شۇنىڭ بىلەن ئۇ 2 مىليون يۈەن مەبلەغ سېلىپ، بۇلتۇر سانائەت رايونىدا 0021 كىۋادرات مېتىر كۆلەمدە شىنجاڭ »يۇسىرا« خەلقئارا سودا چەكلىك مەسئۇلىيەت شىركىتىنى قۇردى ھەم »يۇسىرا قوي پاچىقى« ماركىسىنى رويخەتكە ئالدۇردى.
</S>
<S ID=44453>
    مۇھەممەد سىيىتنىڭ تونۇشتۇرۇشىچە، ھازىر زاۋۇتنىڭ تۇراقلىق مۈلكى ۋە مەبلىغى 5 مىليون يۈەندىن ئاشىدىغان بولۇپ، مەخسۇس كاللا - پاچاقلارنى پىشۇرۇپ، بىخەتەرلىك ئۆلچىمى بويىچە ئوراپ قاچىلاپ، بازارنى تەملىك، سۈپەتلىك كاللا - پاچاق بىلەن تەمىنلەۋېتىپتۇ.
</S>
<S ID=44454>
ئۇ زاۋۇتقا 61 دېھقان ياشنى ئىشچىلىققا قوبۇل قىپتۇ.
</S>
<S ID=44455>
ناھىيە بازىرىدا بىر مەخسۇس سېتىش دۇكىنى ھەم كورلا، ئۈرۈمچى، ئاقسۇ، باي، شايار ۋە كۇچا قاتارلىق جايلاردا مەخسۇس سېتىش نۇقتىلىرىنى قۇرۇپتۇ.
</S>
<S ID=44456>
ھازىر بۇ زاۋۇتتا پىششىقلانغان كاللا - پاچاقلار بازار ئېھتىياجىنى قاندۇرالمايۋېتىپتۇ.
</S>
<S ID=44457>
ئۇ بىر يىلدىن ئارتۇق ۋاقىتتا بانكىدىن ئالغان قەرزلىرىنى قايتۇرۇپ بولۇپ، خېلى كۆپ پايدا ئاپتۇ.
</S>
<S ID=44458>
    −− بازار ئەھۋالىنى تەكشۈرۈش نەتىجىسىدە ئاقسۇ ۋىلايىتى بويىچە كۈنىگە ئوتتۇرىچە 01 مىڭ قوي سويۇلىدىغانلىقىنى، بۇ ماللارنىڭ كاللا - پاچاقلىرىنى بەزى تىجارەتچىلەرنىڭ سېتىۋېلىپ پ−ىش−ۇرۇپ س−اتىدىغانلىقىنى، بىراق بۇنداق تىجارەتتە كۆلەم ھ−اسىل قىلىنمىغاچقا، نۇرغۇن كاللا - پاچاقنىڭ ئىسراپ بولۇپ كېتىدىغانلىقىنى بايقاپ، بايلىق ئەۋزەللىكىنى ئىقتىسادىي ئەۋزەللىككە ئايلاندۇرۇپ، ياخشى ئىقتىسادىي ئۈنۈم يارىتىش ئۈچۈن شىركەت قۇرۇش يولىغا ماڭدىم.
</S>
<S ID=44459>
ئىگىلىك تىكلىگەندە يۇرتداشلىرىمغا نەپ يەتكۈزۈش ئۈچۈن، شىركەتتە ئىشلىگۈچىسى بار ياشلارنى ئىشچىلىققا قوبۇل قىلدىم، −− دېدى مۇھەممەد سىيىت ئەھۋال تونۇشتۇرۇپ.
</S>
<S ID=44460>
    مۇھەممەد سىيىتتىن كېيىنكى پىلانلىرى ھەققىدە سورىغىنىمدا ئۇ مۇنداق دېدى: كېيىنكى قەدەمدە 2 مىليون يۈەن مەبلەغ سېلىپ، ئۆلچەملىك ئوراپ قاچىلاش ئۈسكۈنىسى، ئاپتوماتىك پىشۇرۇش ئۈسكۈنىسى، چوڭ تىپتىكى توڭلىتىش ئۈسكۈنىسى كىرگۈزۈپ، ئىشلەپچىقىرىش كۆلىمىنى داۋاملىق كېڭەيتىپ، مەھسۇلاتىمىزنىڭ ئاپتونوم رايونىمىزدىكى تونۇلۇش دەرىجىسىنى ئۆستۈرۈپ، يىللىق تىجارەت كىرىمىنى 5 مىليون يۈەنگە، پايدىنى 1 مىليون يۈەنگە يەتكۈزىمىز، شۇ ئارقىلىق ئارتۇق ئ−ەمگەكچىلەرنى ئىشقا ئورۇنلاشتۇرۇشقا كۈچەپ، جەمئىيەتنىڭ مۇقىملىقى ئۈچۈن ھەسسە قوشىمىز.
</S>
<S ID=44461>
‏    
</S>
</TEXT>
/BODY
/DOC