<DOC>
<DOCID>TIANSHAN.527233</DOCID>
<HEADER>
<CLASS>شىنجاڭ</CLASS>
<DATE>2016-06-07 17:59:45</DATE>
</HEADER>
<BODY>
<HEADLINE>
<S ID=30008>
تەڭرىتاغنىڭ ‹‹يېشىل›› سالىمى
</S>
</HEADLINE>
<TEXT>
<S ID=30009>
مۇخبىرىمىز يۈەن لېي
</S>
<S ID=30010>
چايكىلار ئۇچماقتا بولۇشۇپ توپ – توپ،
</S>
<S ID=30011>
بېلىقلار ئوينايدۇ كۆللەردە ئۈزۈپ.
</S>
<S ID=30012>
قىرغاقلار ياپيېشىل، ئوت – چۆپلەر بولۇق،
</S>
<S ID=30013>
كۆرۈنەر ھەممە ياق ياپيېشىل تولۇق.
</S>
<S ID=30014>
   بۇنداق گۈزەل مەنزىرە ئەمدى جاڭنەندىلا ئەمەس، قۇم باياۋان، چۆل – جەزىرىلەر تۇتاش كەتكەن جۇڭغار ئويمانلىقىنىڭ جەنۇبىدىمۇ بارلىققا كەلدى. ياز كىرىشى بىلەن، ماناس دۆلەتلىك نەم (سۇلۇق) يەر باغچىسى قاينام – تاشقىنلىققا تولدى، ياپيېشىل قومۇشلار، سۈپ سۈزۈك ئېقىنلار، ئۇچۇۋاتقان قۇشلار، سۇدا ئۈزۈپ يۈرگەن بېلىقلار كىشىنى مەھلىيا قىلىدىغان ناھايىتى گۈزەل مەنزىرىنى شەكىللەندۈرگەنىدى.
</S>
<S ID=30015>
   ئەلۋەتتە، بۇنداق گۈزەل مەنزىرىلەرنى بەرپا قىلىشمۇ ئاسان قولغا كەلمىدى. يەر كۆلىمى 1 مىليون 660 مىڭ كىۋادرات كىلومېتىر كېلىدىغان شىنجاڭ ئاسىيا – ياۋروپا چوڭ قۇرۇقلۇقىنىڭ مەركىزىگە جايلاشقان، دېڭىز – ئوكياندىن يىراق بولۇپ، ھۆل – يېغىن مىقدارى ئاز، قۇملۇق ۋە قۇملىشىپ كەتكەن دائىرە كۆپ، ئېكولوگىيەلىك مۇھىتى ناھايىتى ئاجىز.
</S>
<S ID=30016>
   ئاپتونوم رايونلۇق پارتكوم، خەلق ھۆكۈمىتى ئېكولوگىيەلىك مۇھىتنى قوغداش خىزمىتىنى باشتىن – ئاخىر پۈتۈن شىنجاڭ خىزمىتى ئومۇمىيىتىدە تۇرۇپ پىلانلاپ ۋە ئورۇنلاشتۇرۇپ، ‹‹مۇھىتنى قوغداشنى ئالدىنقى ئورۇنغا قويۇش، ئېكولوگىيەسى ياخشى رايون قۇرۇش›› تەرەققىيات ئىستراتېگىيەسى ۋە ‹‹بايلىق ئېچىشتا ئىمكانىيەتلىك سىجىل بولۇش، ئېكولوگىيەلىك مۇھىت ئىمكانىيەتلىك سىجىل بولۇش›› تەرەققىيات ئىدىيەسىنى بېكىتتى. 2014 – يىل 12 – ئايدا ئاپتونوم رايونلۇق پارتكوم: شىنجاڭنى تىرىشىپ ئەڭ پاكىز جاي قىلىپ قۇرۇپ چىقىشنى ئوتتۇرىغا قويۇپ، ئېكولوگىيە قۇرۇلۇشى، مۇھىت قوغداش ئۈچۈن يېڭى نىشان تىكلەشنى ئېنىق ئوتتۇرىغا قويدى.
</S>
<S ID=30017>
   ‹‹پاكىز شىنجاڭ›› قۇرۇشنى شىنجاڭنىڭ ئالتۇن لەۋھەسىگە ئايلاندۇرۇش ‹‹ ھەم بېيىش، ھەم سۇلار سۈزۈك، تاغلار يېشىل بولۇش›› تەرەققىيات ئىدىيەسىدىن ئايرىلمايدۇ.
</S>
<S ID=30018>
   بايلىق مەنبەسى چەكلىك ھەم قىس، مۇھىت بۇلغىنىش ئېغىر، ئېكولوگىيەلىك سىستېما ئېغىر چېكىنىۋاتقان ۋەزىيەتتە، 12 – بەش يىللىق يىرىك پىلان مەزگىلىدە، بولۇپمۇ مەركەزنىڭ 2 – قېتىملىق شىنجاڭ خىزمىتى سۆھبەت يىغىنىدىن بۇيان، ئاپتونوم رايون ئېكولوگىيە مەدەنىيلىكىنى يۇقىرى قاتلامدىن لايىھەلەشنى كۈچەيتىپ، تۈزۈم، سىياسەتلەرنى مۇكەممەللەشتۈرۈپ، بىر قاتار قاتتىق تەدبىرلەرنى چىقىرىپ ۋە ئەمەلىيلەشتۈرۈپ، پاكىز سۇ، يېشىل تاغلارنى ئۈنۈملۈك قوغدىدى.
</S>
<S ID=30019>
   شىنجاڭدىكى ھەر مىللەت خەلق تەبىئەت گۈزەللىكىنى مەڭگۈ ساقلاپ قېلىش ئۈچۈن، ‹‹شىنجاڭدىكى ئەڭ پاكىز جاي قىلىپ قۇرۇپ چىقىش››نى دەل جايىدا ئەمەلىيلەشتۈردى.
</S>
<S ID=30020>
   ۋىلايەت، ئوبلاست، شەھەرلەر ئېكولوگىيە قۇرۇلۇشىنى ئۈزلۈكسىز كۈچەيتىپ، ئاتموسفېرا، سۇ، تۇپراق قاتارلىقلارنىڭ بۇلغىنىشىنى تۈزەش، بۇلغىنىشنىڭ ئالدىنى ئېلىش سالمىقىنى تېخىمۇ زورايتقاچقا تاغلار يېشىللاشتى، سۇلار سۈزۈكلەشتى، ھاۋا ساپلاشتى؛ خەلق پاكىز سۇ ئىچەلەيدىغان بولدى، ساپ ھاۋادىن نەپەسلەندى، شەكسىز يېمەكلىكلەرنى يېيەلەيدىغان بولدى.
</S>
<S ID=30021>
   يېشىل تەرەققىياتنىڭ مەسئۇلىيىتى ئېغىرلاشتى، ئېكولوگىيەنى تەكشۈرۈپ باھالاش ‹‹قوماندانلىق كالتىكى›› ھەقىقىي ئىشقا سېلىندى ۋە چېڭىتىلدى. مۇھىت بۇلغاش مەسىلىسىنىڭ كۆپلۈكى سەۋەبلىك ئىلگىرى سۆھبەتكە چاقىرىلغان ناھىيە، شەھەر، رايونلار بۇلغىنىشنى تۈزەشنى ھەقىقىي كۈچەيتتى. ئۈرۈمچى شەھىرى مىچۈەن – كۆكتاغ رايونى، سانائەت رايونى، سانائەت باغچا رايونىدىن باشقا يېزا، بازار كوچىلارغا تارقاق جايلاشقان 776 سانائەت كارخانىسىنىڭ ھەممىسىنى پېچەتلىدى ياكى ئۇلارنى كۆچۈش، تىپ ئۆزگەرتىشكە بۇيرۇدى، فۇكاڭ شەھىرى ئىككى يىلدا 640 مىليون يۈەن مەبلەغ سېلىپ، بايلىق ئېچىش ۋە بۇلغىنىشنى تۈزەش، ئېكولوگىيەلىك مۇھىتنى قوغداشنى كۈچەيتىش قاتارلىق جەھەتلەردىن بۇلغىنىشنى تۈزەشكە تۈتۇش قىلدى.
</S>
<S ID=30022>
   يېشىللىق – شىنجاڭنى تېخىمۇ گۈزەللەشتۈرۈپلا قالماي، خەلقنى تېخىمۇ باي – باياشات قىلىدۇ.
</S>
<S ID=30023>
   ئېكولوگىيەلىك مۇھىتنىڭ ياخشى بولۇشى ساياھەتچىلىك، بىيولوگىيەلىك سانائەت قاتارلىق يېشىل كەسىپلەرنى تېزدىن بارلىققا كەلتۈرۈپ، ئېكولوگىيەلىك ئۈنۈمنى كۆرۈنەرلىك ئىقتىسادىي ئۈنۈمگە ئايلاندۇردى، پۇقرالار ئەۋلادتىن ئەۋلادقا قوغداپ كېلىۋاتقان يېشىل تاغ، سۈزۈك سۇلار ھەقىقىي ‹‹ئالتۇن›› تاغ، ‹‹كۈمۈش›› تاغقا ئايلاندى.
</S>
<S ID=30024>
   شىنجاڭ خاس يېزا ئىگىلىك مەھسۇلاتلىرىنىڭ سۈپىتىنىڭ ياخشىلىقى دۆلەت ئىچىدىكى نۇرغۇن ئىستېمالچىلارنىڭ ئېتىراپ قىلىشىغا ئېرىشىپ، تۈرلۈك كۆرگەزمە، يىغىنلاردا ھەش – پەش دېگۈچە تۈگەپ كېتىدىغان ئەھۋال دائىملىق ئىشقا ئايلاندى. بىزنىڭ ‹‹يېشىل›› ماركىمىزغا تايىنىپ، شىنجاڭنىڭ ئورگانىك يېزا ئىگىلىك مەھسۇلاتلىرىمۇ شىنجاڭدىن چىقىپ، پۈتۈن مەملىكەتكە، دۇنياغا يۈزلەندى.
</S>
<S ID=30025>
   ھازىر، يىپەك يولى ئىقتىساد بەلبېغى يادرولۇق رايونىنى ئېچىش – قۇرۇش يۇقىرى دولقۇنغا كۆتۈرۈلدى، شىنجاڭ ئېكولوگىيە مەدەنىيلىكى قۇرۇلۇشىدىكى مول نەتىجىسى بىلەن ھاللىق جەمئىيەت بەرپا قىلىشنىڭ مەزمۇنى ۋە تەرەققىيات تەلىپىنى تېخىمۇ بېيىتىپ، ‹‹دۆلەتنى قۇدرەت تاپقۇزۇش، مىللەتنى گۈللەندۈرۈش، خەلقنى بەخىت – سائادەتكە ئېرىشتۈرۈش››تىن ئىبارەت جۇڭگو ئارزۇسىنى ئىشقا ئاشۇرۇش ئۈچۈن تىرىشماقتا.
</S>
<S ID=30026>
‏
</S>
</TEXT>
/BODY
/DOC