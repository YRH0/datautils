<DOC>
<DOCID>TIANSHAN.523853</DOCID>
<HEADER>
<CLASS>شىنجاڭ</CLASS>
<DATE>2016-05-19 10:43:22</DATE>
</HEADER>
<BODY>
<HEADLINE>
<S ID=28408>
‹‹شىرئەلىجان ۋاسكېتبول كۇلۇبى››4–نۆۋەتلىك ياۋروپا–ئاسىيا ‹‹ئالتۇن كۆۋرۈك››يەرمەنكىسىگە يېڭى مەنا قوشتى
</S>
</HEADLINE>
<TEXT>
<S ID=28409>
   مۇيەسسەر ئاباھامىت خۋەر قىلىدۇ: ئاپتونوم رايونىمىزدىكى مىللىي كارخانىچىلارغا ئۆز ئەۋزەللىكىنى جارى قىلدۇرۇشقا ياخشى سەھنە ھازىرلاپ بەرگەن 4 – نۆۋەتلىك ‹‹ئالتۇن كۆۋرۈك›› يەرمەنكىسىدە ئاپتونوم رايونىمىزنىڭ ئەدەبىيات – سەنئەت ۋە تەنتەربىيە تۈرلىرىگىمۇ ئالاھىدە ئورۇن بېرىلدى. ‹‹شىرئەلىجان ۋاسكېتبول كۇلۇبى›› بۇ قېتىمقى يەرمەنكىنىڭ يارقىن نۇقتىسى بولدى.
</S>
<S ID=28410>
   ئۈچ كۈنلۈك يەرمەنكىدە شىنجاڭ ‹‹گۇاڭخۇي›› ۋاسكىتبول كوماندىسىنىڭ ماھىرى شىرئەلى مۇختەر ئاپتونوم رايونىمىزدا ۋاسكېتبول قىزغىنلىقىنى ئاشۇرۇپ، بۇ ئارقىلىق ئومۇمىي خەلق ساغلاملىقىنى يۇقىرى كۆتۈرۈش، كارخانىچىلارنىڭ بۇ ساھەگە بولغان تونۇشىنى چوڭقۇرلاشتۇرۇپ، ئاپتونوم رايونىمىزدا كۆپلەپ ۋاسكېتبول كۇلۇبلىرىنى قۇرۇش، شۇنداقلا ۋاسكېتبولغا قىزىقىدىغان ياش – ئۆسمۈرلەرنى بۇ كۇلۇبلاردا ياخشى تەربىيەلىنىش شارائىتىغا ئىگە قىلىش مەقسىتىدە بۇ يەرمەنكىگە قاتناشقانىدى. يەرمەنكىدە كۇلۇب ئەزالىرى ۋاسكېتبول ماھارىتى كۆرسەتتى. يەرمەنكىنىڭ ئاخىرقى كۈنى شىرئەلىجان ئۆزىنىڭ خەلقئارا مۇسابىقىدە نەتىجىگە ئېرىشكەندە كىيگەن مايكا، ئاياغ ۋە ۋاسكېتبولىنى كىمئارتۇق قىلىپ ساتتى. ئۇ بۇ پۇللارنى خەير – ساخاۋەت ئىشلىرىغا ئىشلىتىدىغانلىقىنى، ئالدى بىلەن ياشانغانلار ساناتورىيەسىدىكى قارىغۇچىسى يوق ياشانغانلارنى يوقلايدىغانلىقىنى، بۇنىڭدىن كېيىن خەير – ساخاۋەت ئىشلىرى بىلەن شۇغۇللىنىدىغانلىقىنى ئېيتتى.
</S>
</TEXT>
/BODY
/DOC