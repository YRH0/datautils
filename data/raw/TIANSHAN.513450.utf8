<DOC>
<DOCID>TIANSHAN.513450</DOCID>
<HEADER>
<CLASS>خەلقئارا</CLASS>
<DATE>2016-03-28 18:39:34</DATE>
</HEADER>
<BODY>
<HEADLINE>
<S ID=22459>
چېخنىڭ ھەر ساھەسىدىكىلەر شى جىنپىڭ زىيارەتتە بولۇشىنى كۈتمەكتە
</S>
</HEADLINE>
<TEXT>
<S ID=22460>
　　رەئىس شى جىنپىڭ چېختا دۆلەت ئىشلىرى زىيارىتىدە بولۇش ھارپىسىدا چېخنىڭ سىياسىي، ئىقتىساد، مەدەنىيەت قاتارلىق ھەر ساھەسىدىكى زاتلار رەئىس شى جىنپىڭنىڭ بۇ قېتىمقى زىيارىتىدىن زور ئۈمىدلەرنى كۈتتى.
</S>
<S ID=22461>
چېخ-جۇڭگو دوستلۇق جەمئىيىتىنىڭ باشلىقى دۋوراكجىك: چېخ ھۆكۈمىتى بۇنىڭغا ناھايىتى ئەھمىيەت بېرىپ، ئەڭ يۇقىرى ئۆلچەمدە رەئىس شى جىنپىڭنىڭ زىيارەتتە بولۇشىنى كۈتۈۋالىدۇ دېدى.
</S>
<S ID=22462>
　　ئىككى يىلغا يېقىن ۋاقىتتىن بۇيان جۇڭگو بىلەن چېخنىڭ ئىقتىساد سودا مۇناسىۋىتى ئۈزلۈكسىز راۋاجلاندى.
</S>
<S ID=22463>
چېخ جۇڭگونىڭ ئوتتۇرا شەرقىي ياۋروپادىكى ئىككىنچى چوڭ سودا شېرىكىگە ئايلاندى.
</S>
<S ID=22464>
2015-يىلى ئىككى دۆلەت بىر بەلباغ، بىر يول ھەمكارلىق چۈشىنىش ئەسلەتمىسىنى بىرلىكتە ئىمزالىدى.
</S>
<S ID=22465>
جۇڭگو چېخنى بىر بەلباغ، بىر يول تەشەببۇسى لىنىيە بويىدىكى مۇھىم دۆلەت، دەپ بىلىپ، چېخ بىلەن تەرەققىيات ئىستراتېگىيەسى ۋە ئىشلەپچىقىرىش ئىقتىدارى ھەمكارلىقى جەھەتتە ئۈنۈملۈك ماسلىشىشنى ئۈمىد قىلىپ كەلدى.
</S>
<S ID=22466>
　　مۇتەخەسسىسلەر مۇنداق دەپ قارىدى: چېخ ياۋروپانىڭ كىندىكىدە بولۇپ، ئەنئەنىۋى سانائىتى كۈچلۈك دۆلەت، ماشىنىسازلىق ياسىمىچىلىق، ئاپتوموبىل، ئاۋىياتسىيە، خىمىيە، مېتاللورگىيە، تىرىلمە ئېنېرگىيە قاتارلىق ساھەلەردىكى ئەۋزەللىكى كۆرۈنەرلىك، جۇڭگو ياسىمىچىلىق چوڭ دۆلىتى، جۇڭگو بىلەن چېخ ئىشلەپچىقىرىش ئىقتىدارى ھەمكارلىقىنى كۈچەيتىشتە ئۆزئارا تولۇقلاشچانلىققا ئىگە، ھەمكارلىق ئىستىقبالى كەڭ.
</S>
</TEXT>
/BODY
/DOC