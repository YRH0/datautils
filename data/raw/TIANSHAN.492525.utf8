<DOC>
<DOCID>TIANSHAN.492525</DOCID>
<HEADER>
<CLASS>ئىجتىمائىي خەۋەرلەر</CLASS>
<DATE>2016-01-25 11:52:41</DATE>
</HEADER>
<BODY>
<HEADLINE>
<S ID=5355>
چاقمىغا مۇھەببەت
</S>
</HEADLINE>
<TEXT>
<S ID=5356>
    دۆلەت ئېلېكتىر تورى شىنجاڭ ئېلېكتىر – ئېنېرگىيە شىركىتىدىن ‹‹ئۈچ ئەل›› خىزمىتى بويىچە چىرا ناھىيەسىنىڭ چىرا بازىرى چاقما كەنتىگە چۈشكەن كادىرلارنىڭ 10 مىليون يۈەنگە يېقىن مەبلەغ سېلىپ، دېھقانلارغا قىلىپ بەرگەن ئەمەلىي ئىشلىرى دىققىتىمنى تارتتى.
</S>
<S ID=5357>
    كادىرلار ئىشخانىسىغا كىرگىنىمدە، كەنتكە چۈشكەن كادىرلار يەكشەنبە بولسىمۇ ئالدىراش ئىشلەۋاتقان ئىكەن.
</S>
<S ID=5358>
خىزمەت گۇرۇپپىسىنىڭ مۇئاۋىن باشلىقى مەمتېلى غوپۇرنىڭ دېيىشىچە، كەنتكە چۈشكەن كادىرلار كەنتكە كېلىپلا پېشقەدەم پارتىيە ئەزالىرى، كادىرلار، نەمۇنىچىلار، دىنىي زاتلار ۋە ‹‹بەشتە كاپالەتلىك ئائىلە››لەرنى زىيارەت قىلىپ، ئۇلارنىڭ ئوي – پىكىرلىرى ۋە قىيىنچىلىقىنى تەپسىلىي ئىگىلەپ، ئەستايىدىل رەتلەپ چىقىپتۇ.
</S>
<S ID=5359>
كەنت كادىرلىرىدا ساقلىنىۋاتقان چېچىلاڭغۇلۇق، بوشاڭلىقنى تۈگىتىش ئۈچۈن مۇتەخەسسىسلەرنى تەكلىپ قىلىپ، كەنت كادىرلىرى، پارتىيە ئەزالىرى ۋە كەنت ئاھالىلىرىگە ئىجتىمائىي مۇقىملىق، مىللەتلەر ئىتتىپاقلىقى، قانۇن – تۈزۈم، پارتىيەنىڭ مىللەت – دىن سىياسىتى، ئىلمىي تېرىقچىلىق تېخنىكىسى بويىچە كۇرس ئۇيۇشتۇرۇپ، كەنتتىكىلەرنى زامانىۋى مەدەنىيەت ئىدىيەسى تىكلەشكە، ‹‹دىن ئەسەبىيلىك›› ئىدىيەسىدىن يىراق تۇرۇشقا، مىللەتلەر ئىتتىپاقلىقىنى كۆز قارىچۇغىدەك ئاسراپ، ئىناقلىقنى ئىلگىرى سۈرۈپ، قانۇن – تۈزۈمگە رىئايە قىلىپ، يۇرتىنى يەنىمۇ گۈزەل قىلىپ قۇرۇپ چىقىشقا يېتەكلەپتۇ.
</S>
<S ID=5360>
كەنت يوللىرىغا 60 چىراغ ئورنىتىپ، ئون چىراغنى رېمونت قىپتۇ، ئىككى كىلومېتىرلىق كەنت، مەھەللە يوللىرىنى ئاسفالتلاشتۇرۇپتۇ.
</S>
<S ID=5361>
كەنتتىكى ‹‹قىزىل تورخانا››دىكى كونا كومپيۇتېرلارنى يېڭىلاپتۇ، كەنت ئاھالە كومىتېتى ئىشخانىلىرىغا يەتتە كومپيۇتېر سەپلەپ بېرىپتۇ.
</S>
<S ID=5362>
كەنتتە تۇرۇشلۇق ئوفىتسېر – ئەسكەرلەرگە 5000 يۈەن قىممىتىدە تۇرمۇش بۇيۇمى تەقدىم قىپتۇ.
</S>
<S ID=5363>
    كەنتكە چۈشكەن كادىرلار ھەر قېتىم ئائىلىلەردىن ئەھۋال ئىگىلىگەندە، گۈرۈچ، ئۇن، ياغ، كۆكتاتلارنى ئالغاچ بېرىپ، قىيىنچىلىقى بار ئائىلىلەردىن ھال سورىدى، دېدى كەنت پارتىيە ياچېيكىسىنىڭ شۇجىسى مەمەت رېھىم تۇرسۇننىياز ھاياجان بىلەن، دۆلەت ئېلېكتىر تورى شىنجاڭ ئېلېكتىر – ئېنېرگىيە شىركىتى بىلەن ئالاقىلىشىپ، 10 مىڭ يۈرۈشتىن ئارتۇق كىيىم – كېچەك توپلاپ، كەنتتە ‹‹مېھىر – شەپقەت تاللا بازىرى›› قۇرۇپ، قىيىنچىلىقى بار دېھقانلارغا مېھىر – شەپقەت يەتكۈزدى.
</S>
<S ID=5364>
ئېغىر ئاغرىقلار ۋە قىيىنچىلىقى بار ئائىلىلەرگە 23 مىڭ يۈەن ئەتراپىدا تۇرمۇش ياردەم پۇلى ئىئانە قىلدى.
</S>
<S ID=5365>
2 – مەھەللىدىكى 67 ياشلىق باققۇچىسى يوق نىۋىخان مەمەتنىڭ ئورۇن تۇتۇپ يېتىپ قالغىنىنى ئاڭلاپ، بازارلىق دوختۇرخانىدا داۋالاتتى، دوختۇردىن چىققاندىن كېيىنمۇ كۈندە ئىچىدىغان دورىلىرىنى خىزمەت گۇرۇپپىسىنىڭ باشلىقى سۈن تاۋ مەخسۇس بېيجىڭدىن ئۈزۈلدۈرمەي ئەكەلدۈرۈپ بەردى.
</S>
<S ID=5366>
كەنتكە چۈشكەن كادىرلار نىۋىخان مەمەتنىڭ يېمەك – ئىچمىكىنى ئۈستىگە ئالغاندىن سىرت، ھەر پەسىللىك تۇرمۇش ياردەم پۇلى ئۈچۈن 500 يۈەندىن ياردەم قىلدى.
</S>
<S ID=5367>
ئۇلار يەنە كەنتتىكى ياشلارنى تەشكىللەپ، ۋاسكېتبول كوماندىسى، خور ئېيتىش، ئەلنەغمىچىلەر گۇرۇپپىسى تەشكىللەپ، ئۇلارغا 40 يۈرۈش ئۇسسۇل كىيىمى، ئون يۈرۈش چالغۇ ئەسۋابلىرى، تەنتەربىيە، چېنىقىش ئۈسكۈنىلىرى ئېلىپ بەردى.
</S>
<S ID=5368>
100 مىڭ يۈەن ئاجرىتىپ، ھېيت – بايراملاردا زامانىۋى مەدەنىيەتنى يېتەكچى قىلىپ، ‹‹دىن ئەسەبىيلىك ئىدىيەسىنى تۈگىتىش، پارتىيەنى، ئازاد زاماننى كۈيلەش تېمىسىدا ئەدەبىيات – سەنئەت پائالىيىتى ۋە زېھىن سىناش مۇسابىقىلىرىنى ئۆتكۈزدى.
</S>
<S ID=5369>
بۇلتۇر 6 – ئايدا ناھىيە بويىچە ئۆتكۈزۈلگەن كوللېكتىپ توي مۇراسىمىدە 11 جۈپ قىز – يىگىتكە 11 مىڭ يۈەن قىممىتىدە كىرئالغۇ سوۋغا قىلدى.
</S>
<S ID=5370>
دېھقانلارغا ئىككى قارار باغۋەنچىلىك تېخنىكىسى بويىچە تەربىيەلەش كۇرسى ئاچتى.
</S>
<S ID=5371>
50 مىڭ يۈەنگە سورتلۇق ياڭاق كۆچىتى سېتىۋېلىپ، 100 مو ياڭاقلىق بىنا قىلىپ بەردى.
</S>
<S ID=5372>
1000دىن ئارتۇق توخۇ سېتىۋېلىپ، دېھقانلارغا قۇربان ھېيتلىق سوۋغا سۈپىتىدە تارقىتىپ بەردى.
</S>
<S ID=5373>
    مەمتېلى غوپۇرنىڭ دېيىشىچە، دېھقان پەرزەنتلىرىنىڭ ئوقۇش قىزغىنلىقىغا ئەمەلىي ھەرىكىتى بىلەن ئىلھام بېرىش ئۈچۈن، كەنت باشلانغۇچ مەكتىپىدىكى 530 ئوقۇغۇچىغا بىر يۈرۈشتىن ئوقۇغۇچىلار كىيىمى، بىر يۈرۈش لۇغەت، بىر يۈرۈش پايدىلىنىش كىتابى، بىردىن ئوقۇغۇچىلار سومكىسى قاتارلىقلارنى ياردەم قىپتۇ.
</S>
<S ID=5374>
ئالىي مەكتەپ، ئوتتۇرا تېخنىكوم ۋە ئىچكىرىدىكى شىنجاڭ تولۇق ئوتتۇرا سىنىپلىرى، رايون ئىچى تولۇقسىز سىنىپلىرىدا ئوقۇۋاتقان ئوقۇغۇچىلارغا 2000يۈەندىن 5000يۈەنگىچە ئوقۇش ياردەم پۇلى بېرىپتۇ.
</S>
<S ID=5375>
120 مىڭ يۈەن پۇل چىقىرىپ، 25 ياشنى ئۈرۈمچىدە 12 كۈن باغۋەنچىلىك، كەپشەرلەش، ئاپتوموبىل ۋە توكلۇق موتوسىكلىت رېمونتچىلىقى، تىككۈچىلىك، ساتىراشلىق قاتارلىق تۈرلەر بويىچە سىستېمىلىق تەربىيەلەپ، ئۇلارنى زۆرۈر بولغان قوللانما كىتاب، سايمان – ئۈسكۈنە بىلەن تەمىنلەپ، چىقىش يولى تېپىپ بېرىپتۇ.
</S>
<S ID=5376>
كەنتتىكى ئاياللارنى تىككۈچىلىك، گىلەمچىلىك، كەشتىچىلىك ماھارىتى بويىچە تەربىيەلەپ، ئۇلارغا مۇقىم ئىش تېپىپ بېرىپتۇ.
</S>
<S ID=5377>
    بىز كەنتكە كەلگەندىن كېيىن ئاۋامغا ياخشى ئىش، ئەمەلىي ئىش قىلىپ بېرىپ، كەنت قىياپىتىنى يېڭىلاپ، دېھقان – چارۋىچىلارنى ھاللىق تۇرمۇشقا ئېرىشتۈرۈشكە كۈچ سەرپ قىلدۇق، دېدى كەنتكە چۈشكەن كادىر مۆمىنجان ئابلېكىم، ‹‹مېھىر – شەپقەت تاللا بازىرى››نى قوشنا كەنتلەرگىچە كېڭەيتتۇق.
</S>
<S ID=5378>
بوستان يېزىسىغا 15 كوچا چىرىغى، ئولۇغساي يېزىسىغا بەش كومپيۇتىر تەقدىم قىلىپ، ئۇلارنىڭ ‹‹قىزىل تورخانا›› قۇرۇشىغا ياردەم بەردۇق.
</S>
<S ID=5379>
ئىشلىگەن خىزمەتلىرىمىز كەنت خىزمەتلىرىنىڭ يۈكسىلىشىگە، دېھقانلار كىرىمىنىڭ ئېشىشىغا تۈرتكە بولسا، بىز خىزمىتىمىزدىن رازى بولىمىز.
</S>
<S ID=5380>
‏    
</S>
</TEXT>
/BODY
/DOC