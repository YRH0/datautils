<DOC>
<DOCID>TIANSHAN.567557</DOCID>
<HEADER>
<CLASS>ۋىلايەت – ئوبلاست خەۋەرلىرى</CLASS>
<DATE>2016-11-25 11:10:12</DATE>
</HEADER>
<BODY>
<HEADLINE>
<S ID=61552>
ئاقتۇ ناھىيەسىدە ئىككى يىغىن روھىنى ئۆگىنىش دولقۇنى قوزغالدى
</S>
</HEADLINE>
<TEXT>
<S ID=61553>
 مۇختەر نۇرمۇھەممەد خەۋەر قىلىدۇ: ئاقتۇ ناھىيەسى يېقىنقى كۈنلەردىن بۇيان ج ك پ 18 – نۆۋەتلىك مەركىزىي كومىتېتى 6 – ئومۇمىي يىغىنىنىڭ روھى ۋە ج ك پ ئاپتونوم رايونلۇق 9 – قۇرۇلتىيىنىڭ روھىنى ئۆگىنىش، تەشۋىق قىلىش، ئىزچىللاشتۇرۇشنى نۆۋەتتىكى مۇھىم سىياسىي ۋەزىپە قىلىپ، تۈرلۈك شەكىللەر ئارقىلىق يىغىننىڭ روھىنى ئاساسىي قاتلامدىكى ھەر مىللەت ئاممىغا يەتكۈزۈپ، يىغىن روھىدىن ھەممە كىشىنى خەۋەردار قىلدى.
</S>
<S ID=61554>
 بۇ ناھىيە يىغىن روھىنى ئۆگىنىش، تەشۋىق قىلىش ئۈنۈمىگە ھەقىقىي كاپالەتلىك قىلىش ئۈچۈن، ناھىيەلىك پارتكوم تەشۋىقات بۆلۈمى، پارتىيە مەكتىپى قاتارلىق ئورۇنلاردىكى ئىقتىدارلىق كادىرلاردىن لېكسىيە ئۆمىكى تەشكىللەپ، ئۇلارنى يېزا – بازار، مەيدان، ناھىيەگە بىۋاسىتە قاراشلىق ئىدارە – ئورگانلارغا ئەۋەتىپ، ج ك پ 18 – نۆۋەتلىك مەركىزىي كومىتېتى 6 – ئومۇمىي يىغىنىنىڭ روھى ۋە ج ك پ ئاپتونوم رايونلۇق 9 – قۇرۇلتاينىڭ روھىنى تەشۋىق قىلىپ، ئىجتىمائىي مۇقىملىق ۋە ئەبەدىي ئەمىنلىك باش نىشانىغا يېتىش ئۈچۈن تىرىشىپ كۈرەش قىلىش، ئاپتونوم رايونلۇق پارتكومنىڭ ‹‹مىللەتلەر ئىتتىپاقلىشىپ بىر ئائىلە كىشىلىرىدەك بولۇش›› پائالىيىتىنىڭ رېئال ئەھمىيىتى قاتارلىق مەزمۇنلاردا لېكسىيە سۆزلەشكە ئورۇنلاشتۇردى.
</S>
<S ID=61555>
ھۆكۈمەت تورى، ئۈندىدار سۇپىسى قاتارلىقلاردىن پايدىلىنىپ، تەشۋىقات دائىرىسىنى كېڭەيتىپ، ھەر بىر كادىرنى يىغىن روھىدىن خەۋەردار قىلدى، كەنتلەردە ‹‹ئەلرايىنى بىلىش، ئەلگە نەپ يەتكۈزۈش، ئەلنى مايىل قىلىش›› خىزمىتى بويىچە تۇرۇۋاتقان كادىرلار، ‹‹تۆت پىشقەدەم›› لەر ۋە يەرلىك تەشۋىقاتچىلارنىڭ رولىدىن تولۇق پايدىلىنىپ، ‹‹ئىككى يىغىن›› دىكى خەلق تۇرمۇشىغا ئالاقىدار مەزمۇنلارنى تەشۋىق قىلىپ، دېھقان – چارۋىچىلار ئارىسىدا يىغىن روھىنى ئەستايىدىل ئۆگىنىش كەيپىياتى ياراتتى.
</S>
<S ID=61556>
 ئاقتالا چارۋىچىلىق فېرمىسى جان بۇلاق كەنتىدە تۇرۇشلۇق خىزمەت گۇرۇپپىسىنىڭ مۇئاۋىن باشلىقى ھۈسەن مۇھەممەد يېڭىدىن قوشماقلىشىپ تۇغقان بولغان تەربىيەت ئىمىننىڭ ئۆيىگە بېرىپ، ج ك پ 18 – نۆۋەتلىك مەركىزىي كومىتېتى 6 – ئومۇمىي يىغىنىنىڭ روھى ۋە ئاپتونوم رايونلۇق 9 – قېتىملىق پارتىيە قۇرۇلتىيىدىكى تۈرلۈك مەزمۇنلارنى يەتكۈزدى.
</S>
<S ID=61557>
تەربىيەت ئىمىن مۇنداق دېدى: قوشماقلىشىپ تۇغقان بولۇش پائالىيىتىدە بىر ياخشى ئىنىمگە ئىگە بولدۇم.
</S>
<S ID=61558>
بۈگۈن ئىنىم ئاددىي، چۈشىنىشلىك سۆزلەر بىلەن مېنى ‹‹ئىككى يىغىن›› دا ئوتتۇرىغا قويۇلغان خەلققە نەپ يەتكۈزۈش سىياسەتلىرىدىن خەۋەردار قىلدى.
</S>
<S ID=61559>
ئوتلاق ئېكولوگىيە تولۇقلىما مۇكاپات پۇلى ئۆستۈرۈلسە، ھەقسىز مائارىپ سالمىقى يەنىمۇ ئاشۇرۇلسا نېمە دېگەن ياخشى، بۇنىڭدىن كېيىن يۈكۈم يەنىمۇ يېنىكلەيدىغان بولدى.
</S>
</TEXT>
/BODY
/DOC